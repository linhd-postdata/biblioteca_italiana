<?xml version="1.0" encoding="UTF-8"?>
<!DOCTYPE TEI.2 SYSTEM "http://backend.bibliotecaitaliana.it/DTD/bibit.dtd">
<TEI.2>
<teiHeader>
  <fileDesc>
    <titleStmt>
      <title>Dei Sepolcri</title>
      <author>Ugo Foscolo</author>
    </titleStmt>
    <extent>14 Kb in UTF-8</extent>
    <publicationStmt>
      <publisher>Biblioteca Italiana</publisher>
      <pubPlace>Roma</pubPlace>
      <date>2003</date>
      <idno>bibit000186</idno>
      <availability>
        <p>Questa risorsa digitale è liberamente accessibile per uso
              personale o scientifico. Ogni uso commerciale è vietato</p>
      </availability>
    </publicationStmt>
    <seriesStmt>
      <title>Collezione BibIt</title>
    </seriesStmt>
    <sourceDesc>
      <bibl>
        <title>Le opere</title>
        <title type="part">Poesie e carmi : poesie, Dei sepolcri, poesie postume, Le Grazie</title>
        <author>Foscolo, Ugo</author>
        <editor id="ed">Pagliai, Francesco</editor>
        <editor id="ed2">Folena, Gianfranco</editor>
        <editor id="ed3">Scotti, Mario</editor>
        <publisher>F. Le Monnier</publisher>
        <pubPlace>Firenze</pubPlace>
        <date>1985</date>
        <note>Edizione nazionale</note>
      </bibl>
    </sourceDesc>
  </fileDesc>
  <encodingDesc>
                  <samplingDecl>
                    <p>Tutti i materiali paratestuali della fonte cartacea non riconducibili alla
                      responsabilità dell'autore dell'opera sono stati soppressi nella versione
                      digitale</p>
                  </samplingDecl>
                  <editorialDecl>
                    <correction method="silent" status="medium">
                      <p>Livello medio: controllo a video con collazione con edizione di
                      riferimento</p>
                    </correction>
                    <quotation form="data" marks="all">
                      <p>I simboli di citazione e di discorso diretto presenti sulla fonte cartacea
                        sono stati rappresentati sulla versione digitale</p>
                    </quotation>
                    <hyphenation eol="none">
                      <p>I trattini di sillabazione a fine riga sono stati soppressi e le parole
                        ricomposte</p>
                    </hyphenation>
                  </editorialDecl>
    <classDecl><taxonomy id="CDD"><bibl>Classificazione Decimale Dewey</bibl></taxonomy><taxonomy id="CGB"><bibl>Classificazione generi BibIt</bibl></taxonomy></classDecl></encodingDesc>
  <profileDesc>
    <creation>
      <date>800</date>
    </creation>
    <langUsage><language id="ita">Italiano</language></langUsage>
    <textClass>
      <keywords scheme="CDD">
        <term>851.6 - Poesia italiana. Periodo del rinnovamento, 1748-1814.</term>
      </keywords>
      <keywords scheme="CGB">
        <term>Poesia</term>
      </keywords>
    </textClass>
  </profileDesc>
  <revisionDesc>
    <change>
      <date>Data sconosciuta anteriore al 2000</date>
      <respStmt>
        <name>LIZ</name>
      </respStmt>
      <item>Digitalizzazione - OCR</item>
    </change>
    <change>
      <date>Data sconosciuta anteriore al 2000</date>
      <respStmt>
        <name>LIZ</name>
      </respStmt>
      <item>Correzione linguistica</item>
    </change>
    <change>
      <date>2003-04-28T00:00:00.000+02:00</date>
      <respStmt>
        <name>Barbara Romagnoli</name>
        <name>BIBIT</name>
      </respStmt>
      <item>Codifica XML - Codifica manuale</item>
    </change>
    <change>
      <date>2003-05-05T00:00:00.000+02:00</date>
      <respStmt>
        <name>Elena Pierazzo</name>
        <name>BIBIT</name>
      </respStmt>
      <item>Validazione</item>
    </change>
  </revisionDesc>
</teiHeader>
<text>
<body>
<div1 n="Dei sepolcri">
<opener><salute>A IPPOLITO PINDEMONTE</salute></opener>
<lg type="endecasillabo-sciolto">
<l>All'ombra de' cipressi e dentro l'urne</l>
<l>Confortate di pianto è forse il sonno</l>
<l>Della morte men duro? Ove più il Sole</l>
<l>Per me alla terra non fecondi questa</l>
<l>Bella d'erbe famiglia e d'animali,</l>
<l>E quando vaghe di lusinghe innanzi</l>
<l>A me non danzeran l'ore future,</l>
<l>Nè da te, dolce amico, udrò più il verso</l>
<l>E la mesta armonia che lo governa,</l>
<l>Nè più nel cor mi parlerà lo spirto</l>
<l>Delle vergini Muse e dell'amore,</l>
<l>Unico spirto a mia vita raminga,</l>
<l>Qual fia ristoro a' dì perduti un sasso</l>
<l>Che distingua le mie dalle infinite</l>
<l>Ossa che in terra e in mar semina morte?</l>
<l>Vero è ben, Pindemonte! Anche la Speme,</l>
<l>Ultima Dea, fugge i sepolcri; e involve</l>
<l>Tutte cose l'obblio nella sua notte;</l>
<l>E una forza operosa le affatica</l>
<l>Di moto in moto; e l'uomo e le sue tombe</l>
<l>E l'estreme sembianze e le reliquie</l>
<l>Della terra e del ciel traveste il tempo.</l>
<l>Ma perchè pria del tempo a sè il mortale</l>
<l>Invidierà l'illusion che spento</l>
<l>Pur lo sofferma al limitar di Dite?</l>
<l>Non vive ei forse anche sotterra, quando</l>
<l>Gli sarà muta l'armonia del giorno,</l>
<l>Se può destarla con soavi cure</l>
<l>Nella mente de' suoi? Celeste è questa</l>
<l>Corrispondenza d'amorosi sensi,</l>
<l>Celeste dote è negli umani; e spesso</l>
<l>Per lei si vive con l'amico estinto</l>
<l>E l'estinto con noi, se pia la terra</l>
<l>Che lo raccolse infante e lo nutriva,</l>
<l>Nel suo grembo materno ultimo asilo</l>
<l>Porgendo, sacre le reliquie renda</l>
<l>Dall'insultar de' nembi e dal profano</l>
<l>Piede del vulgo, e serbi un sasso il nome,</l>
<l>E di fiori odorata arbore amica</l>
<l>Le ceneri di molli ombre consoli.</l>
<l>Sol chi non lascia eredità d'affetti</l>
<l>Poca gioja ha dell'urna; e se pur mira</l>
<l>Dopo l'esequie, errar vede il suo spirto</l>
<l>Fra 'l compianto de' templi Acherontei,</l>
<l>O ricovrarsi sotto le grandi ale</l>
<l>Del perdono d'Iddio: ma la sua polve</l>
<l>Lascia alle ortiche di deserta gleba</l>
<l>Ove nè donna innamorata preghi,</l>
<l>Nè passeggier solingo oda il sospiro</l>
<l>Che dal tumulo a noi manda Natura.</l>
<l>Pur nuova legge impone oggi i sepolcri</l>
<l>Fuor de' guardi pietosi e il nome a' morti</l>
<l>Contende. E senza tomba giace il tuo</l>
<l>Sacerdote, o Talia, che a te cantando</l>
<l>Nel suo povero tetto educò un lauro</l>
<l>Con lungo amore, e t'appendea corone;</l>
<l>E tu gli ornavi del tuo riso i canti</l>
<l>Che il lombardo pungean Sardanapalo</l>
<l>Cui solo è dolce il muggito de' buoi</l>
<l>Che dagli antri abduani e dal Ticino</l>
<l>Lo fan d'ozi beato e di vivande.</l>
<l>O bella Musa, ove sei tu? Non sento</l>
<l>Spirar l'ambrosia, indizio del tuo Nume,</l>
<l>Fra queste piante ov'io siedo e sospiro</l>
<l>Il mio tetto materno. E tu venivi</l>
<l>E sorridevi a lui sotto quel tiglio</l>
<l>Ch'or con dimesse frondi va fremendo</l>
<l>Perchè non copre, o Dea, l'urna del vecchio</l>
<l>Cui già di calma era cortese e d'ombre.</l>
<l>Forse tu fra plebei tumuli guardi</l>
<l>Vagolando, ove dorma il sacro capo</l>
<l>Del tuo Parini? A lui non ombre pose</l>
<l>Tra le sue mura la città, lasciva</l>
<l>D'evirati cantori allettatrice,</l>
<l>Non pietra, non parola; e forse l'ossa</l>
<l>Col mozzo capo gl'insanguina il ladro</l>
<l>Che lasciò sul patibolo i delitti.</l>
<l>Senti raspar fra le macerie e i bronchi</l>
<l>La derelitta cagna ramingando</l>
<l>Su le fosse e famelica ululando;</l>
<l>E uscir del teschio, ove fuggìa la Luna,</l>
<l>L'ùpupa, e svolazzar su per le croci</l>
<l>Sparse per la funerea campagna,</l>
<l>E l'immonda accusar col luttuoso</l>
<l>singulto i rai di che son pie le stelle</l>
<l>Alle obbliate sepolture. Indarno</l>
<l>Sul tuo poeta, o Dea, preghi rugiade</l>
<l>Dalla squallida notte. Ahi! sugli estinti</l>
<l>Non sorge fiore ove non sia d'umane</l>
<l>Lodi onorato e d'amoroso pianto.</l>
<l>Dal dì che nozze e tribunali ed are</l>
<l>Dier alle umane belve esser pietose</l>
<l>Di sè stesse e d'altrui, toglieano i vivi</l>
<l>All'etere maligno ed alle fere</l>
<l>I miserandi avanzi che Natura</l>
<l>Con veci eterne a sensi altri destina.</l>
<l>Testimonianza a' fasti eran le tombe,</l>
<l>Ed are a' figli; e uscian quindi i responsi</l>
<l>De' domestici Lari, e fu temuto</l>
<l>Su la polve degli avi il giuramento:</l>
<l>Religion che con diversi riti</l>
<l>Le virtù patrie e la pietà congiunta</l>
<l>Tradussero per lungo ordine d'anni.</l>
<l>Non sempre i sassi sepolcrali a' templi</l>
<l>Fean pavimento; nè agl'incensi avvolto</l>
<l>De' cadaveri il lezzo i supplicanti</l>
<l>Contaminò; nè le città fur meste</l>
<l>D'effigiati scheletri: le madri</l>
<l>Balzan ne' sonni esterrefatte, e tendono</l>
<l>Nude le braccia su l'amato capo</l>
<l>Del lor caro lattante onde nol desti</l>
<l>Il gemer lungo di persona morta</l>
<l>Chiedente la venal prece agli eredi</l>
<l>Dal santuario. Ma cipressi e cedri</l>
<l>Di puri effluvj i zefiri impregnando</l>
<l>Perenne verde protendean su l'urne</l>
<l>Per memoria perenne, e preziosi</l>
<l>Vasi accogliean le lagrime votive.</l>
<l>Rapìan gli amici una favilla al Sole</l>
<l>A illuminar la sotterranea notte</l>
<l>Perchè gli occhi dell'uom cercan morendo</l>
<l>Il Sole; e tutti l'ultimo sospiro</l>
<l>Mandano i petti alla fuggente luce.</l>
<l>Le fontane versando acque lustrali</l>
<l>Amaranti educavano e viole</l>
<l>Su la funebre zolla; e chi sedea</l>
<l>A libar latte e a raccontar sue pene</l>
<l>Ai cari estinti, una fragranza intorno</l>
<l>Sentìa qual d'aura de' beati Elisi.</l>
<l>Pietosa insania che fa cari gli orti</l>
<l>De' suburbani avelli alle britanne</l>
<l>Vergini dove le conduce amore</l>
<l>Della perduta madre, ove clementi</l>
<l>Pregaro i Genj del ritorno al prode</l>
<l>Che tronca fe' la trionfata nave</l>
<l>Del maggior pino, e si scavò la bara.</l>
<l>Ma ove dorme il furor d'inclite geste</l>
<l>E sien ministri al vivere civile</l>
<l>L'opulenza e il tremore, inutil pompa</l>
<l>E inaugurate immagini dell'Orco</l>
<l>Sorgon cippi e marmorei monumenti.</l>
<l>Già il dotto e il ricco ed il patrizio vulgo,</l>
<l>Decoro e mente al bello Italo regno,</l>
<l>Nelle adulate reggie ha sepoltura</l>
<l>Già vivo, e i stemmi unica laude. A noi</l>
<l>Morte apparecchi riposato albergo</l>
<l>Ove una volta la fortuna cessi</l>
<l>Dalle vendette, e l'amistà raccolga</l>
<l>Non di tesori eredità, ma caldi</l>
<l>Sensi e di liberal carme l'esempio.</l>
<l> A egregie cose il forte animo accendono</l>
<l>L'urne de' forti, o Pindemonte; e bella</l>
<l>E santa fanno al peregrin la terra</l>
<l>Che le ricetta. Io quando il monumento</l>
<l>vidi ove posa il corpo di quel grande</l>
<l>Che temprando lo scettro a' regnatori</l>
<l>Gli allor ne sfronda, ed alle genti svela</l>
<l>Di che lagrime grondi e di che sangue;</l>
<l>E l'arca di colui che nuovo Olimpo</l>
<l>Alzò in Roma a' Celesti; e di chi vide</l>
<l>Sotto l'etereo padiglion rotarsi</l>
<l>Più mondi, e il Sole irradiarli immoto,</l>
<l>Onde all'Anglo che tanta ala vi stese</l>
<l>Sgombrò primo le vie del firmamento;</l>
<l>Te beata, gridai, per le felici</l>
<l>Aure pregne di vita, e pe' lavacri</l>
<l>Che da' suoi gioghi a te versa Apennino!</l>
<l>Lieta dall'aer tuo veste la Luna</l>
<l>Di luce limpidissima i tuoi colli</l>
<l>Per vendemmia festanti, e le convalli</l>
<l>Popolate di case e d'oliveti</l>
<l>Mille di fiori al ciel mandano incensi:</l>
<l>E tu prima, Firenze, udivi il carme</l>
<l>Che allegrò l'ira al Ghibellin fuggiasco,</l>
<l>E tu i cari parenti e l'idioma</l>
<l>Desti a quel dolce di Calliope labbro</l>
<l>Che Amore in Grecia nudo e nudo in Roma</l>
<l>D'un velo candidissimo adornando,</l>
<l>Rendea nel grembo a Venere Celeste:</l>
<l>Ma più beata chè in un tempio accolte</l>
<l>Serbi l'Itale glorie, uniche forse</l>
<l>Da che le mal vietate Alpi e l'alterna</l>
<l>Onnipotenza delle umane sorti</l>
<l>Armi e sostanze t'invadeano ed are</l>
<l>E patria e, tranne la memoria, tutto.</l>
<l>Che ove speme di gloria agli animosi</l>
<l>Intelletti rifulga ed all'Italia,</l>
<l>Quindi trarrem gli auspicj. E a questi marmi</l>
<l>Venne spesso Vittorio ad ispirarsi.</l>
<l>Irato a' patrii Numi, errava muto</l>
<l>Ove Arno è più deserto, i campi e il cielo</l>
<l>Desioso mirando; e poi che nullo</l>
<l>Vivente aspetto gli molcea la cura,</l>
<l>Qui posava l'austero; e avea sul volto</l>
<l>Il pallor della morte e la speranza.</l>
<l>Con questi grandi abita eterno: e l'ossa</l>
<l>Fremono amor di patria. Ah sì! da quella</l>
<l>Religiosa pace un Nume parla:</l>
<l>E nutrìa contro a' Persi in Maratona</l>
<l>Ove Atene sacrò tombe a' suoi prodi,</l>
<l>La virtù greca e l'ira. Il navigante</l>
<l>Che veleggiò quel mar sotto l'Eubea,</l>
<l>Vedea per l'ampia oscurità scintille</l>
<l>Balenar d'elmi e di cozzanti brandi,</l>
<l>Fumar le pire igneo vapor, corrusche</l>
<l>D'armi ferree vedea larve guerriere</l>
<l>Cercar la pugna; e all'orror de' notturni</l>
<l>Silenzi si spandea lungo ne' campi</l>
<l>Di falangi un tumulto e un suon di tube</l>
<l>E un incalzar di cavalli accorrenti</l>
<l>Scalpitanti su gli elmi a' moribondi,</l>
<l>E pianto, ed inni, e delle Parche il canto.</l>
<l> Felice te che il regno ampio de' venti,</l>
<l>Ippolito, a' tuoi verdi anni correvi!</l>
<l>E se il piloto ti drizzò l'antenna</l>
<l>Oltre l'isole Egée, d'antichi fatti</l>
<l>Certo udisti suonar dell'Ellesponto</l>
<l>I liti, e la marea mugghiar portando</l>
<l>Alle prode Retée l'armi d'Achille</l>
<l>Sovra l'ossa d'Ajace: a' generosi</l>
<l>Giusta di glorie dispensiera è morte;</l>
<l>Nè senno astuto nè favor di regi</l>
<l>All'Itaco le spoglie ardue serbava,</l>
<l>Chè alla poppa raminga le ritolse</l>
<l>L'onda incitata dagl'inferni Dei.</l>
<l> E me che i tempi ed il desio d'onore</l>
<l>Fan per diversa gente ir fuggitivo,</l>
<l>Me ad evocar gli eroi chiamin le Muse</l>
<l>Del mortale pensiero animatrici.</l>
<l>Siedon custodi de' sepolcri, e quando</l>
<l>Il tempo con sue fredde ale vi spazza</l>
<l>Fin le rovine, le Pimplée fan lieti</l>
<l>Di lor canto i deserti, e l'armonia</l>
<l>Vince di mille secoli il silenzio.</l>
<l>Ed oggi nella Tróade inseminata</l>
<l>Eterno splende a' peregrini un loco</l>
<l>Eterno per la Ninfa a cui fu sposo</l>
<l>Giove, ed a Giove die' Dàrdano figlio</l>
<l>Onde fur Troja e Assàraco e i cinquanta</l>
<l>Talami e il regno della Giulia gente.</l>
<l>Però che quando Elettra udì la Parca</l>
<l>Che lei dalle vitali aure del giorno</l>
<l>Chiamava a' cori dell'Eliso, a Giove</l>
<l>Mandò il voto supremo: E se, diceva,</l>
<l>A te fur care le mie chiome e il viso</l>
<l>E le dolci vigilie, e non mi assente</l>
<l>Premio miglior la volontà de' fati,</l>
<l>La morta amica almen guarda dal cielo</l>
<l>Onde d'Elettra tua resti la fama.</l>
<l>Così orando moriva. E ne gemea</l>
<l>L'Olimpio; e l'immortal capo accennando</l>
<l>Piovea dai crini ambrosia su la Ninfa</l>
<l>E fe' sacro quel corpo e la sua tomba.</l>
<l>Ivi posò Erittonio, e dorme il giusto</l>
<l>Cenere d'Ilo; ivi l'Iliache donne</l>
<l>Sciogliean le chiome, indarno ahi! deprecando</l>
<l>Da' lor mariti l'imminente fato;</l>
<l>Ivi Cassandra, allor che il Nume in petto</l>
<l>Le fea parlar di Troja il dì mortale,</l>
<l>Venne; e all'ombre cantò carme amoroso,</l>
<l>E guidava i nepoti, e l'amoroso</l>
<l>Apprendeva lamento a' giovinetti.</l>
<l>E dicea sospirando: Oh se mai d'Argo,</l>
<l>Ove al Tidìde e di Laérte al figlio</l>
<l>Pascerete i cavalli, a voi permetta</l>
<l>Ritorno il cielo, invan la patria vostra</l>
<l>Cercherete! Le mura opra di Febo</l>
<l>Sotto le lor reliquie fumeranno.</l>
<l>Ma i Penati di Troja avranno stanza</l>
<l>In queste tombe; chè de' Numi è dono</l>
<l>Servar nelle miserie altero nome.</l>
<l>E voi palme e cipressi che le nuore</l>
<l>Piantan di Priamo, e crescerete ahi presto</l>
<l>Di vedovili lagrime innaffiati,</l>
<l>Proteggete i miei padri: e chi la scure</l>
<l>Asterrà pio dalle devote frondi</l>
<l>Men si dorrà di consanguinei lutti</l>
<l>E santamente toccherà l'altare.</l>
<l>Proteggete i miei padri. Un dì vedrete</l>
<l>Mendico un cieco errar sotto le vostre</l>
<l>Antichissime ombre, e brancolando</l>
<l>Penetrar negli avelli, e abbracciar l'urne,</l>
<l>E interrogarle. Gemeranno gli antri</l>
<l>Secreti, e tutta narrerà la tomba</l>
<l>Ilio raso due volte e due risorto</l>
<l>Splendidamente su le mute vie</l>
<l>Per far più bello l'ultimo trofeo</l>
<l>Ai fatati Pelidi. Il sacro vate,</l>
<l>Placando quelle afflitte alme col canto,</l>
<l>I Prenci Argivi eternerà per quante</l>
<l>Abbraccia terre il gran padre Oceàno.</l>
<l>E tu onore di pianti, Ettore, avrai</l>
<l>Ove fia santo e lagrimato il sangue</l>
<l>Per la patria versato, e finchè il Sole</l>
<l>Risplenderà su le sciagure umane.</l>
</lg>
</div1>
</body>
</text>
</TEI.2>
