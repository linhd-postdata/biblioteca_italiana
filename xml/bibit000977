<?xml version="1.0" encoding="UTF-8"?>
<!DOCTYPE TEI.2 SYSTEM "http://backend.bibliotecaitaliana.it/DTD/bibit.dtd">
<TEI.2>
<teiHeader>
  <fileDesc>
    <titleStmt>
      <title>Riso de Democrito e Pianto di Eraclito</title>
      <author>Antonio Fileremo Fregoso</author>
    </titleStmt>
    <extent>126 Kb in UTF-8</extent>
    <publicationStmt>
      <publisher>Biblioteca Italiana</publisher>
      <pubPlace>Roma</pubPlace>
      <date>2005</date>
      <idno>bibit000977</idno>
      <availability>
        <p>Questa risorsa digitale è liberamente accessibile per uso
              personale o scientifico. Ogni uso commerciale è vietato</p>
      </availability>
    </publicationStmt>
    <seriesStmt>
      <title>Collezione BibIt</title>
    </seriesStmt>
    <sourceDesc>
      <bibl>
        <title>Opere</title>
        <title type="part">Riso de Democrito e Pianto di Eraclito</title>
        <author>Fregoso, Antonio Fileremo</author>
        <editor id="ed">Dilemmi Giorgio</editor>
        <publisher>Commissione per i testi di lingua</publisher>
        <pubPlace>Bologna</pubPlace>
        <date>1976</date>
      </bibl>
    </sourceDesc>
  </fileDesc>
  <encodingDesc>
                  <samplingDecl>
                    <p>Tutti i materiali paratestuali della fonte cartacea non riconducibili alla
                      responsabilità dell'autore dell'opera sono stati soppressi nella versione
                      digitale</p>
                  </samplingDecl>
                  <editorialDecl>
                    <correction method="silent" status="medium">
                      <p>Livello medio: controllo a video con collazione con edizione di
                      riferimento</p>
                    </correction>
                    <quotation form="data" marks="all">
                      <p>I simboli di citazione e di discorso diretto presenti sulla fonte cartacea
                        sono stati rappresentati sulla versione digitale</p>
                    </quotation>
                    <hyphenation eol="none">
                      <p>I trattini di sillabazione a fine riga sono stati soppressi e le parole
                        ricomposte</p>
                    </hyphenation>
                  </editorialDecl>
    <classDecl><taxonomy id="CGB"><bibl>Classificazione generi BibIt</bibl></taxonomy></classDecl></encodingDesc>
  <profileDesc>
    <creation>
      <date>500</date>
    </creation>
    <langUsage><language id="ita">Italiano</language></langUsage>
    <textClass>
      <keywords scheme="CGB">
        <term>Poesia</term>
      </keywords>
    </textClass>
  </profileDesc>
  <revisionDesc>
    <change>
      <date>Data sconosciuta anteriore al 2000</date>
      <respStmt>
        <name>CIBIT-Roma</name>
      </respStmt>
      <item>Digitalizzazione</item>
    </change>
    <change>
      <date>Data sconosciuta anteriore al 2000</date>
      <respStmt>
        <name>CIBIT-Roma</name>
      </respStmt>
      <item>Correzione linguistica</item>
    </change>
    <change>
      <date>2005-06-21T00:00:00.000+02:00</date>
      <respStmt>
        <name>Tiziana Mancinelli</name>
        <name>BIBIT</name>
      </respStmt>
      <item>Codifica XML - Codifica manuale</item>
    </change>
    <change>
      <date>2005-06-21T00:00:00.000+02:00</date>
      <respStmt>
        <name>Carla Deiana</name>
        <name>BIBIT</name>
      </respStmt>
      <item>Validazione</item>
    </change>
  </revisionDesc>
</teiHeader>

<text>
<body>     
<div1 n="Riso de Democrito">
<head>Riso de Democrito composito per il magnifico Cavalere Fileremo domino Antonio Fregoso</head>

<div2>
<head rend="italic">1</head>

<lg>
<l>Nel dolce tempo de mia età primera,</l>
<l>che veramente de la vita umana</l>
<l>è la legiadra e vaga primavera,</l>
<l>sopra una via molto patente e piana</l>
<l>io me trovai, non senza gran periglio,</l>
<l>acompagnato da gran turba insana, </l>
<l>quali come ebri con gravato ciglio</l>
<l>andavan tutti per quell'ampla strada</l>
<l>qual gente pazza e senza alcun consiglio:</l>
<l>chi con penna, con lingua, chi con spada,</l>
<l>chi con altro esercizio sua ventura</l>
<l>cercavan tutti in quella gran contrada;</l>
<l>e io ben che gli odiasse per natura,</l>
<l>ché sempre a simel turba fui nemico,</l>
<l>pur li seguiva alor senza altra cura, </l>
<l>ch'io non aveva alcun fidel amico</l>
<l>che me sviasse dal sentier fallace,</l>
<l>fallace molto ancor più ch'io non dico.</l>
<l>Speme, ch'ogni gran mal portar fa in pace</l>
<l>con sue lusinghe, era nostra compagna:</l>
<l>blanda in promesse, a l'atender mendace;</l>
<l>ma essendo gionti al piè d'una montagna,</l>
<l>dove quel gran sentier se divideva</l>
<l>in ver il monte e verso la campagna,</l>
<l>un gioven contra noi venir vedeva</l>
<l>tutto di panni candidi vestito,</l>
<l>di cui il viso come il sol luceva.</l>
<l>Di maraviglia pieno e sbigotito</l>
<l>restai, perché parlomme in quella gente,</l>
<l>né mai d'alcun di lor fu visto o audito.</l>
<l>Appollo, io non mi sento sufficiente</l>
<l>poter redir ciò che me disse alora,</l>
<l>se non spandi il tuo lume in la mia mente; </l>
<l>prego, sacre sorelle, voi ancora,</l>
<l>che vaghegiate il fonte di Pegàso,</l>
<l>che succorrete a chi con fé vi adora: </l>
<l>una di voi descenda di Parnaso</l>
<l>e venga ad aiutarmi fin ch'io scriva</l>
<l>con dolce rime questo novo caso. </l>
<l>Dico che da quel vago viso usciva</l>
<l>del giovinetto un sì giocondo lume,</l>
<l>che in lui mirando tutto me nutriva;</l>
<l>bellissimo era fuor d'uman costume,</l>
<l>sì che fra me de subito pensai</l>
<l>omo non esser ma celeste nume.</l>
<l>E cominciò: – Son certo tu non sai</l>
<l>ch'io sia, se non tel facio ora palese,</l>
<l>ché per te stesso nol sapresti mai.</l>
<l>Poi che l'anima tua dal ciel discese,</l>
<l>io gli fui dato per compagno e guida</l>
<l>quando le sue terrene membra prese:</l>
<l>sono il demone bon, tua scorta fida,</l>
<l>il genio tuo, né mai voglio lasciarte,</l>
<l>fin che la cruda morte ne divida.</l>
<l>Qua son venuto per acompagnarte</l>
<l>per miglior via al fin del tuo camino</l>
<l>e fuor de questa ignara turba trarte; </l>
<l>segue tua sorte e il tuo fatal destino:</l>
<l>de cosa alcuna dubitar non dèi,</l>
<l>avendo il ciel propizio e me vicino.</l>
<l>Fuge la vulgar schiera de' plebei,</l>
<l>voltianse a destra per quel callo stretto:</l>
<l>primo serò, tu segue i passi mei.</l>
<l>Questo ne condurà su un bel pogetto</l>
<l>sul quale a pochi è licito montare,</l>
<l>pien di dolce quïete e gran diletto.</l>
<l>Fuge, ahimè! fuge, non voler più stare</l>
<l>fra questo vulgo errante e senza freno:</l>
<l>dolce acqua amara fasse intrando in mare;</l>
<l>questo è de vizi e de spurcizie pieno,</l>
<l>e chi potria mai star candido e puro</l>
<l>sempre abitando in loco infetto e osceno?</l>
<l>Parratte a l'intrar forse alquanto duro</l>
<l>questo sentier, essendo erto e sassoso,</l>
<l>mal frequentato, solitario e oscuro:</l>
<l>non cedere al timor, intra animoso:</l>
<l>questa è la via ch'ogni elevato ingegno</l>
<l>conduce a contentezza e a riposo;</l>
<l>qua non può stare ambizïone o sdegno,</l>
<l>non la lascivia, non l'ardente sete</l>
<l>del pallido oro, de che il mondo è pregno: </l>
<l>queste albergan con gente mal discrete,</l>
<l>matre son de travagli e cure immense,</l>
<l>inimiche mortal de la quïete –.</l>
<l>Avea tenute le mie luce intense</l>
<l>nel chiaro viso del sacro angel mio,</l>
<l>senza esser dal suo gran splendore offense,</l>
<l>fin ch'ebbe ditto, e poi cominciai io.</l>
</lg>

</div2>
<div2>
<head rend="italic">2</head>
<lg>
<l>– O ver che sii de angelica natura</l>
<l>o pur mortal nol so, ma il divo aspetto</l>
<l>mostra che sei celeste creatura:</l>
<l>sii chi tu vogli, il tuo fidel precetto</l>
<l>seguire intendo e tue vestigie sante</l>
<l>con ferma fede e con un cor perfetto.</l>
<l>Ma dimme: come avrò mai forze tante</l>
<l>d'ascender sopra quel erto sentiero</l>
<l>dove stampa non par d'umane piante,</l>
<l>ch'a pena alzar mi posso col pensiero</l>
<l>sopra la cima di quel alto colle,</l>
<l>tanto me par scabroso, arduo e austero?</l>
<l>E ben serei d'esser tenuto folle</l>
<l>intrar sì temerario a questa impresa,</l>
<l>se non che 'l tuo succorso il biasmo tolle –.</l>
<l>E ello a me: – L'anima tua discesa</l>
<l>dal ciel, per sua natura il ciel desia:</l>
<l>quella al ciel te alzerà se 'l corpo pesa, </l>
<l>e perché la viltate or te desvia</l>
<l>e fa parer la ascesa sì noiosa,</l>
<l>convien che la virtù l'ale glie dia</l>
<l>e il cor te accenda in fiamma virtüosa</l>
<l>e sian le penne sue quel sacro foco</l>
<l>ch'al ciel per sua natura alza ogni cosa.</l>
<l>Pareratte il camin poi piano e poco,</l>
<l>non te serà la via tanto molesta</l>
<l>qual te conduce su quel santo loco:</l>
<l>desta l'ingegno tuo sopito, desta!</l>
<l>Pazzo serebbe quel che renonciasse</l>
<l>per sì breve vigilia eterna festa –.</l>
<l>Alor me parve che nel cor me intrasse</l>
<l>tanta dolcezza al son de le parole,</l>
<l>quanto d'altro piacer che mai gustasse.</l>
<l>Come fissa la vista tien nel sole</l>
<l>l'aquila, tal fermai in quella luce</l>
<l>gli ochi, come om che pensa e parlar vòle, </l>
<l>poi seguitai: – O mio fidato duce,</l>
<l>seguir te voglio, ben me conducesti</l>
<l>dove Mercurio l'anime conduce.</l>
<l>Poi che del petto i mei pensier molesti</l>
<l>tu mi discaci, già contento vivo</l>
<l>al ben pensando che me prometesti.</l>
<l>De vita (stando qui) parme esser privo:</l>
<l>uscian, se piace a te, de questa gente,</l>
<l>la qual per tue parole ho troppo a schivo –.</l>
<l>Ond'egli se voltò tutto ridente</l>
<l>con dolce sguardo e pien di tanto amore,</l>
<l>che l'alma ancora gran piacer ne sente,</l>
<l>e poi me disse: – Andian, ché passan l'ore –,</l>
<l>e caminando e ragionando insieme,</l>
<l>ambi de l'ampla strada uscimo fuore.</l>
<l>Come tauro che sotto il iugo geme,</l>
<l>non essendo uso ancora al grave peso</l>
<l>ch'al collo giovenil troppo glie preme,</l>
<l>tal me sentiva ogni mio membro offeso</l>
<l>per caminar su quel sentier tanto erto,</l>
<l>non essendo anche vinti passi asceso. </l>
<l>Ma poi che fummo sopra un pogio aperto,</l>
<l>lì se fermassen per reprender lena,</l>
<l>ché 'l tutto fa con stenti un male esperto.</l>
<l>Alor mirando la campagna piena</l>
<l>di quella gente in tanti affanni involta,</l>
<l>per fugirla istimai leve ogni pena:</l>
<l>e così ver il monte diemo volta</l>
<l>il duca mio e io dreto al suo passo,</l>
<l>poi ch'ebbi alquanto la virtù recolta;</l>
<l>e quanto più volgeva gli occhi al basso,</l>
<l>tanto più il desiderio me spingeva</l>
<l>salir il colle ben ch'io fussi lasso. </l>
<l>Mentre che gli ochi qua e di là volgeva</l>
<l>per mio diporto, un vidi a destra mano</l>
<l>che sotto l'ombra d'un gran pin sedeva,</l>
<l>che in abito e nel volto era sì strano</l>
<l>che di apressarmi a lui non ebbi ardire,</l>
<l>tanto mi parve fuor d'ogni atto umano.</l>
<l>Quasi che in detro alor fui per fugire,</l>
<l>se non che 'l mio custode me retenne,</l>
<l>quando verso di me il vidi venire.</l>
<l>Con tal parole minaciando venne:</l>
<l>– Discòstati de qui, tristo animale,</l>
<l>via più veloce che s'avesti penne:</l>
<l>sono il vostro inimico capitale,</l>
<l>Timon, che tutti gli omini odia a morte</l>
<l>per vostre opre nefande e bestïale –.</l>
<l>Alora l'angel mio disse: – Sta forte</l>
<l>Timon, non te adirar, fermati alquanto,</l>
<l>ché gli uman non son tutti d'una sorte;</l>
<l>non sian venuti in questo loco santo</l>
<l>per disturbar tua solitaria vita:</l>
<l>qua il ciel ne chiama; non sii audace tanto,</l>
<l>ché in van te opponi a noi s'egli ne aita –.</l>
</lg>
</div2>
<div2>
<head rend="italic">3</head>
<lg>
<l>Sì come can che assalta sul sentiero</l>
<l>il stanco peregrino a l'improviso</l>
<l>nel primo assalto impetüoso e fiero,</l>
<l>e se poi trova che glie mostri il viso,</l>
<l>retorna voluntieri in sua magione,</l>
<l>l'altro revolge la paura in riso, </l>
<l>così da noi se partì poi Timone</l>
<l>senza farne più motto o impedimento,</l>
<l>inteso quello angelico sermone.</l>
<l>Io, che già descaciato avea il spavento</l>
<l>e de saper chi egli era avea desio</l>
<l>e la cagion di questo movimento, </l>
<l>me volsi e dimandai al duca mio</l>
<l>chi fusse e come in lui era nasciuta</l>
<l>questa ria voglia fuor d'ogni atto pio.</l>
<l>E ello a me: – Colei che i stati muta</l>
<l>a voi mortali e instabil fa ogni cosa</l>
<l>e spesso i boni scacia e ' tristi aiuta,</l>
<l>che calva è dreto e in fronte capillosa,</l>
<l>a lui fu prima placida e cortese,</l>
<l>ma scortese a la fin troppo e retrosa.</l>
<l>Patrizio era costui atenïese,</l>
<l>splendido, liberal, pronto a servire</l>
<l>gli amici, per li quali il tutto spese;</l>
<l>vedendose per questo impoverire,</l>
<l>chiedea da loro poi tal volta aiuto</l>
<l>ch'al caso suo volesser suvvenire,</l>
<l>ma al fin trovava ognuno sordo e muto</l>
<l>a' preghi suoi, non ne facendo stima</l>
<l>come se mai l'avesser più veduto;</l>
<l>questo al cor fugli sì mordace lima</l>
<l>che le precordie sue sì glie destrusse</l>
<l>ch'el cangiò tutto da quel ch'era prima:</l>
<l>carità in lui estinse e poi glie indusse</l>
<l>un odio inestinguibil dentro il petto,</l>
<l>qual credo del suo esilio cagion fusse;</l>
<l>venegli ogni mortal tanto in despetto</l>
<l>che 'l nome d'uomo sol glie facea orrore,</l>
<l>più in odio avendo chi gli fu più accetto. </l>
<l>Cridava spesso: – O animal pegiore</l>
<l>e più crudel che alcuna fera in bosco,</l>
<l>quanto ben ti starebbe in fronte il core!</l>
<l>La tua perfidia ch'or tardi cognosco</l>
<l>in el tuo volto cognosciuto arei</l>
<l>e il mel che in bocca avevi e in seno il tosco. </l>
<l>Gli animal tutti quanto son più rei,</l>
<l>almeno in selve solitarie stanno,</l>
<l>ma tu pegior sempre presente sei.</l>
<l>Da qual bestia crudel vien magior danno</l>
<l>che da l'un uomo a l'altro? e da qual fonte</l>
<l>sorge nel mondo più travagli e affanno?</l>
<l>Tu le fere persegui in piano e in monte</l>
<l>e ne le selve, e i pesci in gli alti mari,</l>
<l>e ne l'aer a gli augei ancor fai onte;</l>
<l>tu con pensieri tuoi ardenti e avari,</l>
<l>a le crude rapine sempre desti,</l>
<l>l'umana prole insidi e a' tuoi più cari,</l>
<l>e giorni e notte sempre altrui molesti;</l>
<l>e per aver d'alcun la ricca spoglia,</l>
<l>non solamente un uom, Dio tradiresti. </l>
<l>Mai non è sazia la tua ingorda voglia:</l>
<l>tua vita è d'altri morte; o sanguinoso</l>
<l>qual lupo che sue fauce in sangue moglia,</l>
<l>e poi credi, bestial presuntüoso,</l>
<l>ch'al tuo servizio il tutto sia creato</l>
<l>e per salute tua e per tuo riposo.</l>
<l>Duolmi assai d'esser de tua spezie nato,</l>
<l>ché de lo ingegno forsi serei privo,</l>
<l>il qual per magior male al fine è dato,</l>
<l>per far che mentre al mondo l'uom sta vivo</l>
<l>sempre sia afflitto da un dolor interno</l>
<l>qual sia pensando e al tempo fugitivo;</l>
<l>il tuo consorzio mai state né verno,</l>
<l>né in alcuno altro tempo avere intendo:</l>
<l>tuo nemico esser voglio in sempiterno </l>
<l>e in te il mio iusto sdegno andrà crescendo,</l>
<l>de giorno in giorno tua perfidia estrema</l>
<l>per esperienza crescer cognoscendo –.</l>
<l>Sempre fu de Timon poi questo il tema,</l>
<l>odiare e lacerare ogni mortale:</l>
<l>pargli che col mal dire il suo mal scema –. </l>
<l>E io a lui: – Donque condutto a tale</l>
<l>l'ha sua bontate il povero infelice?</l>
<l>Ben tolerar se può ch'el dica male,</l>
<l>ch'al giocator che perde par che lice</l>
<l>il biastemar, se non chi sta a vedere,</l>
<l>che spesso gli ha robati i dinar dice.</l>
<l>Difficil cosa è perdere e tacere,</l>
<l>sì che non è miracol che costui</l>
<l>sia fuor di sé né voglia alcun vedere,</l>
<l>ché molto importa dir chi son, chi fui –.</l>
</lg>
</div2>
<div2>
<head rend="italic">4</head>
<lg>
<l>Con la mia guida ragionava ancora,</l>
<l>quando arrivamo in cima al colle santo</l>
<l>dove tanto saper uman dimora:</l>
<l>quivi ogni vil pensier posto da canto,</l>
<l>solo intento era a contemplar quel sito,</l>
<l>qual per la rarità me piacque tanto;</l>
<l>quivi sedea un palagio sì munito</l>
<l>de così belle e sì mirabil mura,</l>
<l>quanto mai abi letto, visto o audito.</l>
<l>Non credo più eccellente architettura</l>
<l>sia sotto il ciel, né mi par maraviglia</l>
<l>che qua stan quei che del sapere han cura: </l>
<l>tutto di pietra lucida e vermiglia</l>
<l>qual rubin fiammegiante era murato,</l>
<l>convenïente albergo a tal famiglia.</l>
<l>Questo è quel sasso tanto desïato</l>
<l>da l'avaro alchimista e, come ho inteso,</l>
<l>visto da pochi, e pur d'assai cercato;</l>
<l>questo è quel sasso qual ha tanto acceso</l>
<l>col suo splendor alcuni avari ingegni</l>
<l>che per averlo quasi il tutto han speso:</l>
<l>spirti inquïeti sono e tutti indegni</l>
<l>esser del filosofico collegio,</l>
<l>poi che avarizia sol par che glie insegni. </l>
<l>Da poi ch'io vidi l'edificio egregio,</l>
<l>tanto me parve magno e eccellente,</l>
<l>ch'ogni ben poi mondano ebbi in despregio. </l>
<l>Lettor, io non son già tanto eloquente</l>
<l>ch'io sapessi ben dir quanto era bello,</l>
<l>ché tanto alto non va la mortal mente;</l>
<l>pur te dirò del magno e bel castello</l>
<l>alcuna parte e come gli è costrutto,</l>
<l>che mai non se ne vide un paro a quello.</l>
<l>Da bei giardini circondato tutto</l>
<l>è intorno intorno e pien de varie piante,</l>
<l>le qual producon d'ogni spezie frutto:</l>
<l>a la porta che mira in ver levante</l>
<l>s'apre un giardino ditto primavera,</l>
<l>qual se sforzò Natura far prestante:</l>
<l>quivi son vaghi fior d'ogni mainera,</l>
<l>che fanno un magio dilettoso e ameno</l>
<l>e qui cantano augei matina e sera.</l>
<l>Qui l'aer ride, qui ride il terreno,</l>
<l>tener son l'erbe e tenere le fronde:</l>
<l>de puerizia tutto il loco è pieno;</l>
<l>rossegian le cerese qui ioconde</l>
<l>e l'arminiaca con dorate vesti</l>
<l>la mandola nel nociol suo nasconde;</l>
<l>qui d'ogni fogia frutti trovaresti,</l>
<l>dico de quei che primavera porta,</l>
<l>ch'al maturar son più de gli altri presti. </l>
<l>Con suave susurro l'ape acorta</l>
<l>qui il dolce mel da' fiori va cogliendo,</l>
<l>fidele e riverente a la sua scorta.</l>
<l>Contiguo a quello un'altra porta aprendo,</l>
<l>s'entra in un bel vergero, il quale è detto</l>
<l>il giardin de la estate, assai stupendo.</l>
<l>Questo non è più largo né più stretto</l>
<l>del primo, ma d'una simetria equale,</l>
<l>pur più fruttifer parme e più perfetto:</l>
<l>quivi il pero giaciol maturo e frale</l>
<l>casca da gli alti rami e l'ortolano</l>
<l>per coglier frutti in pronto ha già le scale;</l>
<l>qui il fallace melon talora vano</l>
<l>dentro e poi fuor è sì liggiadro in vista</l>
<l>ch'al compratore inganna naso e mano; </l>
<l>e l'uva che dal mese il nome acquista</l>
<l>sopra la topia maturar si vede</l>
<l>e con le fronde al sol par che resista;</l>
<l>qui il persico sul suo storto arbor sede,</l>
<l>superbo sol de sua beltate e odore,</l>
<l>e il brugno ch'a l'infermo se concede;</l>
<l>qui la cicada sotto il gran calore</l>
<l>nel fastidioso strido se nutrica;</l>
<l>qui muta il rosignol voce e colore,</l>
<l>qui vederai la provida formica,</l>
<l>sollicita ad impire il suo granaro,</l>
<l>robar al contadin la sua fatica. </l>
<l>E per farte, lettor degno, ben chiaro,</l>
<l>usan questi giardini in sua stagione:</l>
<l>non s'apre quel de estate di genaro,</l>
<l>ogni cosa con ordin se dispone,</l>
<l>né s'apre quel d'autunno mai d'aprile:</l>
<l>il tutto è usato in sua proporzïone.</l>
<l>Questo è quel più ligiadro e più gentile</l>
<l>loco ch'io mai vedessi, e giurarei</l>
<l>non aver paro da Etiopia a Tyle. </l>
<l>Diresti certo quivi abitan dei,</l>
<l>o ver che Pallas per diporto e spasso</l>
<l>fatto se l'abia d'abitar per lei,</l>
<l>da prender qui restauro ogni cor lasso.</l>
</lg>
</div2>
<div2>
<head rend="italic">5</head>
<lg>
<l>Aprese un'altra porta lì vicina</l>
<l>d'un giardin vago che d'autunno è detto</l>
<l>e fabricato par da man divina.</l>
<l>Questo è la stanza e questo è il ver recetto</l>
<l>del giovenetto Bacco e di Pomona;</l>
<l>di magio il bel principio è qui perfetto,</l>
<l>ché se magio de fior porta corona,</l>
<l>settembre fertil poi de frutti è pieno:</l>
<l>quello il principio, questo il fin ne dona; </l>
<l>questo ha degli ebri il dolce latte in seno,</l>
<l>vedese qui il villan scalzo e vinoso</l>
<l>più lieto star quanto è nel vin più osceno.</l>
<l>Lettor, per men fastidio e mio reposo,</l>
<l>imagina uno autunno e vedrai tutto,</l>
<l>ché 'l longo dir talor troppo è noioso:</l>
<l>s'io volesse narrar qui d'ogni frutto,</l>
<l>fastidio a te, fatica a me seria,</l>
<l>né satisfatto al fin te arei condutto.</l>
<l>Apresso a questo per un'altra via</l>
<l>s'entra in un orto qual ditto è iemale,</l>
<l>né credo paro a questo un altro sia</l>
<l>(qui fere sono e augei che spiegan l'ale)</l>
<l>de edera fatto, busso e rosmarino,</l>
<l>de cedri, aranci e lauro triunfale.</l>
<l>Restai (passando per il bel giardino</l>
<l>il duca mio e io) pien di stupore</l>
<l>come a intrare in cità fa il contadino,</l>
<l>che per la novità distratto ha il cuore</l>
<l>e qual silvagio in mezo de la gente,</l>
<l>guardando in qua e in là di sé par fuore.</l>
<l>Tale impression me fecer ne la mente</l>
<l>le cose singular ch'io vidi alora,</l>
<l>che 'l tutto ancor me pare aver presente;</l>
<l>Zefir pittor con la gentil sua Flora</l>
<l>e le tre Ore in questi bei verzeri</l>
<l>son gli ortolan che dentro fan dimora.</l>
<l>Così giongendo ai liminar primeri</l>
<l>del gran palagio, vidi su la porta</l>
<l>un pien de orgoglio e de costumi feri:</l>
<l>io suspettoso e con la facia smorta</l>
<l>remasi alor vedendol sì feroce,</l>
<l>pur me accostai a la mia fida scorta, </l>
<l>la qual me disse con summissa voce:</l>
<l>– Intra dentro secur, non dubitare,</l>
<l>ch'a l'omo forte il minaciar non noce.</l>
<l>Diogene è costui, lassal cridare,</l>
<l>Diogene a se stesso crudo e immite,</l>
<l>che acquista il suo cognome col latrare –.</l>
<l>Queste parole a pena avea finite</l>
<l>l'angel mio santo che quel om silvagio</l>
<l>incominciò a cridare: – Unde venite?</l>
<l>Non entra gente in questo gran palagio</l>
<l>plebea e vulgar, però tornate in dreto,</l>
<l>tornate a prender pur altro vïagio –.</l>
<l>Respose il mio custode a lui: – Sta queto</l>
<l>Diogene, ché 'l tuo bagliar è in vano:</l>
<l>nostro venire è per divin decreto –.</l>
<l>Poi me pigliò in presenza sua per mano</l>
<l>e disse: – Segue me senza paura,</l>
<l>né te curar del suo parlar villano:</l>
<l>Diogen più d'altrui che di sé ha cura,</l>
<l>lassal cridar, ch'el fa il suo vero offizio,</l>
<l>ché 'l cinico il latrare ha per natura –.</l>
<l>Così passassen dentro il santo ospizio</l>
<l>pieni d'un sacro orror di reverenza,</l>
<l>pensando che qua mai non intrò vizio</l>
<l>e ch'io era alora inanti a la presenza</l>
<l>dei secretari de Natura gionto</l>
<l>e inanti al fonte de l'umana scienza. </l>
<l>L'angel mio che di me teneva conto,</l>
<l>che de l'ammirazion videmi vinto</l>
<l>e immobil star come uom che sia defonto,</l>
<l>disse: – Non temer non, nel laberinto</l>
<l>non sei del Minotauro, ma in un loco</l>
<l>dove non pò star uom d'affanni cinto –.</l>
<l>Io venni in viso alora come un foco</l>
<l>al son de quelle angeliche parole,</l>
<l>con qual me spinse avanti a poco a poco,</l>
<l>sì come spesso il precettor far suole</l>
<l>al timido scolare e vergognoso,</l>
<l>ch'al patre caro apresentare il vòle: </l>
<l>il fanciullino quanto può sta ascoso,</l>
<l>temendo quel sever paterno sguardo,</l>
<l>l'altro con voce e mano il fa animoso.</l>
<l>E così pronto me facea e gagliardo</l>
<l>il genio mio a questa magna impresa,</l>
<l>vedendomi restar sì vile e tardo.</l>
<l>Poi disse: – Un'alma de virtute accesa</l>
<l>non de' smarrirse né temer fatica,</l>
<l>ché 'l faticar per la virtù non pesa, </l>
<l>né può perir chi l'ha per vera amica –.</l>
</lg>
</div2>
<div2>
<head rend="italic">6</head>
<lg>
<l>Assicurato da quel santo dire</l>
<l>del mio tutor, tanto me feci avanti</l>
<l>ch'io poteva il parlar dei sagi audire,</l>
<l>quali in circulo stavan tutti quanti:</l>
<l>del cerchio il centro era un che ne lo aspetto</l>
<l>greco me parve a l'abito e sembianti;</l>
<l>suo ragionar questo era e il suo subietto:</l>
<l>se l'anima è immortale o morte pate,</l>
<l>o se pur sol del mondo è un intelletto </l>
<l>o ver se son sustanze separate,</l>
<l>se idee sono in nel Motore eterno,</l>
<l>se furno sempre o con corpi create.</l>
<l>Ma il mio rettor ch'avea di me il governo,</l>
<l>a quel parlar vedendomi sì attento</l>
<l>ch'era tanto alto e a nostra patria esterno,</l>
<l>disse: – La nave del tuo sentimento</l>
<l>piccola è a navigar in sì gran mare,</l>
<l>ché se sumergeria per poco vento.</l>
<l>La scienza qual convene a te imparare</l>
<l>è questa: de cognoscer ben te stesso</l>
<l>e come il ben mondan se debia amare,</l>
<l>né te fia poco don dal ciel concesso</l>
<l>se 'l potrai far, perché è assai granda impresa,</l>
<l>ché l'uom se inganna in un suo fatto spesso –.</l>
<l>Non feci alor alcuna altra contesa</l>
<l>contra recordi suoi pieni de amore,</l>
<l>da poi ch'io ebbi sua sentenza intesa,</l>
<l>ché l'uom de' iudicare il suo valore</l>
<l>e portar salma su le spalle poi</l>
<l>che de le forze sue non sia magiore.</l>
<l>E così se partissemo ambidoi</l>
<l>dal divin Plato e da sua magna scola,</l>
<l>che da lor non fu visto alcun di noi, </l>
<l>tanto eran quelli attenti a sua parola,</l>
<l>ratti da un suavissimo pensiero</l>
<l>ch'ogni elevato ingegno e mente invola.</l>
<l>Era il cortile un iusto quadro vero</l>
<l>del gran palagio a loge aperte intorno,</l>
<l>come i chiostri vedian d'un monastero,</l>
<l>de collone zafiree tutto adorno</l>
<l>con capitelli sculti in cotal fogia,</l>
<l>ch'ogni altro parangon ne arebbe scorno;</l>
<l>il parapetto poi, dove se apogia</l>
<l>chi vaghegiar desia quell'ampla corte,</l>
<l>pur stando sotto la eccellente logia, </l>
<l>fabricato è de pietra di tal sorte</l>
<l>lucida ch'io vedeva mia figura</l>
<l>sì natural che ancor stupisco forte.</l>
<l>Qui di me cominciai aver più cura,</l>
<l>poi che nel fido spechio ebbi mirato</l>
<l>e cognobi che 'l tempo il tutto fura</l>
<l>vedendo il viso mio così cangiato,</l>
<l>ché fanciul poco avanti io parea ancora</l>
<l>e in poco spazio effigie aver mutato: </l>
<l>cognobi il tempo, ch'ogni ben divora,</l>
<l>far come fa un signor che a' servi dona</l>
<l>un dono, poi gliel toglie in poco d'ora.</l>
<l>Se 'l tempo favorisse una persona</l>
<l>mandandoli la vaga gioventute,</l>
<l>ogni favore in breve l'abandona: </l>
<l>i giorni al fine e l'ore son perdute,</l>
<l>chi ben resguarda tutta nostra vita,</l>
<l>se non se spendeno a acquistar virtute.</l>
<l>In mezzo de la piazza ampla e espedita</l>
<l>sono doi fonti, la cui gran chiarezza</l>
<l>ognuno che qua vene a bere invita:</l>
<l>sopra la cima ne la prima altezza</l>
<l>del vase qual in sé l'onda receve,</l>
<l>una matrona sta di gran bellezza </l>
<l>d'un marmor sculta bianco come neve</l>
<l>e da sue belle mamme escon quel'acque</l>
<l>de i chiari fonti con mormorio leve,</l>
<l>la cui chiarezza a l'ochio mio sì piacque</l>
<l>che ber me fece, e poi ch'ebbi bevuto,</l>
<l>non fui sì consolato da ch'io nacque. </l>
<l>D'ogni vil cura fui così soluto</l>
<l>per la virtù de quel liquor celeste,</l>
<l>che senza prova non l'arei creduto;</l>
<l>e come suol cangiar le spurche veste</l>
<l>l'afflitto artese quando il tempo vene</l>
<l>de farse bello e reposar le feste,</l>
<l>così de le mie voglie ansie e terrene</l>
<l>e la mia mente e il tristo cuor spogliai,</l>
<l>per fruire in reposo tanto bene. </l>
<l>Al fine a la mia guida adimandai</l>
<l>ch'era la imagin che dal bianco seno</l>
<l>spargeva il liquor dolce ch'io gustai.</l>
<l>Qual me respose con viso sereno:</l>
<l>– Questa è Filosofia, che co'i doi rivi</l>
<l>adacqua tutto questo loco ameno, </l>
<l>che 'l nutrimento sporge a questi divi –.</l>
</lg>
</div2>
<div2>
<head rend="italic">7</head>
<lg>
<l>Poi che il mio precettor ebbe finito</l>
<l>il suo parlare, i'me tenni felice</l>
<l>ch'io fussi degno intrar nel sacro sito</l>
<l>de questa santa dea alma nutrice</l>
<l>e ber suo dolce latte, che immortale</l>
<l>fa ciascaduno a chi gustar ne lice;</l>
<l>e ringraziai la stella mia fatale</l>
<l>che fusse verso me tanto clemente,</l>
<l>che me esaltasse a tanto tribunale,</l>
<l>però inanti al collosso sì eccellente</l>
<l>de la madonna che col suo splendore</l>
<l>può consolar ciascuna afflitta mente, </l>
<l>me ingenochiai con perfetto core</l>
<l>e, come suol chi un sacro nume adora,</l>
<l>glie feci al mio poter debito onore.</l>
<l>E ivi fatto alquanto de dimora,</l>
<l>inde partimmo per passar più avante</l>
<l>in un loco da noi non visto ancora,</l>
<l>qual da quei fonti poco era distante:</l>
<l>io dico una sì placida logetta,</l>
<l>quanto altra da ponente sia a levante.</l>
<l>Bellissima era ben che picoletta,</l>
<l>ché sol d'un de' sapienti era abitata,</l>
<l>che prendeva piacer di tal vedetta;</l>
<l>questa su un alto sasso era fondata,</l>
<l>qual signoregia quella gran pianura,</l>
<l>la gran pianura sopra nominata.</l>
<l>Senza respetto alcuno, a la secura</l>
<l>passassen dentro il delettoso loco,</l>
<l>ché così vòlse chi di me avea cura.</l>
<l>Poi che fui dentro, soprastetti un poco</l>
<l>per un ch'ivi ridea sì a la disciolta,</l>
<l>che de lui presi maraviglia e gioco,</l>
<l>el quale, intrando noi, ver noi dié volta</l>
<l>e me mirava e poi, senza altro dire,</l>
<l>a rider cominciava un'altra volta.</l>
<l>Per discrezion me vòlsi inde partire,</l>
<l>dubiando avesse mia presenza a sdegno,</l>
<l>quand'egli non fe' motto al mio venire,</l>
<l>ma l'angel mio con man me fece segno</l>
<l>ch'io stessi forte e alora me fermai,</l>
<l>fin che fui fatto de parlarli degno.</l>
<l>Iuro, lettor, che col cor sempre mai</l>
<l>suspeso stei de la cagion del riso</l>
<l>e de estrema pazzia forte dubiai.</l>
<l>Pur stando alquanto, ne revolse il viso</l>
<l>con tanta gravità, quanta se un dio</l>
<l>fusse disceso a noi dal paradiso;</l>
<l>poi me guardava e disse: – O figliol mio,</l>
<l>che per grazia del ciel sei qui venuto</l>
<l>suspinto da uno angelico desio,</l>
<l>se al venir non ti dèi alcun saluto,</l>
<l>non te maravigliar, ch'io era sì astratto,</l>
<l>ch'a pena il sol lucente arei veduto; </l>
<l>ridea sì forte de quel popul matto</l>
<l>qual vedi adesso errar per quel gran piano,</l>
<l>ch'io era fuora di me nel secondo atto –.</l>
<l>Poi come amico me pigliò per mano</l>
<l>e io da l'altro canto vergognoso</l>
<l>il ringraziava, ch'era troppo umano.</l>
<l>E ivi stati un poco ambi in riposo,</l>
<l>a rider ritornò con tal veemenza,</l>
<l>ch'io tenea per vergogna il viso ascoso.</l>
<l>Cridava poi: – O d'omeni demenza,</l>
<l>o pazzia che governi tutto il mondo,</l>
<l>c'hai sopra ogni mortal tanta potenza,</l>
<l>sopra di te pensando io mi confondo:</l>
<l>vulgo ignorante, van, ceco e legero,</l>
<l>questa è la causa che nel riso abondo,</l>
<l>e per farti veder ch'io rido al vero,</l>
<l>acòstati, figliol, qui a paro a paro,</l>
<l>gli ochi e gli orechi prestami e il pensiero,</l>
<l>ché d'esser meco so te fia assai caro</l>
<l>e so che ridirai di me non meno,</l>
<l>quando del rider mio serai ben chiaro –.</l>
<l>Ambe le gomite apogiai e il seno</l>
<l>al vago arembo de la logia altiera</l>
<l>per veder il gran pian de popul pieno:</l>
<l>ecco venire una infinita schiera</l>
<l>de varie gente su quell'ampla via,</l>
<l>su la qual caminava anch'io imprimera,</l>
<l>quando l'angel, mia fida compagnia,</l>
<l>me apparve prima e fu prima cagione</l>
<l>de condurme al sentier ch'al ben ne invia. </l>
<l>Quel gran sagio che meco era al balcone</l>
<l>– Mira, mira, figliol –, cridava forte,</l>
<l>– mira, mira la immensa confusione:</l>
<l>non è tal vita pegio assai che morte?</l>
<l>Qual più pazzi animali al mondo sono,</l>
<l>che gli omeni che son di questa sorte,</l>
<l>che in lor mai non è quiete o pensier bono? –.</l>
</lg>
</div2>
<div2>
<head rend="italic">8</head>
<lg>
<l>Come potrò narrar per ordin tutto,</l>
<l>se ordine non fu mai fra quella gente</l>
<l>ch'io vidi stare al mondo senza frutto?</l>
<l>Però, lettor mio caro, sta paziente</l>
<l>se ordine nei mei versi non vedrai</l>
<l>ché senza ordine il tema è similmente. </l>
<l>Io dico che la prima qual mirai,</l>
<l>era turba bestial tanto legera,</l>
<l>ch'esprimerlo non credo saper mai.</l>
<l>Il savio qual qui meco apogiato era,</l>
<l>disse: – Guarda, figliol, la capitana</l>
<l>che ha in man quella volubile bandiera:</l>
<l>questa è la guida de la ciurma insana,</l>
<l>ch'è chiamata Speranza e è pazzia,</l>
<l>i'nello aspetto e più ne l'opre vana: </l>
<l>colui che in favor suo par più che sia</l>
<l>e adorato da quel vulgo errante,</l>
<l>glie fia fatto onta in breve e villania,</l>
<l>anzi precipitato in uno istante</l>
<l>da questi pazzi, e pazzo lui che crede</l>
<l>trovar fermezza in vulgo sì incostante.</l>
<l>Ecco una vechia là piena di fede,</l>
<l>che il suo voto offerisse a l'idol santo</l>
<l>e con l'offerta grazia gli richiede.</l>
<l>Ah! ah! mira che 'l popul tutto quanto</l>
<l>ivi concor, né sa per qual cagione</l>
<l>qui sia la devozion cresciuta tanto;</l>
<l>tabule e cera qui ciascun ripone</l>
<l>e in breve tempo poi tornerà ancora</l>
<l>vil loco né arà più reputazione. </l>
<l>Vedi quell'altro là, qual cerca ognora</l>
<l>nel populo novelle con gran cura</l>
<l>e in ogni novità sempre pegiora. </l>
<l>Guarda quel vechio qual inganna e fura</l>
<l>e crede ancor de star molt'anni al mondo:</l>
<l>forsi doman fia posto in sepultura.</l>
<l>Quell'altro sempliciotto così biondo,</l>
<l>ascolta come forte se lamenta</l>
<l>ché la Fortuna l'ha caciato al fondo: </l>
<l>dice che la sua ninfa nol contenta,</l>
<l>però la chiama desdegnosa e ingrata,</l>
<l>e che sua crudeltà sola il tormenta:</l>
<l>te stesso biasma tu che l'hai biasmata.</l>
<l>E qual iuridizione hai su costei?</l>
<l>Non l'ha Natura libera creata?</l>
<l>Perché de' amarte, se non piace a lei?</l>
<l>Non sai che libero è nostro volere?</l>
<l>S'io fussi marmo, ancora io ridirei.</l>
<l>Ah! ah! ah! ah! deh, guarda che piacere!</l>
<l>De che prende dolor quel pazzarello!</l>
<l>Quanto hai nei petti umani, Amor, potere!</l>
<l>A l'uno togli il cuor, l'altro il cervello;</l>
<l>l'altro senza alma vive in giazzo e ardore;</l>
<l>l'altro ha nel petto chiuso un Mongibello: </l>
<l>così ve concia, amanti, il vostro Amore!</l>
<l>Mira, mira, quei là così affannati,</l>
<l>pulverulenti e pieni de sudore:</l>
<l>miseri, questi sono inamorati</l>
<l>che, per piacer a la sua cara amica,</l>
<l>danzando fan quei gesti da insensati. </l>
<l>Oh, cieca gente! oh, inutile fatica!</l>
<l>E chi non ridirebbe ognor più forte</l>
<l>de questa plebe che 'l suo mal mendica?</l>
<l>Quanti per tal pazzia patiscon morte,</l>
<l>né par che alcun di lor l'intenda o veda.</l>
<l>Oh, de' mortal ridiculosa sorte! </l>
<l>Che credi tu che quel gran bravo creda</l>
<l>esser con quella spada cinta al fianco,</l>
<l>che vedi là, che vuol che ognun glie ceda? </l>
<l>Non crede mai sua forza venir manco,</l>
<l>non teme i dei e gli omeni desprezza,</l>
<l>ma un piccol vermo il può far freddo e bianco.</l>
<l>Questo la spada sua tien sua richezza,</l>
<l>né vede che sua infamia porta seco</l>
<l>e de crudeltà il segno e legerezza.</l>
<l>Mira a quel banco là quel stulto e ceco</l>
<l>che tutto il giorno un vil guadagno aspetta,</l>
<l>come orso chiuso dentro a quel suo speco:</l>
<l>il pazïente gatto a la vedetta</l>
<l>non sta con più atenzione a far la guarda</l>
<l>al buco dove il topo esser suspetta</l>
<l>come fa questo, il qual par che sempre arda</l>
<l>d'estrema sete d'or detro a un quatrino,</l>
<l>con mille insidie e lingua ognor bugiarda. </l>
<l>Oh, vita persa! oh, misero destino!</l>
<l>Di voi qual più vil peso è su la terra,</l>
<l>sol nati a consumar il grano e il vino?</l>
<l>Col corpo il nome vostro va sotterra,</l>
<l>né de voi resta al mondo alcun segnale;</l>
<l>o pazzi, l'oro è quel che vi fa guerra:</l>
<l>la vostra serva vita al fin che vale? –.</l>
</lg>
</div2>
<div2>
<head rend="italic">9</head>
<lg>
<l>Per vergogna era in viso ancora acceso</l>
<l>quando il savio il parlar ebbe finito,</l>
<l>col qual con gli altri pazzi io fui represo.</l>
<l>Vedendome restar a tal partito,</l>
<l>in me cognobe manifesto errore,</l>
<l>ché 'l volto accusa il cor quando ha fallito:</l>
<l>però me disse alora: – Il tuo colore</l>
<l>mostra che 'l mio parlar, se ben comprendo,</l>
<l>in qualche parte t'abia punto il core. </l>
<l>Se col mio rider la tua mente offendo,</l>
<l>dime in che modo, e non te fia descaro</l>
<l>qualche cosa imparar ben che ridendo, </l>
<l>perché da me tu serai fatto chiaro</l>
<l>che lo intenso mio riso è con ragione,</l>
<l>vedendo il mondan fango a ognun sì caro –.</l>
<l>Alor glie descopersi la cagione</l>
<l>ch'io era per vergogna un foco in viso,</l>
<l>perché già fui d'Amor anch'io pregione.</l>
<l>Response lui con un modesto riso:</l>
<l>– S'io biasimasse Amor, io farei male,</l>
<l>ché Amor primo già nacque in paradiso.</l>
<l>Rido de questo vostro amor mortale,</l>
<l>ch'essendo infamia e danno, è ditto dio</l>
<l>e dato gli hanno l'ale, el fuoco e il strale;</l>
<l>fascino è questo e un bestial desio,</l>
<l>anzi nel cuore umano un cieco foco</l>
<l>che in fumo ogni virtù scazza e in oblio.</l>
<l>Da beltà carnal nasce e dura poco,</l>
<l>ché quella causa da la qual procede</l>
<l>in breve se corrumpe e muta loco,</l>
<l>ma quello Amor gentil che 'l tutto eccede,</l>
<l>acceso per virtù d'un'alma eletta,</l>
<l>nel cielo ha posto la sua prima sede; </l>
<l>e la causa è immortale e pura e netta</l>
<l>da la qual vene, e però eterno dura</l>
<l>quel vero amor che un gentil cor diletta.</l>
<l>Vechiezza o morte con sua falce dura</l>
<l>a una pura alma la sua gran chiarezza</l>
<l>anichilar non puon, né puon far scura;</l>
<l>ma questa fragile e carnal bellezza,</l>
<l>quale da' pazzi è tanto desiata,</l>
<l>morte o Fortuna facilmente spezza:</l>
<l>però di questa gente sì insensata</l>
<l>rido, ché tanto stenta acquistar cosa</l>
<l>che quasi è persa pria che guadagnata.</l>
<l>Se un'anima preclara e virtüosa</l>
<l>ami, figliolo, per piacere a lei</l>
<l>ogni opra tua fia degna e glorïosa,</l>
<l>ché quando inanti a sua presenza sei,</l>
<l>pria moriresti che far cosa mai</l>
<l>degna di biasmo dove sia costei; </l>
<l>ma quel simplice pazzo che audito hai</l>
<l>de la sua amica lamentar sì forte,</l>
<l>ama sol del bel viso i chiari rai,</l>
<l>e quello amor bestiale è di tal sorte</l>
<l>che per aver quella sua cara amante</l>
<l>ruinerebe la celeste corte. </l>
<l>E che ama al fin quel simplice ignorante?</l>
<l>Un fascio d'osse chiuse in carnal veste,</l>
<l>qual temerebe averle nude avante:</l>
<l>non sa il sciocco garzon che quelle teste</l>
<l>prive de carn'è: orribile sì in vista</l>
<l>che simel dentro la sua ninfa è a queste.</l>
<l>Ah! ah! com'è possibil ch'io desista</l>
<l>de rider, poi che questi pazzi vedo</l>
<l>con tanto ardor amar cosa sì trista? –.</l>
<l>E poi si volse e a me disse: – Credo</l>
<l>che cieco tu non sii tanto di mente,</l>
<l>che stii sumerso in questo error sì fedo;</l>
<l>e se la gioventù lieta e fervente</l>
<l>vanegiar t'ha già fatto, io tengo certo</l>
<l>che non te offende il rider mio presente. </l>
<l>Alora l'angel mio, di me più esperto,</l>
<l>rispose a lui: – Democrito mio degno,</l>
<l>a me il suo cuor è sempre stato aperto:</l>
<l>io l'ho condutto qua nel santo regno</l>
<l>al chiaro fonte de la sacra diva,</l>
<l>per purgar e alzar suo basso ingegno. </l>
<l>Prima sua compagnia sempre fugiva,</l>
<l>mentre ch'io il vidi errar fra il vulgo basso,</l>
<l>fra quella turba d'ogni virtù priva,</l>
<l>ma poi che in ver il monte piegò il passo</l>
<l>e prese quel sentier ch'al ben ne invia,</l>
<l>gli apparvi e qui il guidai de passo in passo;</l>
<l>e però sotto la custodia mia</l>
<l>te osserva e il riso tuo non glie par strano,</l>
<l>anzi ridirà teco in compagnia –.</l>
<l>Alor il sagio, vòlto in ver il piano,</l>
<l>tornò a rider con riso più disciolto,</l>
<l>tenendome però sempre per mano,</l>
<l>cridando forte: – Oh, populazzo stolto! –.</l>
</lg>
</div2>
<div2>
<head rend="italic">10</head>
<lg>
<l>– Ah! ah! ah! ah! figliol, ché non domandi</l>
<l>de quel che ven con tante bestie intorno,</l>
<l>che de questi pazzi è fra i più notandi?</l>
<l>Questo per monti e piani notte e giorno</l>
<l>seguendo va la lepre paurosa</l>
<l>con can latranti e con sonante corno;</l>
<l>qual furïoso, il miser mai non posa</l>
<l>e credo certo che dormendo ancora</l>
<l>glie parà di cercar la fera ascosa;</l>
<l>questo se sveglia in l'aparer l'aurora</l>
<l>sollicito più assai a questa impresa,</l>
<l>che l'omo che per gran prezio lavora: </l>
<l>non glie agrava fatica, non la spesa,</l>
<l>non intrar in pericol de la vita,</l>
<l>tanto ha di tal pazzia la mente accesa.</l>
<l>Non estremo calor mai questo invita</l>
<l>a riposar ne la stagione estiva,</l>
<l>né Cibele de neve revestita,</l>
<l>anzi alor quando il chiaro sol deriva</l>
<l>inverso Capricorno e se alontana</l>
<l>da noi, che alor del suo calor ne priva</l>
<l>e che più fredda soffia tramontana,</l>
<l>tanto più il pazzo il vederai fervente</l>
<l>fra brine e venti a questa impresa vana.</l>
<l>Poco da i cani suoi è differente</l>
<l>nel viver suo bestial nel sangue involto,</l>
<l>chi a tutte l'opre sue pone ben mente.</l>
<l>Mira, ti priego, là quell'altro stolto</l>
<l>che ha tanta servitù con quello augello,</l>
<l>ch'a lui pria ch'a la quaglia ha il cervel tolto:</l>
<l>non faria più carezze a un suo fratello</l>
<l>infermo gravemente presso al fine,</l>
<l>che facia al sparaver quel pazzarello.</l>
<l>Giorni e notte costui, sere e matine</l>
<l>sempre l'ha in pugno, e s'avvien pur che il lassa,</l>
<l>per sequirlo intrerebbe in mille spine;</l>
<l>suo medico è costui, questo l'ingrassa,</l>
<l>questo il fa macro e il purga con gran cura</l>
<l>e così in vano i giorni suoi trapassa.</l>
<l>E questo affanno tutto l'anno dura</l>
<l>per aver poi duo mesi de piacere,</l>
<l>anzi stentar con vita strana e dura.</l>
<l>Alza la vista, se tu vòi vedere</l>
<l>un'altra turba più bestiale assai,</l>
<l>che par ch'abbia la vita in dispiacere;</l>
<l>e insieme con costor tu vederai</l>
<l>tanti istrumenti bellici e mortali,</l>
<l>ch'io so che più di me tu ridirai</l>
<l>de questi cieci miseri animali,</l>
<l>che cercano de morte foge nove,</l>
<l>come se per morir mancassen mali.</l>
<l>Oh, plebe! oh, vulgo ignaro! E chi te move,</l>
<l>cupidità de regni e de tesori,</l>
<l>far contra la tua spezie sì aspre prove?</l>
<l>Vostra vita vendete a gran signori</l>
<l>per prezio vile, o pazzi da catena,</l>
<l>quali se fan repar de' vostri cori;</l>
<l>vivon trionfanti de la vostra pena,</l>
<l>regni acquistando con la vostra morte</l>
<l>e il nome vostro se recorda a pena.</l>
<l>Ah! ah! forza è ch'io rida ognor più forte,</l>
<l>vedendo il mondo sì de pazzi pieno.</l>
<l>Eccone là le squadre e le coorte </l>
<l>vedi coperto là tutto il terreno</l>
<l>d'armati e gente a pede e a cavallo,</l>
<l>che par vogliano al ciel ponere il freno.</l>
<l>Un capitano a questo mortal ballo</l>
<l>qual pecore al macel li mena tutti</l>
<l>per forza de quel pallido metallo;</l>
<l>e se per caso fussero destrutti,</l>
<l>abiando oro e argento, in un istante</l>
<l>per un ne averà cento in l'arte istrutti;</l>
<l>poi se Fortuna pure il fa trionfante,</l>
<l>de quel tutto è l'onor, de questi il danno</l>
<l>e raro han premio de fatiche tante;</l>
<l>e spesso forsi un perfido tiranno,</l>
<l>destruttor de la patria, crudo e avaro,</l>
<l>tengano col suo sangue sparso in scanno.</l>
<l>Ben è quel mercadante al tutto ignaro,</l>
<l>qual una merce a sé nociva tanto</l>
<l>compra per premio sì prezioso e caro: </l>
<l>però questi han de gli altri pazzi il vanto,</l>
<l>ché compron cosa con la sua persona,</l>
<l>ch'è estremo danno a loro e ad altri pianto.</l>
<l>Oh, gran pazzia de le pazzie corona:</l>
<l>amar altrui per odïar se stesso!</l>
<l>Qual furor, stulti, a far questo ve sprona?</l>
<l>O sciocchi, sempre morte aveti apresso,</l>
<l>però ve sa trovar quando gli pare</l>
<l>e al piacer vostro v'è il morir concesso,</l>
<l>senza con tante pene lei cercare –.</l>
</lg>
</div2>
<div2>
<head rend="italic">11</head>
<lg>
<l>Con piacer grande e pien di maraviglia</l>
<l>nel viso de quel sagio io stava intento,</l>
<l>quando cridando disse: – Alza le ciglia,</l>
<l>ché ben sarebbe fuor de sentimento</l>
<l>chi non ridesse de sì gran pazzia,</l>
<l>come tu vederai se stai attento –. </l>
<l>Ecco venir alor per una via</l>
<l>gente con lumi in mano in longa schiera,</l>
<l>cantando una sua strana melodia;</l>
<l>e un cataletto poi dreto a quelli era,</l>
<l>dove un uman cadavero iaceva</l>
<l>portato con gran pianti e molta cera. </l>
<l>Ridendo alor Democrito diceva:</l>
<l>– Fatiglie lume a ciò che non cadesse</l>
<l>o qualche gran percossa non receva.</l>
<l>Ah! ah! qual è colui che non ridesse?</l>
<l>Chi piange qua, chi canta: o sciocca gente,</l>
<l>chi è quel che tanta varietà intendesse?</l>
<l>Se pur con l'opre sue questo è eccellente,</l>
<l>a che pianti, a che lumi e pompe vane?</l>
<l>Ben fia l'anima sua per sé lucente.</l>
<l>Oh, quante inane son le glorie umane!</l>
<l>Queste vostre marmoree sepulture</l>
<l>son stanze al fin de vermi e bestie strane:</l>
<l>a che tanti trofei, tante pitture,</l>
<l>per ornar tal cadaver che vivendo</l>
<l>fu forsi pien de vizi e de bruture?</l>
<l>Pochi animali sono che morendo</l>
<l>abiano il corpo suo più vile e osceno</l>
<l>che quel de l'omo né che sia più orrendo,</l>
<l>però, pazzi, scondetelo nel seno</l>
<l>a nostra antiqua matre, né più bello</l>
<l>coperchio se può aver che 'l ciel sereno.</l>
<l>Natura a noi nostro terreno ostello</l>
<l>nudo cel dette e senza pompa alcuna,</l>
<l>e però nudo a lei tornàngli quello.</l>
<l>Ah! ah! alcun non è sotto la luna</l>
<l>che sempre una pazzia non abia seco,</l>
<l>e sagio è quello il qual no'n'ha più d'una.</l>
<l>Però de questo mondo io rido meco,</l>
<l>ché chi resguarda tutta nostra vita</l>
<l>e che non rida, certo è pazzo o ceco. </l>
<l>Quello se tien per la sua età fiorita</l>
<l>superbo e vano come fa il pavone</l>
<l>e stima aver in lui beltà infinita;</l>
<l>quell'altro poi il reputa un garzone</l>
<l>e de lui ride e tiense assai più accorto,</l>
<l>ch'ognun di sé sempre ha bona opinione:</l>
<l>e così questo mondo è proprio un orto</l>
<l>de fiori, qual tutti hanno il suo odore,</l>
<l>del qual ne prende ognun qualche conforto, </l>
<l>anzi ben spesso pur mortal dolore:</l>
<l>sopra tutti che vive con suspetto,</l>
<l>che non è, credo, servitù magiore:</l>
<l>come è un signor con tante cure in petto,</l>
<l>che d'ognun teme e, signoria cercando,</l>
<l>se trova più de gli altri esser subietto.</l>
<l>E come credi alor ch'io rida, quando</l>
<l>il vedo circundar da la milizia</l>
<l>de' suoi soldati come un uom nefando, </l>
<l>che par voglian menarlo a la iustizia,</l>
<l>tanti ne ha intorno? e lui superbo e altiero,</l>
<l>gonfio non di saper, ma de stultizia, </l>
<l>sta, per farse onorar, con viso austero,</l>
<l>e forse teme più quel ch'ha più presso,</l>
<l>ben che nel volto voglia parer fero,</l>
<l>a pena che se fidi de se stesso,</l>
<l>sì ch'io credo che un uom d'un umil stato</l>
<l>fra sé medesmo se desidri spesso.</l>
<l>De tanti adulator ch'ha sempre a lato,</l>
<l>forse più parte lo vorria vedere</l>
<l>destrutto e in mille pezzi lacerato.</l>
<l>Or pensa, figliol mio, che gran piacere</l>
<l>e qual vita quïeta aver può questo,</l>
<l>temendo morte fin sopra il tagliere.</l>
<l>E qual dolore a l'uomo è più molesto,</l>
<l>trovarse servo chi esser signor crede?</l>
<l>Chi nol comprende è stulto manifesto. </l>
<l>Che giova star ne la superba sede,</l>
<l>rocche fondar e eccellente mura,</l>
<l>fragile essendo l'uom come se vede?</l>
<l>A che, pazzi, cercar con tanta cura</l>
<l>pompe, regni, tesori, umane glorie,</l>
<l>se morte e il tempo edace il tutto fura?</l>
<l>De quanti son disperse le memorie,</l>
<l>ch'ebbeno monarchia de molti regni</l>
<l>e tante innumerabile vittorie!</l>
<l>Mira che han fatto al fin quei sciocchi ingegni:</l>
<l>un grave e longo affanno han sempre auto</l>
<l>chiuso nel cuore pien de van disegni</l>
<l>e, come vedi, il tempo hanno perduto –.</l>
</lg>
</div2>
<div2>
<head rend="italic">12</head>
<lg>
<l>Summerso i' stava in un pensier profondo,</l>
<l>pensando sopra il riso del sapiente</l>
<l>che ride le pazzie de questo mondo,</l>
<l>e diceva così ne la mia mente:</l>
<l>– Qual donque fia che viva mai sì retto,</l>
<l>che de lui non glie sia da rider niente? –.</l>
<l>Ma quel uomo divin fra gli altri eletto</l>
<l>guardommi in volto un poco e poi me disse,</l>
<l>come se avesse inteso il mio concetto: </l>
<l>– Cognosco, figliol mio, che te stupisse</l>
<l>ch'io rida sì d'ognun come visto hai</l>
<l>e che il mio riso ormai non se finisse,</l>
<l>ma certo io non dovrei cessar già mai</l>
<l>dal rider, ché la causa anche è infinita</l>
<l>per la qual questo riso io cominciai, </l>
<l>tante son le stoltizie in questa vita,</l>
<l>con tante nove e varie complessione,</l>
<l>ch'ognuna d'esse al riso ognor me invita.</l>
<l>Forte quello se tien come un Milone</l>
<l>e va superbo de la sua fortezza:</l>
<l>ah! ah! più de lui forte è un leone;</l>
<l>quell'altro tiensi altier de sua destrezza,</l>
<l>ma più la scuril simia de lui vale</l>
<l>ne la sua agilitate e legerezza; </l>
<l>quell'altro crede a correr metter l'ale,</l>
<l>però s'estima, e più di lui veloce</l>
<l>è il lepre, vile e timido animale;</l>
<l>quell'altro ha più piacer quanto più atroce</l>
<l>è reputato, e certo il bestial crede</l>
<l>che 'l tigre assai di lui sia men feroce;</l>
<l>e quell'altro da poi perché possede</l>
<l>gran parte de la terra, ha nel cervello</l>
<l>a par de i dei poter locar sua sede,</l>
<l>né cognosce l'ignaro che un augello</l>
<l>gode del mondo più che lui non poco</l>
<l>e senza cura in libertate è quello,</l>
<l>e cangia a suo piacer regione e loco</l>
<l>e passa al clima quale è a lui più grato</l>
<l>e quel longo camino estima un gioco;</l>
<l>quell'altro pazzo egregiamente armato</l>
<l>superbo è de quell'arme ultra misura</l>
<l>con l'arco in mano e la faretra a lato:</l>
<l>ah! ah! ah! ah! la liberal Natura</l>
<l>più assai saette a l'istrice spinoso</l>
<l>donate ha meglio fatte e con più cura,</l>
<l>e il gambaro in la sua corazza ascoso</l>
<l>armato è molto più con diligenza</l>
<l>da lei ancora, e in quella ha il suo reposo;</l>
<l>e poi quell'altro, pazzo de eccelenza,</l>
<l>sì ben vestito e tante foge intorno,</l>
<l>che vòl che ognun gli facia reverenza;</l>
<l>non de costumi, ma de veste adorno,</l>
<l>se tene un Febo, né mai altro pensa</l>
<l>se non farse polito notte e giorno:</l>
<l>ma non cognosce sua stultizia immensa,</l>
<l>ché mille augei de lui son più galanti;</l>
<l>simplice in vano il tempo suo dispensa,</l>
<l>ché Natura gli ha ornati tutti quanti,</l>
<l>summa magistra d'ogni cosa in terra,</l>
<l>a la qual l'arte mai non passa avanti;</l>
<l>quell'altro al ciel crede poter far guerra</l>
<l>per esser de divizie tutto pieno</l>
<l>e per tanto oro che in le casse serra:</l>
<l>più n'ha di te la terra chiuso in seno</l>
<l>e nondimanco ognuno la calpesta:</l>
<l>non è qual tu superba, o stulto osceno.</l>
<l>Tu vai sdegnoso con levata testa,</l>
<l>lei liberal il tutto a ciascun dona</l>
<l>e la terrena veste a tutti presta.</l>
<l>Questo fa la mia bocca al riso prona,</l>
<l>ch'io vedo in le pazzie ogni mortale</l>
<l>aver sepulto il spirto e la persona.</l>
<l>Non ve accorgete voi ch'ogni animale</l>
<l>eccede sempre l'omo in qualche parte,</l>
<l>eccetto solo in quella ch'è immortale?</l>
<l>Perché non cultivate con ogni arte</l>
<l>quel donque, insani, il quale è in noi migliore</l>
<l>e che da i brutti in tutto ne diparte?</l>
<l>Se l'infermo talor sente un dolore,</l>
<l>il corpo con remedi ognun glie aita,</l>
<l>l'animo non, che forsi ha mal magiore.</l>
<l>E chi non ridiria di questa vita?</l>
<l>Ah! ah! ah! ah! figliol, non star suspeso,</l>
<l>ché la turba dei stulti el'è infinita –.</l>
<l>Alor diss'io: – Questo è dal ciel disceso</l>
<l>per chiara norma de l'umana prole! –.</l>
<l>Lettor, se 'l creder mio non è represo,</l>
<l>n'esprimer saperei con mie parole</l>
<l>de questa anima degna e sì perfetta</l>
<l>quanto per lei la mente e il cuor me dole,</l>
<l>poi che non è de la cristiana setta.</l>
</lg>
</div2>
<div2>
<head rend="italic">13</head>
<lg>
<l>Seguiva il suo parlar il sagio acorto</l>
<l>dicendo a me: – Figliol, voglio che impari</l>
<l>cosa ch'a la tua mente fia conforto,</l>
<l>e lasserai la via de questi ignari</l>
<l>ch'hanno posto nel fango ogni lor cura,</l>
<l>tenendo i ben mondani troppo cari.</l>
<l>Farai come il pittor che una figura</l>
<l>vòl giudicar, che se delonga alquanto</l>
<l>da lei e poi con l'ochio la misura:</l>
<l>così descosto la reguarda tanto,</l>
<l>che d'ogni poco error sa dar iudizio,</l>
<l>il che non sapea far standoli a canto.</l>
<l>Però così facendo, ogni suo vizio</l>
<l>de questa gente ridirai poi meco,</l>
<l>de ogni pazzia e suo vano esercizio.</l>
<l>So che dirai ch'ognun de questi è ceco</l>
<l>a non cognoscer qual sia il proprio bene,</l>
<l>che l'om de' amar e sempre portar seco.</l>
<l>Quando ne la terrena spoglia vene</l>
<l>nostra alma, alora è immaculata e netta;</l>
<l>del vaso ov'è poi chiusa l'odor tene, </l>
<l>resta da poi contaminata e infetta</l>
<l>dal gran fetor de l'opere sceleste,</l>
<l>quando il corpo de vizio se diletta;</l>
<l>e quando pone giù la mortal veste,</l>
<l>convien se purghi avanti che ritorni</l>
<l>sì come prima eterea e celeste,</l>
<l>unde bisogna poi ch'ella sogiorni</l>
<l>a purgar quelle machie in acqua o in foco,</l>
<l>e pianga altrove i suoi mal spesi giorni.</l>
<l>Seguela il desiderio in ogni loco,</l>
<l>l'ardente voglia ch'ebbe in questa vita,</l>
<l>che la tormenta e mai la lascia un poco,</l>
<l>sì che la sua felicità è impedita</l>
<l>con queste cure vane e ben mortali</l>
<l>de questa gente pazza ch'è infinita.</l>
<l>Però se questi cognoscessen quali</l>
<l>son soi ben propi e non de la Fortuna,</l>
<l>tanti appetiti cessarian bestiali,</l>
<l>e tal che solamente oro raduna,</l>
<l>che metterebbe in sen più bel tesoro</l>
<l>né temerebbe poi de sorte alcuna.</l>
<l>Ma ridon questi il triunfale aloro,</l>
<l>il sacro Apollo e le sorelle sante:</l>
<l>io, come vedi, poi rido di loro; </l>
<l>ché l'uom tanto è de gli altri più prestante,</l>
<l>quanto ha più de lo etereo chiaro e puro:</l>
<l>crasso e terreno è sempre l'ignorante </l>
<l>e ha sempre lo spirto denso e oscuro,</l>
<l>fisso nel mondan luto, e è il suo cuore</l>
<l>impïo, senza caritate e duro,</l>
<l>e non sa ch'ogni ben qual è esteriore</l>
<l>de l'alma, nostro ben non se può dire,</l>
<l>ma de Fortuna, e manca poi in poche ore.</l>
<l>O turba vana, donque a che seguire</l>
<l>quel che vostro non è con tanta sete</l>
<l>e non saper il proprio ben fruire?</l>
<l>E s'el avvien da poi ch'alcun perdete</l>
<l>de quei ben che Fortuna v'ha prestato,</l>
<l>quali esser vostri propri ve credete, </l>
<l>voi biastemate vostra stella e il fato,</l>
<l>né moderate con ragion voi stessi</l>
<l>perché retuor vel può chi ve l'ha dato.</l>
<l>Se cognoscesti chi ve gli ha concessi</l>
<l>tal beni, cessarian tanti lamenti,</l>
<l>quando Fortuna poi ve priva d'essi.</l>
<l>Però non sete mai fuor de' tormenti</l>
<l>e il cuor ferito avete in ogni parte</l>
<l>e mille vermi rodon vostre menti.</l>
<l>Quel se lamenta che va mal sua arte,</l>
<l>quel piange il figliol morto e quel se duole</l>
<l>che l'ha destrutto l'impeto di Marte; </l>
<l>quell'altro contra il ciel dice parole</l>
<l>piene de sdegno perché sua ricchezza</l>
<l>manca, e se struge come neve al sole; </l>
<l>quell'altro, perché ha perso sua bellezza,</l>
<l>biasma Natura con sua lingua effrena:</l>
<l>più assai glie toglierà il tempo e vechiezza;</l>
<l>e quel perché non ha la stalla piena</l>
<l>de ligiadri corsier come soleva,</l>
<l>in el cuor porta intollerabil pena;</l>
<l>quel che la bella dama possedeva,</l>
<l>poi che n'è privo, tanta doglia porta</l>
<l>che dubioso è che morte non receva;</l>
<l>e quel che già con così longa scorta</l>
<l>de sattelliti andava, or va deserto,</l>
<l>dolente, e mille oltraggi ancor suporta.</l>
<l>E però figliol mio tu vedi aperto</l>
<l>che l'ignoranza è del suo duol cagione</l>
<l>e ch'ogni ben de la Fortuna è incerto,</l>
<l>e chi troppo ama quel, sempre ha passione –.</l>
</lg>
</div2>
<div2>
<head rend="italic">14</head>
<lg>
<l>– Instabile ricchezza che travagli</l>
<l>col tuo gran credito ogni cuore umano</l>
<l>e col splendore gli ochi nostri abagli,</l>
<l>ognuno in questo pelago mondano</l>
<l>a seguitarti è vigilante e intento,</l>
<l>come ogni nostro ben fusse in tua mano;</l>
<l>ma già non sanno che tu sei istrumento</l>
<l>disposto al bene e al mal, secondo il cuore</l>
<l>de chi te adopra, né è in te sentimento.</l>
<l>Congionta a un petto pieno di valore,</l>
<l>ottima sei, e ad un de vizi infetto</l>
<l>cosa al mondo non è di te pegiore:</l>
<l>però nostro ben sta ne l'intelletto</l>
<l>e non in te, come più parte pensa</l>
<l>de questo ignaro populazzo abietto.</l>
<l>Ah! ah! un'altra pazzia fra l'altre immensa:</l>
<l>deh, mira a quel che l'uomo ha posto cura,</l>
<l>de che se affanna, in che il tempo dispensa.</l>
<l>Libero questo lo creò Natura</l>
<l>e tanti imperi posto s'ha lui stesso,</l>
<l>che veramente è cosa strana e dura.</l>
<l>Quel non sa andar senza il famiglio apresso;</l>
<l>quell'altro per parer levato ingegno,</l>
<l>va saturnin, né più qual fu par desso;</l>
<l>quell'altro, che se tien de sangue degno,</l>
<l>sforzasse star su la reputazione</l>
<l>con gran fatica. Oh, de ignoranza segno!</l>
<l>L'altro, per dar di sé bona opinione,</l>
<l>vive rechiuso e santimonia finge</l>
<l>con infinite sue superstizione;</l>
<l>quel con divise e veste se depinge</l>
<l>per parer bello e mali assai suporta,</l>
<l>tanto se stringa, alacia e stretto cinge;</l>
<l>e quel non uscirebbe de la porta</l>
<l>senza polirse per un gran guadagno</l>
<l>e se 'l spechio fidel non gliel conforta;</l>
<l>l'altro in punta di piè va come il ragno,</l>
<l>con pena, per parer leve e galante,</l>
<l>bel dansator e agile compagno;</l>
<l>l'altro perché colui glie sede inante,</l>
<l>se crucia e l'onor suo aver perso crede,</l>
<l>stimando d'esser più de lui prestante;</l>
<l>e poi quell'altro ch'al convito sede,</l>
<l>per far del costumato e del vezzoso,</l>
<l>Tantalo de passione non lo eccede:</l>
<l>ha le vivande inanti e lui, guloso,</l>
<l>con pena intolerabil se contiene</l>
<l>e nel gustarne fa del vergognoso.</l>
<l>Però figliolo, chi considra bene,</l>
<l>in el andar e star, mangiare e bere,</l>
<l>vestir, parlar, l'uom servo esser convene: </l>
<l>è sindicato da chi sta a vedere</l>
<l>questo animal che par tanto felice:</l>
<l>più libere de lui sono le fere.</l>
<l>Giuroti per mia fé, se giurar lice,</l>
<l>che se non fusse il ben di nostra mente,</l>
<l>che d'esser uomo me terria infelice;</l>
<l>ma questo fa che 'l mondo estimo niente,</l>
<l>anzi come tu vedi di lui rido</l>
<l>e ad ogni averso caso i' sto paziente:</l>
<l>in questo è mia speranza, in lui mi fido</l>
<l>e vivo e morto sempre l'arò meco</l>
<l>e porterollo nel celeste nido.</l>
<l>Questo non mi torrà latino o greco,</l>
<l>o barbaro o nazion più cruda o strana,</l>
<l>perché 'l mio ben non è del mondo ceco –.</l>
<l>Poi che quella persona più che umana</l>
<l>finito ebbe il parlar pien de sapienza,</l>
<l>mostrando quanto nostra vita è vana,</l>
<l>inanti a lei con quella reverenza</l>
<l>ch'a tanta maiestà se conveniva,</l>
<l>umilemente al fin chiesi licenza.</l>
<l>Così quell'anima eccellente e diva</l>
<l>con tenerezza tal basomi in fronte,</l>
<l>qual matre pia che del figliol se priva;</l>
<l>e tenendo sue man con le mie gionte,</l>
<l>disse: – Fregoso mio, mal voluntieri</l>
<l>te vedo abandonarmi in questo monte,</l>
<l>ma per lassarte impir tuoi desideri,</l>
<l>de' mei me priverò per questa volta:</l>
<l>so che Eraclito mesto veder speri,</l>
<l>ma nel partir questa parola ascolta:</l>
<l>s'avvien che ridi mai, ride secreto,</l>
<l>troppo è da provocar la turba stolta –.</l>
<l>Così con gli ochi acquosi e il cor repleto</l>
<l>de amoroso dolor parti' da lui</l>
<l>e in lacrime cangiai quel rider lieto.</l>
<l>Poi che con l'angel mio partito i' fui,</l>
<l>disposi di veder quel luoco santo</l>
<l>in breve tempo, dove sta colui</l>
<l>per le miserie nostre sempre in pianto.</l>
</lg>
</div2>
<div2>
<head rend="italic">15</head>
<lg>
<l>Non senti' mai nel cuor tanta dolcezza,</l>
<l>né mai tanta quïete ebbi in la mente,</l>
<l>né ne l'animo mai magior fortezza </l>
<l>quanto glie infuse alor il gran sapiente,</l>
<l>né mai del petto mio uscirno fuora,</l>
<l>tanto fu il suo parlar in me potente;</l>
<l>né mai per fin che gionga l'ultima ora,</l>
<l>me scorderò quel riso e le parole,</l>
<l>cui dolce tuon nel cuor me sona ancora.</l>
<l>E come frutto acerbo cangiar suole</l>
<l>noiosa asprezza in un sapor suave,</l>
<l>per la virtute che gl'informa il sole,</l>
<l>così per quel parlar sublime e grave</l>
<l>se maturò il mio cuor dentro il mio petto,</l>
<l>cangiando in dolce le sue voglie prave:</l>
<l>così me penetror ne lo intelletto</l>
<l>i raggi de la sua virtù preclara,</l>
<l>come nel frutto fa il solare aspetto. </l>
<l>Fu la mia mente sempre da poi chiara,</l>
<l>né mai temei più de Fortuna scorno,</l>
<l>ché ben felice è quel che sempre impara.</l>
<l>Finito aveva Febo alora il giorno</l>
<l>recogliendo suoi raggi in ver l'occaso,</l>
<l>quando a la stanza mia feci ritorno;</l>
<l>e l'angel che era meco ivi rimaso,</l>
<l>invisibil se fece a gli ochi mei,</l>
<l>ben che sia sempre meco in ogni caso. </l>
<l>E ringraziato voluntier l'arei</l>
<l>de la sua dolce e fida compagnia,</l>
<l>ma non piacendo a lui, far nol potei; </l>
<l>pur sempre scolpita ebbe in fantasia</l>
<l>l'imagine sua poscia, e starà credo</l>
<l>per fin che l'alma nel mio corpo stia.</l>
<l>Sempre con gli ochi de la mente io vedo</l>
<l>l'angelica sua luce a me sì grata,</l>
<l>causa del vero ben quale io possedo:</l>
<l>e come cosa forte imaginata,</l>
<l>dovunque io vo, me par d'averlo apresso</l>
<l>e, assente, seco parlo alcuna fiata.</l>
<l>Sempre d'alora in qua vissi a me stesso</l>
<l>pensando sopra quel severo riso,</l>
<l>che i'megio il core ancora io porto impresso;</l>
<l>e parmi sempre, ovunque giri el viso,</l>
<l>che rider senta, e odir parme e vedere</l>
<l>quelle parole e il venerando viso.</l>
<l>Ancor col mio Democrito ho piacere,</l>
<l>andando per Milan tal volta a spasso,</l>
<l>ben che forza me sia da puoi tacere,</l>
<l>ché tanti pazzi d'alto stato e basso</l>
<l>vedo, ch'io rido e dico: – O saggio mio,</l>
<l>che me piacesti sì sul santo sasso,</l>
<l>se tu vedesti quel ch'ora ved'io,</l>
<l>tuo riso al par di questo seria nulla,</l>
<l>ché 'l mondo mai non fu sì vano e rio –.</l>
<l>Così la mente mia seco trastulla,</l>
<l>ridendo de costor che son sì accesi</l>
<l>a seguir sogni, vento, nebia e bulla; </l>
<l>e sol da questi insani son represi,</l>
<l>anzi stimano pazzi color tutti</l>
<l>ch'hanno in seguir virtù suoi giorni spesi.</l>
<l>Ma vederemmo poi chi miglior frutti</l>
<l>al fin recoglierà del sparso seme,</l>
<l>quando a l'ultimo giorno fien condutti.</l>
<l>Sapiate o cechi, che Virtù non teme</l>
<l>Morte o Fortuna, anzi più chiaro luce</l>
<l>quando alcuna di lor la scaccia o preme:</l>
<l>però questa elegete vostra duce,</l>
<l>ché, morti e vivi, ognor vi farà lume</l>
<l>e suoi sequaci al summo ben conduce.</l>
<l>Questa a volar al ciel vi darà piume</l>
<l>e fama in terra, ché, con lei vivendo,</l>
<l>vostra vita ornerà de bon costume.</l>
<l>Se qualche spirto degno, eletto, incendo</l>
<l>a la virtute, il mio libretto assai</l>
<l>m'ha satisfatto e grazie a Febo io rendo;</l>
<l>s'altro premio da lui spettasse mai,</l>
<l>Democrito ridrebbe se 'l sapesse,</l>
<l>ch'a fin de premio alcun nol cominciai.</l>
<l>Ma s'alcuno altro gli è a chi non piacesse,</l>
<l>nol tocchi: se non è cibo per lui,</l>
<l>sua colpa non fia poi se gli offendesse,</l>
<l>ché veramente è ben pazzo colui</l>
<l>il qual prende vivanda a sé nociva;</l>
<l>se a lui non piace, piacerà ad altrui.</l>
<l>Chi è quel che libro tanto tristo scriva,</l>
<l>che non abia chi 'l lega? e perché degio</l>
<l>temere de lasciar quest'opra viva?</l>
<l>Se fra' nostri poeti io non ho il pregio,</l>
<l>questo me basta assai, che dir ben vòlsi</l>
<l>e vive chi de me scrisse assai pegio: </l>
<l>secur per questo in man la penna tolsi.</l>
</lg>
</div2>

</div1>
<div1 n="Pianto di Eraclito">
<head>Pianto di Eraclito composito per il magnifico Cavaliere missere Antonio Fregoso Fileremo a lo illustre monsignore Iafredo Carolo, del Regio Senato milanese Moderatore sapientissimo</head>
<div2>
<head rend="italic">1</head>
<lg>
<l>Flebile Muse con pietosi accenti</l>
<l>e voi parole, piene di dolore,</l>
<l>acompagnate i versi mei dolenti;</l>
<l>spira in me, sacro Apollo, il tuo favore,</l>
<l>fin che piangendo un novo tema io canti,</l>
<l>qual già tuoi raggi me creor nel cuore.</l>
<l>E canterò gli amari e tristi pianti</l>
<l>d'Eraclito, più ch'altri lacrimoso</l>
<l>per le nostre miserie e error tanti;</l>
<l>dirò come il trovai dolente ascoso</l>
<l>pianger s'un sasso nostro stato umano,</l>
<l>fatto per carità troppo pietoso. </l>
<l>Forse tre miglia o circa da lontano</l>
<l>dal bel palagio dove io vidi quello</l>
<l>che ride le pazzie del vulgo insano,</l>
<l>dal pian se vede un piccolletto ostello</l>
<l>che bianchegia di sopra un aspro corno</l>
<l>del monte dove sede il bel castello,</l>
<l>al qual deliberai andare un giorno</l>
<l>per visitar quel solitario luoco</l>
<l>dove Eraclito mesto fa sogiorno, </l>
<l>ché estinto in me non era ancora il fuoco</l>
<l>del gran desio che già me accese in petto</l>
<l>l'angel mio sacro che d'ognora invoco.</l>
<l>Vero è ch'io caminava con suspetto,</l>
<l>dubioso non saper da me la via</l>
<l>de montar senza guida a quel recetto; </l>
<l>e così solo andando in fantasia,</l>
<l>chiamando sempre l'angel mio fatale</l>
<l>che dal ciel mi fu dato in compagnia, </l>
<l>ecco uno inante a me con due grande ale,</l>
<l>con corpo leve e così macro in viso</l>
<l>ch'era a veder fuor d'uso naturale;</l>
<l>e sopra me giongendo a l'improviso,</l>
<l>così pallido in volto diventai</l>
<l>come il spirto da me fusse diviso,</l>
<l>né una sola parola potei mai</l>
<l>del pavido mio petto esprimer fuora,</l>
<l>tanto dal gran timor vinto restai.</l>
<l>Vedendo me sì timoroso alora:</l>
<l>– O frate –, incominciò, – non star suspeso,</l>
<l>ché mia venuta piacerate ancora: </l>
<l>dal genio caro tuo custode ho inteso</l>
<l>tua vita e 'l tuo bisogno: or non temere,</l>
<l>per lui a te son qui dal ciel disceso.</l>
<l>Poi che per ora tu nol puoi vedere,</l>
<l>accettami in sua vice per tua scorta</l>
<l>e vogli quel che vuol il ciel volere; </l>
<l>di lui più non cercare, or ti conforta:</l>
<l>qua a te me manda e forse è qui vicino,</l>
<l>reviva tua virtù ch'è quasi morta.</l>
<l>Il mio venir senza voler divino</l>
<l>a te non è, però scaccia il timore</l>
<l>e segue me secur pel tuo camino –.</l>
<l>Il sangue alor ch'era fugito al cuore,</l>
<l>scacciò per la virtù di tal parole</l>
<l>da la mia faccia il pallido colore,</l>
<l>sì come Borea che col soffiar suole</l>
<l>scacciar l'umida nebbia dal bel volto</l>
<l>del gran pianeta relucente sole. </l>
<l>Restando io donque dal timor disciolto,</l>
<l>avendome levato il suo parlare</l>
<l>il terrestre color d'un uom sepolto,</l>
<l>alor ne gli ochi il cominciai mirare</l>
<l>con più fiducia e vista più secura,</l>
<l>e con gesti e con voce a regraziare.</l>
<l>Ma ancora rinovommi la paura,</l>
<l>quando vicino un puoco più gli fui,</l>
<l>ché mi guardò con vista or chiara or scura.</l>
<l>Così stando con l'animo infra dui,</l>
<l>in speranza e timor, fuor di me stesso,</l>
<l>me trasformava quasi tutto in lui,</l>
<l>sì come a l'uomo suole avvenir spesso,</l>
<l>che contemplando cosa nova e rara,</l>
<l>ciò che contempla mostra in viso espresso; </l>
<l>pur vòlsi al fin far la mia mente chiara</l>
<l>e dimandai ch'egli era, sì tremando</l>
<l>come fanciullo che 'l suo tema impara.</l>
<l>Unde ello un poco sopra di sé stando,</l>
<l>sorise alquanto e poi così respose:</l>
<l>– Perché ti vai nel viso sì cangiando? </l>
<l>Di poca fé, non sai che da me ascose</l>
<l>mai non fian l'opre mie, non che 'l mio nome,</l>
<l>ché il cielo a te venendo me lo impose?</l>
<l>Dianeo me chiamo e voglio sappi come</l>
<l>l'Ozio è mio genitor, quello Ozio dico,</l>
<l>che a' sacri vati ha dato eterno nome:</l>
<l>non ha Apollo di lui più chiaro amico,</l>
<l>e la mia genitrice è Solitudine,</l>
<l>ministra di Virtù col cor pudico,</l>
<l>ch'a ogni spirto gentil dà beatitudine –.</l>
</lg>
</div2>
<div2>
<head rend="italic">2</head>
<lg>
<l>– Per far che sii del stato mio più certo</l>
<l>e più che non domandi satisfarte,</l>
<l>ché spontaneo servizio ha magior merto,</l>
<l>voglio che sappi ancor da me in qual parte</l>
<l>io nato sia e, senza me se sali</l>
<l>questo alto colle, in vano affaticarte.</l>
<l>Le mente de voi miseri mortali</l>
<l>sono le stanze dove io fui creato</l>
<l>e dove prese forma e le grande ali;</l>
<l>de queste sacre penne io fui dotato</l>
<l>non per servir al vulgo ignaro e basso,</l>
<l>ma ad ogni spirto degno e elevato;</l>
<l>però se ascender vuoi su l'alto sasso,</l>
<l>non anderai per questo alpestre calle,</l>
<l>ch'a piè montando, remaresti lasso,</l>
<l>ma nave ti farò de le mie spalle</l>
<l>e l'ale mie seran securi remi</l>
<l>per navigar fuor di questa ampla valle;</l>
<l>e porterotti ai luochi più supremi</l>
<l>di questo arduo colle in un momento,</l>
<l>né de periglio alcun convien che temi –.</l>
<l>Cessando alora in me tutto il spavento,</l>
<l>fermai la mente mia, come se vede</l>
<l>fermar le foglie quando cessa il vento.</l>
<l>Così di lui pigliando vera fede,</l>
<l>securo ascesi sopra le sue rene,</l>
<l>ché a noia m'era già l'andare a piede.</l>
<l>Poi che le membra mie grave e terrene</l>
<l>io vidi alzare subito tanto alto,</l>
<l>de le mie brazze al col glie fei catene</l>
<l>e, dubiando cader sul duro smalto,</l>
<l>glie disse: – Icaro già per troppo alzarse</l>
<l>dié nome al mar col ruinoso salto –.</l>
<l>Quando ei sentì mio detto e abraciarse,</l>
<l>disse: – Non dubitar, ché le mie penne</l>
<l>non fian dal sole liquefatte e arse.</l>
<l>Se Icaro la via sua troppo alto tenne,</l>
<l>io non eccederò l'eccelso monte</l>
<l>e a noi non avverrà ch'a lui avvenne. </l>
<l>Qui Eraclito vedrai con mesta fronte,</l>
<l>qui vederai le lacrime pietose</l>
<l>che inanti a' piedi suoi gli fanno un fonte –.</l>
<l>Così il timor in tutto al fin depose</l>
<l>e tal piacer prendea per l'aere errando,</l>
<l>ch'io smenticava tutte le altre cose. </l>
<l>Dimme, lettor, se t'aricordi quando</l>
<l>Ogniro vien da' populi cimeri,</l>
<l>per quella porta eburnea passando</l>
<l>con le gran squadre de' suoi somnî neri,</l>
<l>e pare a te volar con gran diletto,</l>
<l>e questi somnî giuraresti veri:</l>
<l>tal piacer prendeva io nel mio concetto,</l>
<l>fin che Dianeo mi pose in su la cima</l>
<l>di quello arduo monte al ciel eretto. </l>
<l>Era quel luoco ove me fermai prima</l>
<l>un piano intorno al piccolletto ostello</l>
<l>in la parte del monte più sublima,</l>
<l>per arte non, ma per natura bello,</l>
<l>con vista sì espedita e tanto grata,</l>
<l>che mai per contemplar fu paro a quello.</l>
<l>Del tugurietto ne la prima intrata,</l>
<l>sopra de l'arco de l'angusta porta,</l>
<l>era una pietra a littere intagliata,</l>
<l>e dimandai a la mia fida scorta</l>
<l>de la scrittura mi facesse chiaro,</l>
<l>che 'l tempo quasi avea corrosa e morta.</l>
<l>Qual non mi fu de la risposta avaro</l>
<l>e disse a me: – Secondo il mio iudizio,</l>
<l>epitafio fu questo a un uom preclaro; </l>
<l>guasto l'han gli anni e solo un breve inizio</l>
<l>se lege, né però per quello ancora</l>
<l>se può ben del suo nome aver indizio. </l>
<l>Il saggio che qua dentro fa dimora,</l>
<l>per memoria a chi 'l vede qui già il pose,</l>
<l>ché morte i nomi e i sassi ancor divora –.</l>
<l>Poi che Dianeo a me così rispose,</l>
<l>satisfatto e pensoso alor restai</l>
<l>come chi sente triste e vere cose;</l>
<l>e così stando, a destra mi voltai</l>
<l>e vide un rivo che di casa usciva</l>
<l>di colui che suol pianger nostri guai:</l>
<l>chiara era l'acqua, tremolante e viva,</l>
<l>per le pietre stillando tanto bella,</l>
<l>che il sguardo non offeso al fondo giva.</l>
<l>Essendo io donque aprossimato a quella,</l>
<l>a bever me chinai del bel liquore</l>
<l>facendo de la mano mia scutella, </l>
<l>ma tanto amar mi parve il suo sapore</l>
<l>e differente il gusto sì a la vista,</l>
<l>che, contentato l'ochio del colore,</l>
<l>restò del gusto la mia bocca trista.</l>
</lg>
</div2>
<div2>
<head rend="italic">3</head>
<lg>
<l>Con viso tal, come colui ch'ha preso</l>
<l>medicina non grata e con il fronte</l>
<l>mostra e con gesti che il palato è offeso,</l>
<l>io stava apresso a quello amaro fonte,</l>
<l>domandando a Dianeo se l'onda strana</l>
<l>sorgeva fuor di vena di quel monte.</l>
<l>E ello a me: – La mirabil fontana</l>
<l>esce d'un sasso dove il saggio mesto</l>
<l>continuo piange la miseria umana, </l>
<l>sì ch'io mi credo che 'l sapor molesto</l>
<l>da le lacrime sia sul sasso sparte,</l>
<l>che fanno il fonte al gusto tanto infesto. </l>
<l>E meco ora verai in quella parte,</l>
<l>dove con l'occhio vederai tu stesso</l>
<l>quel che col mio parlar non so mostrarte –. </l>
<l>Così se mosse e io sequiva apresso</l>
<l>per intrar sotto quel lugubre tetto,</l>
<l>se espedito l'intrar ne fia concesso. </l>
<l>Picchiando donque il piccollino uscetto,</l>
<l>mostrossi a una finestra il gran sapiente</l>
<l>con barba bianca fine a megio il petto.</l>
<l>Pallide avea le gote e macilente,</l>
<l>concavi gli ochi e rossi e grave sguardo,</l>
<l>da fare ognun chi 'l mira reverente.</l>
<l>E disse a noi con un parlar suo tardo:</l>
<l>– Chi ve suspinse qua? chi sete voi?</l>
<l>Omeni me parete, se ben guardo,</l>
<l>o ver pur sete simulacri suoi? –.</l>
<l>E quando il suo parlar ebbe finito,</l>
<l>tirosse dentro e più non disse poi.</l>
<l>Remasi alora tutto sbigottito,</l>
<l>la speranza perdendo de l'intrare,</l>
<l>quando el scuro parlare ebbi sentito. </l>
<l>Iuro, lettor, ch'io non sapea che fare:</l>
<l>o lì fermarmi o ver tornar indrieto,</l>
<l>sì me turbò quel duro favellare; </l>
<l>ma quel mio caro condutter discreto</l>
<l>il cuor m'aquïetò con sue parole,</l>
<l>che de confusïone era repleto.</l>
<l>Stava sì come alcuna volta suole</l>
<l>chi repulsa ha da qualche degno luoco</l>
<l>e de tal atto se vergogna e duole,</l>
<l>che in viso deven rosso come un fuoco,</l>
<l>guardando intorno se l'ha visto alcuno</l>
<l>che 'l stimi per tal scorno esser da puoco.</l>
<l>Ben che non fusse alor meco veruno</l>
<l>salvo Dianeo mio, la sua presenza</l>
<l>stimai come me avesse visto ognuno.</l>
<l>Ma poi cognobbi che convien pazienza</l>
<l>chi condur vòle al fine un'alta impresa,</l>
<l>né aver tanto timor d'erubescenza.</l>
<l>E stando a l'uscio con la mente accesa,</l>
<l>col desio dentro e con il corpo fuora,</l>
<l>sperando pur intrar senza contesa,</l>
<l>mossese la mia cara guida alora</l>
<l>sì come leve augel levato a volo</l>
<l>e intrò per la fenestra aperta ancora.</l>
<l>Restato io donque in tal maniera solo,</l>
<l>con la mente confusa più che mai,</l>
<l>stillando fuor de gli ochi il novo duolo,</l>
<l>sopra d'un vivo sasso io me assetai</l>
<l>pensoso e di tal caso il fin spettando,</l>
<l>qual molto miglior fu ch'io non pensai.</l>
<l>E ecco Dïaneo tornar calando</l>
<l>chiuso ne l'ale come suol falcone</l>
<l>al falconero il lodolo rotando,</l>
<l>e disse a me con umile sermone:</l>
<l>– Scaccia il cordoglio e segue me securo</l>
<l>e de lo intrar a tuo piacer dispone:</l>
<l>Eraclito vedrai dal parlar scuro,</l>
<l>qual pareratte ancor soave molto,</l>
<l>se l'estimasti alor scabroso e duro –. </l>
<l>Come chi in gran pensier è stato involto,</l>
<l>e uscirne con onor trova la via,</l>
<l>e mostra la letizia sua nel volto,</l>
<l>tal mi voltai in ver la scorta mia,</l>
<l>regraziandola assai di cuor sincero</l>
<l>del bon soccorso e fida compagnia.</l>
<l>Così passassen dentro il luoco austero</l>
<l>pieni d'un certo filïal timore,</l>
<l>giongendo avanti a un uom tanto severo.</l>
<l>Acorgendose lui del mio colore,</l>
<l>– Scaccia –, disse, – il rispetto e la paura,</l>
<l>ché non son convenienti a un liber cuore.</l>
<l>De vani onori mai non ebbi cura,</l>
<l>piango la servitute e gli altri mali</l>
<l>ch'io vegio in nostra misera natura:</l>
<l>pietate e non già sdegno ho de' mortali,</l>
<l>e certamente quasi, figlio, credo</l>
<l>non aver l'uomo al cuor più acuti strali,</l>
<l>che i gran rispetti che nel mondo vedo –.</l>
</lg>
</div2>
<div2>
<head rend="italic">4</head>
<lg>
<l>Fatto silenzio la sua sacra bocca,</l>
<l>per man mi prese e m'introdusse seco</l>
<l>nel più secreto de l'angusta rocca,</l>
<l>ch'era nel sasso un piccolletto speco,</l>
<l>dove l'assidue lacrime spargeva</l>
<l>quel venerando e sapïente greco.</l>
<l>Qui d'ogni disciplina libri aveva,</l>
<l>umidi e guasti dal continuo pianto</l>
<l>che fuor de gli occhi tristi gli pioveva.</l>
<l>Ivi era ancora pur ne l'antro santo</l>
<l>s'una marmorea lastra un teschio umano</l>
<l>e una sedia poi a canto a canto; </l>
<l>e qui, sempre tenendomi per mano,</l>
<l>menommi e a Dianeo revolto disse:</l>
<l>– Sedian qui un puoco e non vi paia strano –.</l>
<l>E tenendo sue luce in le mie fisse,</l>
<l>incominciava: – Forsi un atto altiero</l>
<l>ti parve perché presto io non te aprisse;</l>
<l>non s'entra, figliol mio, sì de legero</l>
<l>in questo piccol mondo mio, del quale</l>
<l>io mi contento qual del tutto intiero,</l>
<l>perché dove è men turba è manco male.</l>
<l>Son vari i volti, come veder dèi,</l>
<l>e l'opinione varie e inequale:</l>
<l>a vita solitaria io non me dei</l>
<l>per aver poi comerzio de la gente</l>
<l>che augumentasse li singulti mei.</l>
<l>Non è più pena a una purgata mente</l>
<l>che la conversazïon d'un rude ingegno</l>
<l>per la proporzïone inconveniente;</l>
<l>e per darte di ciò più aperto segno,</l>
<l>se due cìtare senti discordante,</l>
<l>noce a le orecchie e par noci anche al legno,</l>
<l>ché la bona, che bona parea avante,</l>
<l>quando ambe sonan, non te par più dessa,</l>
<l>e nondimeno in sé fia pur prestante.</l>
<l>Ma poi che la venuta t'è concessa</l>
<l>nel parvo ospizio, creder degio certo</l>
<l>che 'l ciel nol facia senza causa espressa:</l>
<l>però con paternal amor te ho aperto</l>
<l>e la causa del pianto sentirai</l>
<l>ch'io spando sempre in questo mio deserto. </l>
<l>Il dì che a lacrimare io cominciai,</l>
<l>se celebravan gli olimpiaci giochi</l>
<l>dove per sorte mia me ritrovai:</l>
<l>da certi palchi e eminenti luochi</l>
<l>li innumerabil populi mirava</l>
<l>che morte forsi in breve ha fatto puochi,</l>
<l>e con la mente mia così parlava:</l>
<l>– O stato uman che sei qual fumo al vento,</l>
<l>quanto la tua infelicità me aggrava!</l>
<l>La turba qual fa qui sì gran convento,</l>
<l>cui numer quasi lo amplo luoco eccede,</l>
<l>tutta può estinguer morte in un momento.</l>
<l>E qual è chi gli pensa e chi sel crede?</l>
<l>Questo animal sol nato a contemplare,</l>
<l>ha sempre morte a' fianchi e non la vede –. </l>
<l>Carità alor me strinse a lacrimare,</l>
<l>vedendo nostra fragil condizione</l>
<l>qual debil barca in tempestuoso mare. </l>
<l>Fra tante innumerabile persone,</l>
<l>sì gli eccellenti spirti erano rari,</l>
<l>che duol ne presi a un tratto e ammirazione.</l>
<l>Ma più se fecer mei suspiri amari,</l>
<l>ahimè, ch'io dubitai che la Natura</l>
<l>gli altri animali avesse assai più cari,</l>
<l>ché non nasce sì abietta creatura,</l>
<l>che non glie insegni questa matre immensa</l>
<l>reger sua vita con mirabil cura:</l>
<l>ma a l'uomo non, ché rare volte pensa</l>
<l>che ragion sia so natural istinto</l>
<l>e il più del tempo in mal oprar despensa. </l>
<l>Se bene in forma umana è fuor depinto,</l>
<l>spesso è poi dentro bestia sì nociva,</l>
<l>che non fu pegior quella in laberinto:</l>
<l>non credo più malvagia fera viva</l>
<l>che l'uomo bestïale e senza freno,</l>
<l>ch'abbia la mente sua de virtù priva. </l>
<l>Però con tal pensier dolente in seno</l>
<l>in questo solitario luoco ascesi</l>
<l>de caritate e de suspiri pieno,</l>
<l>e per compagno questo teschio io presi,</l>
<l>che reducesse a la memoria mia</l>
<l>il viver vero e i giorni mei mal spesi.</l>
<l>Questo mi fa cognoscer quel ch'io sia:</l>
<l>tacendo, meco parla alcuna fiata</l>
<l>e dice: – Mira al fin che di te fia;</l>
<l>mira il principio e de che fu creata</l>
<l>tua forma e quanto è tua speranza vana,</l>
<l>sopra cose mortal siando fondata –,</l>
<l>e piango seco la miseria umana –.</l>
</lg>
</div2>
<div2>
<head rend="italic">5</head>
<lg>
<l>De lacrime bagnando il mesto petto,</l>
<l>in mano prese quella nuda testa</l>
<l>guardando me con un pietoso aspetto,</l>
<l>– Ehimè, figliol –, dicendo, – è donque questa</l>
<l>la creatura più d'ogn'altra degna?</l>
<l>Misera e nuda se altri non glie presta,</l>
<l>ben mostra chiar ch'a le miserie vegna</l>
<l>nel nascer suo. Ahimè, Natura santa,</l>
<l>se ti chiami (nol so) matre o matregna,</l>
<l>non cresce in terra sì minuta pianta</l>
<l>qual più che noi da te non abbi aita,</l>
<l>che mira in lei tua diligenza tanta:</l>
<l>de fronde, o matre immensa, l'hai munita,</l>
<l>de veste e scorza con mirabil cura</l>
<l>per conservar sua vegetante vita.</l>
<l>Lasso, ché molto a l'uom fusti più dura,</l>
<l>ché nudo nasce, e ogni altro animale</l>
<l>creasti con sua veste e armatura,</l>
<l>ma lo infelice e misero mortale</l>
<l>infra ligami è posto come è nato,</l>
<l>per tristo augurio de futuro male.</l>
<l>Se ingegno più ch'a ogni animal gli hai dato,</l>
<l>bisogno n'avea più ch'altro vivente,</l>
<l>fragile essendo, nudo e disarmato.</l>
<l>Quanto car costa il dono tuo eccellente,</l>
<l>chi ben recerca tutta nostra etate,</l>
<l>a la deflenda e egra umana gente!</l>
<l>Per questo ingegno quanto mal se pate!</l>
<l>quanto è per questo nostra mente lesa!</l>
<l>quante cità e persone ruinate!</l>
<l>Chi 'l commodo qual porta seco pesa</l>
<l>e l'incommodo poi a chi mal ne usa,</l>
<l>troverà più che l'utile l'offesa.</l>
<l>Quanta superbia forsi fu qui chiusa</l>
<l>in questo capo ch'or qui calvo miri,</l>
<l>e vedi al fin sua vanità delusa; </l>
<l>quante lussurie, quanti van suspiri,</l>
<l>quanta avarizia, invidia, ambizïone,</l>
<l>minere tutte d'asperi martiri,</l>
<l>le qual glie furno a' fianchi un tal sperone,</l>
<l>che forse un giorno mai visse quïeto:</l>
<l>e fu l'ingegno suo de ciò cagione.</l>
<l>Questo ha sol l'uom per natural decreto,</l>
<l>come se vede, e pur questo gli avvene,</l>
<l>che usar l'ingegno suo non è discreto.</l>
<l>Memoria ch'a noi pare un tanto bene,</l>
<l>e in vero è bene, e nondimen, figliolo,</l>
<l>è al miser uom cagion de molte pene:</l>
<l>quante volte talor ti trovi solo</l>
<l>e inanti te apresenta i tuoi affanni,</l>
<l>e così alora te rinova il duolo. </l>
<l>Prudenza che possede i primi scanni</l>
<l>de la virtute, ben che degna sia,</l>
<l>spesso tormenta, e non son gionti i danni: </l>
<l>ché se un mal vedi e non sia in tua balìa</l>
<l>de provederli prima che a te ariva,</l>
<l>l'antiveder che longo duol te fia!</l>
<l>Eh! eh! eh! eh! non è persona viva</l>
<l>che in ogni dolce molto amar non provi,</l>
<l>sia pur felice o di ventura priva.</l>
<l>Spesso quello ch'a l'uom par più che giovi,</l>
<l>quel più l'afflige, e quasi in tutto quello</l>
<l>ch'al gusto piace nocumento trovi.</l>
<l>Talor vedrai un fonte chiaro e bello</l>
<l>ch'a ber te invita con le sue chiare onde:</l>
<l>bevendo serà a te crudel napello.</l>
<l>Ne' bei giardini fra le verde fronde,</l>
<l>spesso la morte (ahi, lasso, e chi mel crede?)</l>
<l>e infra' più vaghi rami se nasconde.</l>
<l>Il studio, ch'ogni ben mortale eccede,</l>
<l>per il qual sol contento in vita resto,</l>
<l>ahimè, ch'ai corpi nostri anche assai lede!</l>
<l>Se a la vita mortal questo è molesto,</l>
<l>da cui nostro ben viver sol depende,</l>
<l>che degio più estimar de vita il resto?</l>
<l>Se un laudabil piacer la vita offende,</l>
<l>non vita, ma miseria se può dire:</l>
<l>a ragion piango, chi 'l mio pianto intende.</l>
<l>Però se alora io non ti vòlsi aprire,</l>
<l>fu (ch'io so ch'ognun quasi è di tal sorte)</l>
<l>che non vorei alcun per pietà udire,</l>
<l>per non crescer la pena mia più forte,</l>
<l>mia forma in lui vedendo e sue parole</l>
<l>sentendo forse da stultizia sporte</l>
<l>o qualche atto molesto (il che più duole),</l>
<l>s'io l'ho presente, perché più la vista</l>
<l>offende assai che quel che audir se suole. </l>
<l>Sì che mia vita reputo men trista</l>
<l>per esserme dal vulgo ignaro tolto,</l>
<l>in cui par ch'ogni esemplo rio consista,</l>
<l>e vivo qui per me, libero e sciolto –.</l>
</lg>
</div2>
<div2>
<head rend="italic">6</head>
<lg>
<l>– Eh! eh! eh! eh! figliol, quanto vorei</l>
<l>che le parole mie fusser mendace,</l>
<l>ché serian manco li eiulati mei!</l>
<l>Questa vita mortal che tanto piace,</l>
<l>chi cerca, da le fasce al pel canuto</l>
<l>un'ora sola in lei non trova pace.</l>
<l>Nel nascer prima a l'uom bisogna aiuto</l>
<l>e, nato, gli convien tutto imparare,</l>
<l>eccetto il pianto ch'è con lui venuto. </l>
<l>Quanto sta, avanti sappi ragionare?</l>
<l>e con minor ingegno che una fera?</l>
<l>E quanto, prima che sapere andare?</l>
<l>Gionto l'ingegno in quella età sincera,</l>
<l>comencia a molestarlo il precettore</l>
<l>con sferza e con minacce mane e sera, </l>
<l>né mai ha quiete quel tenello core</l>
<l>e tanta pena in la sua mente pate,</l>
<l>quanto un uom forte d'un dolor magiore;</l>
<l>muta costumi e affanni in ogni etate:</l>
<l>eccetto l'uom, senza artificio vive</l>
<l>ogni animal, chi 'l lassa in libertate.</l>
<l>Chi adopera martel o lancia, o scrive,</l>
<l>chi eserce la persona e chi l'ingegno,</l>
<l>chi de sua libertà convien se prive.</l>
<l>Così peregrinamo a un altro regno</l>
<l>per vie diverse: chi per pian o monte,</l>
<l>chi solca il tempestuoso mar s'un legno,</l>
<l>chi ariva prima assai che 'l sol stramonte</l>
<l>chi a mezzo giorno e chi su la matina,</l>
<l>chi va più leve e chi ha sudato il fronte. </l>
<l>Nato ch'è l'uomo, a morte sua camina,</l>
<l>senza intervallo pur d'un sol momento,</l>
<l>come fiume che flue con gran rapina:</l>
<l>ma dimme quanto al cuor gli è gran tormento</l>
<l>cognoscer come ognor veloce vola</l>
<l>nostra vita mortal leve qual vento.</l>
<l>Uscito poi de la noiosa scola,</l>
<l>gionge la gioventù fiorita e vaga,</l>
<l>a cui vana speranza il tempo invola.</l>
<l>Subito questa il crudo arcier l'impiaga,</l>
<l>cieco fanciullo, e nondimen col strale</l>
<l>in mezzo proprio al cuor sa far la piaga.</l>
<l>Ahimè, ch'egli è cagion de molto male</l>
<l>e nondimanco rar si può fugire,</l>
<l>noi gravi essendo e lui leger con l'ale.</l>
<l>Quanti danni con lui suoglion venire:</l>
<l>infamia, povertà, travagli e morte,</l>
<l>desperazion che fa del senso uscire.</l>
<l>Qualunque alberga in la lasciva corte</l>
<l>di questo iniquo e perfido tiranno,</l>
<l>nova pena convien ch'ognor suporte:</l>
<l>sempre è geloso, sempre è pien d'affanno,</l>
<l>da speranza e timor sempre agitato:</l>
<l>per un breve piacer, che longo danno! </l>
<l>Mai non lo trovi in un medesmo stato,</l>
<l>non è la sera quel che fu stamane,</l>
<l>sì dal cieco furor è travagliato.</l>
<l>Come sequir la fera suole il cane</l>
<l>con le sagace nare per la traccia</l>
<l>latrando detro a lei con voce insane, </l>
<l>così sequendo la legiadra faccia</l>
<l>de la sua ninfa, l'infelice amante</l>
<l>non fa altramenti che quel cane in caccia. </l>
<l>Costui la stampa osserva de le piante</l>
<l>de lei in balli, in templi e in ogni luoco,</l>
<l>e la sa ritrovar fra turbe tante;</l>
<l>or piange, or canta sì ch'el divien roco:</l>
<l>seguela e giorni e notte, a vento e piogia,</l>
<l>tanto può in lui l'ardor de quel gran fuoco.</l>
<l>El misero ogni giorno fa una fogia,</l>
<l>spendendo le sustanze e il tempo caro,</l>
<l>tal che con povertà poi spesso alogia.</l>
<l>Ad uno amante poi quanto gli è amaro</l>
<l>al desio non trovarsi equal potere,</l>
<l>ché senza oro un perfetto amor è raro;</l>
<l>sì che, figliolo, ormai tu puoi vedere</l>
<l>questa parte de vita ch'è più bella</l>
<l>quanto condur con lei suol dispiacere,</l>
<l>quanto il fiero Cupido la flagella,</l>
<l>quanti tormenti e quanto ha gran fatica</l>
<l>qualunque a quel dio vano se ribella, </l>
<l>ché qual menar sua vita vuol pudica,</l>
<l>al suo apetito un fren dur gli conviene</l>
<l>e aver commodità sempre inimica. </l>
<l>Non altramenti al misero interviene</l>
<l>come a colui che sta nel giardin folto</l>
<l>de dolci frutti, e pur da lor s'astiene.</l>
<l>Ahimè, ché quel ardor in noi può molto,</l>
<l>e chi vuol contra lui far resistenza,</l>
<l>al fin mostra nel pallido suo volto</l>
<l>quanto ha nei petti umani Amor potenza –.</l>
</lg>
</div2>
<div2>
<head rend="italic">7</head>
<lg>
<l>– Cresce il discorso de la mente e gli anni</l>
<l>in ne l'età viril, grave e matura,</l>
<l>e con pensieri crescono gli affanni.</l>
<l>Sempre ha l'uom seco qualche ardente cura:</l>
<l>chi a una cosa e chi a un'altra se dispone,</l>
<l>come gli dà Fortuna e sua natura. </l>
<l>Non è esercizio senza gran passione,</l>
<l>volgase pur a quel che più gli è grato</l>
<l>e sia di bassa o d'alta condizione.</l>
<l>Qualunque sede in più eccellente stato,</l>
<l>è come arbor s'un colle in mezzo a' venti,</l>
<l>che più che quei da basso è travagliato;</l>
<l>fiere il fulgur i luochi più eminenti</l>
<l>più spesso ch'una bassa umil casetta:</l>
<l>così Fortuna gli uomeni eccellenti.</l>
<l>Ognuno che d'imperio si diletta,</l>
<l>forza è, per stare in sedia, a molti offenda,</l>
<l>così molte vendette sempre aspetta:</l>
<l>costui convien che molti cuori accenda</l>
<l>a la pernicie sua, poi dentro e fuora</l>
<l>a custodire e sé e il suo stato attenda.</l>
<l>Non ha quïete in la sua mente un'ora,</l>
<l>sempre il corrode qualche gran pensiero,</l>
<l>come il voltor ch'a Tizio il cuor divora.</l>
<l>Minor reposo è nel magior impiero,</l>
<l>ché magior cure son nel magior regno</l>
<l>per conservarlo da ogni parte intiero.</l>
<l>Chi a magistrati ha vòlto poi l'ingegno,</l>
<l>quanto ha, il misero, grave e dura impresa,</l>
<l>perché sempre è il suo cuor d'affanni pregno:</l>
<l>ahimè, la santa spada troppo pesa</l>
<l>e la sacra bilancia di Iustizia,</l>
<l>se equale in man se die tenir suspesa.</l>
<l>Talor questo infelice ha una amicizia,</l>
<l>a cui giovar non può, ché, se gli giova,</l>
<l>perde l'onore e la sua fama vizia;</l>
<l>l'amico, poi che ha di lui fatto prova,</l>
<l>l'odia da morte e quella prima fede</l>
<l>che in lui aveva è inimicizia nova.</l>
<l>Così se da Fortuna alzare il vede,</l>
<l>sua ruina desia e magior squasso</l>
<l>dà spesso poi, quanto più in alto sede.</l>
<l>Qual Sisifo che con le spalle il sasso</l>
<l>revolge al monte la matina e sera,</l>
<l>trovi costui dal suo gran peso lasso, </l>
<l>e ben che vada con la fronte altiera,</l>
<l>tanto mena con lui magiore affanno,</l>
<l>quanto ha de gente seco più gran schiera,</l>
<l>perché par che minacci lite o danno</l>
<l>la longa coda qual conduce dreto</l>
<l>come a' mortali le comete fanno. </l>
<l>Come può l'infelice star mai leto</l>
<l>fra tanti tribulati e non sentendo</l>
<l>se non iurgi, lamenti e amaro fleto?</l>
<l>Misera vita, o stato assai deflendo,</l>
<l>ch'a molti così bello in vista pare,</l>
<l>quanto sei da fugir, se ben comprendo!</l>
<l>Causa non manca mai da lacrimare</l>
<l>a chi di caritate ha una scintilla,</l>
<l>se 'l viver nostro vuol considerare.</l>
<l>Quel che par ch'abbia vita più tranquilla,</l>
<l>uno interno dolor sempre il tormenta,</l>
<l>cerca pur la cità, cerca la villa.</l>
<l>Alcun gli è poi che ha la sua mente intenta</l>
<l>a governar famiglia e assai punture</l>
<l>in mezzo il cuore ognor convien che senta: </l>
<l>quanto ha più gente, più varie nature</l>
<l>reger convengli, e ognuna ha il suo difetto</l>
<l>misto con mille affanni e mille cure, </l>
<l>a cui bisogna poi che 'l suo intelletto</l>
<l>sia guida e salutifera medela:</l>
<l>pensa se aver può requie il tristo petto.</l>
<l>Non passa giorno alcun senza querela,</l>
<l>chi una cosa e chi un'altra sempre vuole,</l>
<l>tal che fia meglio aver bestie in tutela,</l>
<l>ché non sentiria almen quelle parole</l>
<l>vilane e insulse e d'aroganza piene,</l>
<l>quale pensarle, per suo amor, me duole.</l>
<l>Non altramenti al miser far conviene,</l>
<l>che quel che in alto mar sopra la nave</l>
<l>con gran fatica in mano il timon tiene,</l>
<l>che tanto è intento a quella impresa grave,</l>
<l>ch'a pena se ricorda di se stesso</l>
<l>e d'ogni piccol caso avverso pave.</l>
<l>Sì che donque cognoscer puoi espresso</l>
<l>che 'l patre di famiglia molto male</l>
<l>continuamente ha in molti modi apresso:</l>
<l>dormeno tutti sotto le sue ale,</l>
<l>lassando il peso d'ogni impresa a lui,</l>
<l>anzi è sì come il lucido fanale, </l>
<l>che se consuma illuminando altrui –.</l>
</lg>
</div2>
<div2>
<head rend="italic">8</head>
<lg>
<l>– Sì come vento se converte in unda</l>
<l>nei cavernosi luochi de la terra</l>
<l>e vena fa che d'acqua il fiume abunda, </l>
<l>così i suspiri che 'l mio petto serra,</l>
<l>tutti in lacrime amare se desfanno,</l>
<l>qual sempre gli ochi mei versano a terra.</l>
<l>Né tanto pianger posso l'uman danno,</l>
<l>che 'l pianto non sia puoco, perché ognora</l>
<l>me invita a lacrimare un nuovo affanno.</l>
<l>Mortal passione nel mio cuor dimora,</l>
<l>che fuor de gli ochi mei sorgendo stilla</l>
<l>e de pietate il viso mio scolora </l>
<l>pensando come vita mai tranquilla</l>
<l>può aver ch'al passo coniugale ariva,</l>
<l>più periglioso che Caridde o Scilla,</l>
<l>come de dolce libertà se priva</l>
<l>qualunque ha al col quella aspera catena,</l>
<l>che 'l tien ligato ad una morte viva. </l>
<l>Oh, misero colui che moglie mena</l>
<l>e ricca e bella e d'una nobil prole:</l>
<l>gran bene in vista e in l'effetto pena!</l>
<l>Non già compagna, patrona esser vuole;</l>
<l>l'infelice consorte ognor molesta</l>
<l>con pompe, con suoi gesti e con parole.</l>
<l>Poi rare volte è bella donna onesta:</l>
<l>pudicizia a beltà nemica è tanto,</l>
<l>che l'una a l'altra è spesse fiate infesta;</l>
<l>se pur de pudicizia ha il nome e il vanto</l>
<l>sempre è zelosa e sempre il sventurato</l>
<l>convien sentir suspir, lamenti e pianto.</l>
<l>Eh! eh! eh! eh! quanto ha contrario fato</l>
<l>chi l'ha deforme, litigiosa e strana,</l>
<l>vedendosi un tal mostro sempre a lato.</l>
<l>Se pur e bella e onesta e ricca e umana</l>
<l>(il che avvien raro) la sua donna fia,</l>
<l>sempre ha tormento quando è a lui lontana; </l>
<l>se gli sta apresso, la sua compagnia</l>
<l>tanto più nuoce, quanto più glie piace:</l>
<l>veder chi ha donna or puoi come egli stia. </l>
<l>Chi l'ha feconda (ahimè!) non ha mai pace:</l>
<l>sempre ha la casa piena de tormenti</l>
<l>e de speranza debile e fallace.</l>
<l>Sempre nei figli son vari accidenti,</l>
<l>infermità, perigli o rei costumi,</l>
<l>ch'al cuor paterno strali son pongenti.</l>
<l>Quell'altro miser poi par se consumi</l>
<l>per lassar di sé prole, e con fervore</l>
<l>fa voto al ciel per questo e a' sacri numi.</l>
<l>Non ha nel petto suo minor dolore</l>
<l>che quel che è patre, perché ogni mortale</l>
<l>desia quel ch'è vetato con più ardore:</l>
<l>pargli che 'l cielo gli protenda male</l>
<l>se senza stirpe al mondo star si vede,</l>
<l>ché arbor che non fa frutto puoco vale;</l>
<l>e quanto più ricchezza quel possede,</l>
<l>tanto ha la mente sua più dolorosa,</l>
<l>poi che non può lassare un figlio erede.</l>
<l>In questa vita mai non se riposa,</l>
<l>quel per figlioli notte e giorni stenta,</l>
<l>né schiva impresa, ben che perigliosa;</l>
<l>e chi n'è privo, men non si tormenta.</l>
<l>Cerca pur per il mondo ogni regione:</l>
<l>persona al fin non trovi mai contenta.</l>
<l>E quel non ha però minor passione,</l>
<l>chi in libertà si trova senza moglie,</l>
<l>chi considera ben sua condizione.</l>
<l>Se è ricco e a' suoi servizi alcuno toglie,</l>
<l>raro è servito con fede sincera,</l>
<l>ma ognuno aspira a le sue ricche spoglie:</l>
<l>quello un gran bene in la sua morte spera,</l>
<l>l'altro con fraude a la sua vita insidia</l>
<l>e con lusinghe il fura mane e sera.</l>
<l>Se povro e solo fia, a' morti ha invidia,</l>
<l>non trova amico e nol cognosce alcuno,</l>
<l>come venesse alora di Numidia;</l>
<l>abandonato è il misero da ognuno,</l>
<l>ché povertà schernita ognun refuta,</l>
<l>il che gli è sempre al cuor pungente pruno.</l>
<l>Gionge vechiezza tremula e canuta,</l>
<l>piena de mali, mesta e sì pesante,</l>
<l>che quasi in sassi gli omeni trasmuta:</l>
<l>questa è l'occaso al turbido levante</l>
<l>di nostra vita, anzi è quello amplo seno</l>
<l>dove se insaccan poi miserie tante.</l>
<l>Il stanco vechio è di dolor sì pieno,</l>
<l>che in mille parte ha il tristo corpo infetto:</l>
<l>pensa se il spirto aver può mai sereno.</l>
<l>Non sta in lui l'alma con minor suspetto,</l>
<l>che quel che alberga in casa antiqua e guasta,</l>
<l>qual teme ognor gli cada in capo il tetto, </l>
<l>ché un piccol male a la sua morte basta –.</l>
</lg>
</div2>
<div2>
<head rend="italic">9</head>
<lg>
<l>– Se non fusse il piacer che dona Amore</l>
<l>nel generare e quella gran paura</l>
<l>che Morte dà ne l'ultimo dolore,</l>
<l>mancheria in breve l'umana natura,</l>
<l>ché l'uom con quella fugirebbe il male,</l>
<l>il qual è in nostra vita acerba e dura.</l>
<l>Ma con queste due cause ogni mortale</l>
<l>la nostra matre provida retiene</l>
<l>a stare in vita e anche ogni animale,</l>
<l>ché pel piacere al generar se vene,</l>
<l>per il timor ognun cerca fugire</l>
<l>quel fine orrendo pien di tante pene. </l>
<l>Pur nondimanco, per men duol sentire,</l>
<l>se stesso occise il vostro gran Catone,</l>
<l>stimando con un mal molti finire:</l>
<l>più in lui puotè il dolore e la passione</l>
<l>di perder libertà che 'l gran spavento</l>
<l>che dà quel giorno estremo a le persone.</l>
<l>Però veder puoi chiaro esperimento</l>
<l>qual duol patisca l'uomo in la sua mente,</l>
<l>se morte prende per minor tormento.</l>
<l>Qual animal mai tanta doglia sente</l>
<l>in el suo cuor, che per superchio affanno</l>
<l>se stesso occida voluntariamente?</l>
<l>Da i sensi poi li quali i mortali hanno,</l>
<l>se ben con l'ochio de la mente miri,</l>
<l>più che piacer assai suol venir danno;</l>
<l>quanti per gli ochi al cuor se crean suspiri:</l>
<l>morte vedi de amici e figli cari</l>
<l>e tante varie cause de martiri.</l>
<l>Quanti inimici, quanti tuoi contrari</l>
<l>per gli ochi al cuor te son troppo molesti!</l>
<l>Quante ruine vedi e casi vari!</l>
<l>Che del duol la metà non sentiresti,</l>
<l>se fideli ochi tuoi non fusser quelli</l>
<l>ch' apren la via a tanti mali infesti.</l>
<l>Per l'audito da poi quanti flagelli</l>
<l>crucian la mente, quante rie parole</l>
<l>pongeno il mortal cuor come coltelli! </l>
<l>Or senti quello amico che se duole,</l>
<l>l'altro nova ti porta tanto trista,</l>
<l>che per pietà faria oscurare il sole. </l>
<l>E poi dal gusto quanto mal se acquista!</l>
<l>Talor tanto diletto in quel se prende,</l>
<l>che morte o infamia vien col piacer mista. </l>
<l>Se uno odor giova, un fetor quanto offende!</l>
<l>E il tatto un cuor uman commove tanto,</l>
<l>che non men che la vista spesso incende.</l>
<l>Spesso la voluttà la pena ha a canto,</l>
<l>anzi sian qual fanciul che gioca e ride,</l>
<l>che 'l fin di quel suo gioco è spesso il pianto.</l>
<l>E se Fortuna a noi mortali arride,</l>
<l>quando il suo volto mostra più sereno,</l>
<l>non gli sia alcuno chi di lei si fide:</l>
<l>nubilo il cangia in manco d'un baleno,</l>
<l>sì che 'l misero al fin, qual crede in lei,</l>
<l>trova ogni dolce suo d'amaro pieno.</l>
<l>Far non si può alcun patto con costei:</l>
<l>ogni cosa mortal come gli piace</l>
<l>dispensa né risguarda a boni o rei.</l>
<l>Fermo travaglio ha sempre e incerta pace,</l>
<l>né si può iudicar da mane a sera</l>
<l>quale sia il stato d'alcun suo sequace.</l>
<l>Fuge, figliol, questa volubil fera</l>
<l>che 'l mondo rege senza lege alcuna,</l>
<l>né fra suoi servi è una amicizia vera:</l>
<l>qualunque è amico sol de la Fortuna,</l>
<l>così come ella è instabil senza fede,</l>
<l>non è fé né fermezza in lui veruna.</l>
<l>Qual banderola in sul camin se vede</l>
<l>voltarse ad ogni vento in uno istante,</l>
<l>tale è l'amico che da lei procede.</l>
<l>Eh! eh! eh! eh! le fere tutte quante,</l>
<l>se amicizia han fra lor, non è almen finta,</l>
<l>anzi è sincera stabile e costante.</l>
<l>La facia di vergogna io porto tinta,</l>
<l>quando al viver mortal penso e cognosco</l>
<l>nostra natura da le fere vinta:</l>
<l>con più concordia stanno lor nel bosco,</l>
<l>senza lege e statuti, che i mortali</l>
<l>ne le citate. Ah, viver pien di tosco!</l>
<l>Con ceppi, corde e bandi capitali</l>
<l>a pena se può far che in pace viva</l>
<l>l'uom degno più che tutti gli animali.</l>
<l>Raro una fera è quasi mai nociva</l>
<l>a la sua spezie; ahimè, ché fra gli umani</l>
<l>l'un fratel l'altro de la vita priva; </l>
<l>l'impio figliolo insanguina le mani</l>
<l>nel venerando e pio sangue paterno,</l>
<l>ver lui più crudo assai che fieri cani:</l>
<l>oh, cause da far piangere in eterno! –.</l>
</lg>
</div2>
<div2>
<head rend="italic">10</head>
<lg>
<l>Io tenea per pietate il volto basso,</l>
<l>odendo il pianto de quel gran sapiente,</l>
<l>ch'arebbe intenerito un duro sasso.</l>
<l>E turbato così me avea la mente,</l>
<l>ch'io desïava alora infra me stesso</l>
<l>da quel luoco esser diece miglia assente,</l>
<l>ché per quel pianto suo cognobbi espresso</l>
<l>nostra miseria, la qual m'era ignota</l>
<l>per fine alora ch'io parlai con esso.</l>
<l>Viveva inanti con la mente vota</l>
<l>di tal passione, e una incurabil doglia</l>
<l>l'animo nuoce men quanto è men nota.</l>
<l>Così cangiato donque aspetto e voglia,</l>
<l>pensava tristo sopra nostra vita</l>
<l>frale e caduca come secca foglia:</l>
<l>da tanto mal vedendola impedita,</l>
<l>m'era il viver alor quasi molesto</l>
<l>e pensava di far indi partita.</l>
<l>Ma il saggio con aspetto manco mesto,</l>
<l>poi che cognobbe in me tanta tristezza,</l>
<l>a confortarmi fu prudente e presto,</l>
<l>e cominciò: – Figliol, chi troppo aprezza</l>
<l>questa vita mortal, ha veder corto,</l>
<l>né meno è cieco quel chi la disprezza,</l>
<l>ché a Dio farebbe e a la Natura torto</l>
<l>di qui partirsi senza lor volere,</l>
<l>in quel fondando tutto il suo conforto;</l>
<l>ché 'l servo debbe aver sempre in piacere</l>
<l>quel che piace al signor, però cercare</l>
<l>non debbe alcun la morte né temere,</l>
<l>ma vorebbe ciascun considerare</l>
<l>a che fin qui nel mondo fu creato</l>
<l>e i ricchi don del ciel mal non usare.</l>
<l>Se 'l mondo de gli uman fusse privato,</l>
<l>quale altro animale è ch'abbia iudizio</l>
<l>de cognoscere il ben che 'l ciel gli ha dato?</l>
<l>Quale altro scerne la virtù dal vizio,</l>
<l>eccetto l'uom? Dunque egli è creatura</l>
<l>eletta sola a così magno offizio,</l>
<l>nata a contemplar l'opre di Natura</l>
<l>e a cognoscer come il gran Rettore</l>
<l>governa il mondo con mirabil cura.</l>
<l>Vedese il sole col suo gran splendore</l>
<l>illuminar la terra e l'auree stelle</l>
<l>e il tutto nascer per il suo calore,</l>
<l>e tante varie cose e tante belle,</l>
<l>che Dio ne mostra sol per farne fede</l>
<l>de la potenza sua, mirando in quelle. </l>
<l>Se l'uom per vero effetto questo vede,</l>
<l>perché non usa donque de l'ingegno</l>
<l>a questo fin pel qual Dio gliel concede?</l>
<l>Da qui il mio pianto nasce e il pio sdegno:</l>
<l>che i cieli con le sue bellezze eterne</l>
<l>narran la gloria del celeste regno,</l>
<l>e raro ochio mortal questo discerne,</l>
<l>ma fonda sua speranza in ben terreni</l>
<l>e le cose del ciel non cura e sperne,</l>
<l>anzi da la virtù son sì alïeni</l>
<l>gli umani spesso che tu iuraresti</l>
<l>de spiriti bestial tutti esser pieni. </l>
<l>Quello uno asino par in ne' suoi gesti,</l>
<l>inetto, duro e senza discrezione,</l>
<l>e un atto in lui moral non trovaresti;</l>
<l>quell'altro altiero va come un leone,</l>
<l>iracondo, leger, bizarro e forte</l>
<l>e periglioso a star fra le persone,</l>
<l>e è bestia furiosa di tal sorte,</l>
<l>ch'ognuno fuge la sua compagnia</l>
<l>e praticarlo è un praticar con morte; </l>
<l>quell'altro è poi una fallace arpia</l>
<l>che aspetto ha umano e molto grato viso,</l>
<l>il busto è fera venenosa e ria:</l>
<l>perfido è questo e con un finto riso</l>
<l>cerca ingannarte e, poi che arà il suo intento,</l>
<l>di te non cura se ben fusti occiso.</l>
<l>Ahi, mostro orrendo, al mondo è gran portento</l>
<l>portar l'umanità solo nel volto,</l>
<l>il resto bestia piena di spavento!</l>
<l>Quell'altro poi, qual sta nel bosco folto</l>
<l>come lupo rapace e sanguinoso,</l>
<l>ch'al peregrin la robba e vita ha tolto,</l>
<l>non è costui uno animal rabioso,</l>
<l>carnifice crudele e irrazionale</l>
<l>e in una umana veste un lupo ascoso?</l>
<l>Ahimè, figliol, ché quasi ogni mortale</l>
<l>vedo portar rechiuso dentro il petto</l>
<l>il spirito d'alcun bruto animale,</l>
<l>quale impedisse tanto l'intelletto,</l>
<l>che, ben che sia ragion suo vero istinto,</l>
<l>più non ha luoco nel suo rio concetto,</l>
<l>l'animo ha tanto da tal furia vinto –.</l>
</lg>
</div2>
<div2>
<head rend="italic">11</head>
<lg>
<l>– Bandita è Carità, bandita è Fede</l>
<l>dal petto de' mortali, e Pallas santa</l>
<l>desconsolata a Bacco e a Vener cede,</l>
<l>e fra Ragione e Voluttate è tanta</l>
<l>discordia, che ben fia quel d'onor degno,</l>
<l>chi metter pace infra lor due si vanta.</l>
<l>A gli umani Natura ha dato ingegno,</l>
<l>perché fusse istrumento di Ragione,</l>
<l>per mantenirla nel suo sacro regno:</l>
<l>ahimè, che quasi tutte le persone</l>
<l>a Voluttate dedicato l'hanno</l>
<l>e de quella altra non ne fan menzione;</l>
<l>e la regina de la vita fanno</l>
<l>serva di quella ch'è sua serva vera,</l>
<l>onde a' mortali poi vien tanto danno. </l>
<l>Chi segue quella astuta lusinghera,</l>
<l>fa come peregrin ch'intra in la via</l>
<l>con matin chiaro e pioggia ha poi la sera. </l>
<l>Questa dal summo ben gli uman desvia</l>
<l>e offusca sì la luce de la mente</l>
<l>che l'uom non pò veder quel ch'egli sia;</l>
<l>semina questa fra la mortal gente</l>
<l>quanto mal per il mondo oggi si spande:</l>
<l>pensa se a noi nociva è sua semente!</l>
<l>Da lei l'oziose piume e le vivande,</l>
<l>da lei lascivia nasce e ogni difetto</l>
<l>qual menan seco le divizie grande;</l>
<l>le piramide lei de l'intelletto</l>
<l>sì ottuse fa che non puon penetrare</l>
<l>nei sacri raggi del divino aspetto,</l>
<l>e sì il spirito nostro suol gravare</l>
<l>infra desii terreni sì involuto</l>
<l>che mai da terra al ciel non si può alzare.</l>
<l>Se l'uomo in questo mondo è sol venuto</l>
<l>per esser cognitor del summo bene,</l>
<l>dal quale ogni altro bene è proceduto,</l>
<l>chi questo stil vivendo non retiene,</l>
<l>da l'uman viver vero si diparte</l>
<l>e son l'opere sue vane e terrene.</l>
<l>Qualunque segue il bellicoso Marte,</l>
<l>vero è ch'esser può al mondo glorïoso,</l>
<l>ma l'anima a la fin n'ha puoca parte; </l>
<l>qualunque in civil lege è poi famoso,</l>
<l>certo è che a l'uman stato giova molto,</l>
<l>ma il suo saper non dà vero riposo;</l>
<l>qualunque a fisica ha il suo studio vòlto,</l>
<l>a la vita mortal dà grande aita,</l>
<l>ma il spirito che n'ha, poi che gli è sciolto?</l>
<l>E così tutte l'opre in questa vita</l>
<l>son come nebbia al vento o al sol la brina,</l>
<l>se non mirar la luce ch'è infinita.</l>
<l>Felice chi il viaggio suo camina</l>
<l>con questo lume inanti in fine a morte,</l>
<l>che l'alma guida a la cità divina.</l>
<l>Dimme, figliol, se intrasti in ne le porte</l>
<l>d'un gran palagio de figure ornato,</l>
<l>unico d'artificio, eterno e forte</l>
<l>e con ricchi ornamenti preparato,</l>
<l>pieno de dame belle più che Venere,</l>
<l>e lascivia scherzasse in ogni lato,</l>
<l>con delicati cibi d'ogni genere</l>
<l>sopra le mense poste in prato ameno,</l>
<l>dove intorno fiorisser l'erbe tenere, </l>
<l>se poi che avesti il ventre ivi ben pieno</l>
<l>e del tutto saziato a tuo piacere,</l>
<l>non miraresti quel bel luoco almeno?</l>
<l>Non te seria vergogna a non sapere</l>
<l>chi fece così bella architettura,</l>
<l>quando saperlo fusse in tuo potere?</l>
<l>Non serestù di bestïal natura</l>
<l>e esser da ciascun forte ripreso,</l>
<l>a non tener de sì degna opra cura?</l>
<l>Non averesti a l'animo gran peso,</l>
<l>se alcun chiedesse de la stanza bella,</l>
<l>e avere al ventre solamente atteso,</l>
<l>e non saper pur dir qualche novella</l>
<l>del sito, architettura e ornamenti</l>
<l>e il nome del signor che regge quella?</l>
<l>O gente cieche e senza sentimenti,</l>
<l>che in questo bel palagio mondan sete</l>
<l>con pensier tutti a Voluttate intenti,</l>
<l>o miserrimi, (ahimè!) non ve accorgete</l>
<l>che sì ve inebria questa adulatrice,</l>
<l>che 'l summo Architettor non cognoscete?</l>
<l>Ragione e lei studiate fare amice,</l>
<l>anzi regina de la vita nostra</l>
<l>colei ch'è d'ogni nostro ben nutrice. </l>
<l>Se questa elegerete guida vostra,</l>
<l>questa ve insegnerà qual è el signore</l>
<l>che le bellezze eterne sue vi mostra</l>
<l>e goderete nel suo eterno amore –.</l>
</lg>
</div2>
<div2>
<head rend="italic">12</head>
<lg>
<l>Sì come piogia ne la primavera</l>
<l>sopra il sterile campo se diffonde</l>
<l>e fa fiorir dove arido prima era, </l>
<l>e per la gran virtù de le fresche onde</l>
<l>l'erbe che pria parean consunte e arse</l>
<l>tutte verde ritornano e ioconde,</l>
<l>così per quelle lacrime qual sparse</l>
<l>sopra l'umana prole il saggio santo,</l>
<l>l'animo mio fiorir subito parse.</l>
<l>Alor la voluttà posi da canto</l>
<l>che sola in stato possedea il mio petto,</l>
<l>intrandoli ragion col dolce pianto:</l>
<l>e così penetrôn nel mio intelletto</l>
<l>e in me sì la speranza reverdiva</l>
<l>ch'io me mutai ne l'opre e ne lo aspetto.</l>
<l>Cognobbi quanto a noi era nociva</l>
<l>colei la qual col dolce suo veneno</l>
<l>con piacer breve d'uno eterno priva.</l>
<l>D'una amara dolcezza tutto pieno,</l>
<l>me ingenochiai denanti al gran sapiente,</l>
<l>poi che vedeva il giorno venir meno.</l>
<l>E cominciai: – O medico eccellente</l>
<l>de l'alma umana, io te ringraziarei,</l>
<l>se la mia lingua fusse sufficiente;</l>
<l>e perché so che farlo io nol potrei,</l>
<l>meglio è tacer, perché con mie parole</l>
<l>a farte onor qual merti io mancarei.</l>
<l>Ma io farò come l'araldo suole,</l>
<l>a cui d'alcun signor veste è donata,</l>
<l>che a ognun la mostra, e porta, osserva e cole: </l>
<l>così quella dottrina che m'hai data,</l>
<l>a mio potere a ognun fia manifesta</l>
<l>e da me sempre al mondo celebrata;</l>
<l>e se mai tanta grazia il ciel mi presta,</l>
<l>ch'io sapia con mia lingua ringraziarte,</l>
<l>a farlo sempre fia espedita e presta. </l>
<l>E ben che il corpo mio da te se parte,</l>
<l>né io possa più fruir de tua presenza,</l>
<l>l'amor mio teco resta in questa parte.</l>
<l>Però umilmente prego tua eccellenza,</l>
<l>poi che a l'occaso ormai declina il sole,</l>
<l>al mio albergo tornar me dia licenza –.</l>
<l>E ello a me: – Se queste mie parole</l>
<l>e le lacrime mie te son piaciute,</l>
<l>io te ringrazio e il ciel, che così vuole</l>
<l>che in sterile terren non sian cadute,</l>
<l>ch'io spero ancor che in te faran tal frutto,</l>
<l>che fian per molti tempi cognosciute. </l>
<l>E se a noia ad alcun pur fia il mio lutto,</l>
<l>io so che fian de quelli a cui Fortuna</l>
<l>al mondo il suo favor donato ha in tutto,</l>
<l>perché se trova rar persona alcuna</l>
<l>che sia felice e con pensier canuti,</l>
<l>anzi lor mente è di pensier digiuna.</l>
<l>E se l'avvien che 'l tempo poi si muti,</l>
<l>l'amaro al par del dolce sì gli offende,</l>
<l>che in ogni puoco avverso son perduti.</l>
<l>Alor che 'l pianto mio da lor s'intende,</l>
<l>alor, figliol, dirai la ragion mia</l>
<l>e alora el biasmo qual me dan riprende:</l>
<l>digli che fanno come ne la via</l>
<l>il cieco suole, el qual senza bastone</l>
<l>camina e al fin non sa dove egli sia. </l>
<l>Chi peregrina senza la ragione</l>
<l>pel camin breve de la nostra vita,</l>
<l>si trova pieno poi di confusione.</l>
<l>E digli ancor che Eraclito gli invita</l>
<l>sue lacrime seguir, che fian la traccia</l>
<l>per ritrovar la strada ch'è smarrita –.</l>
<l>E io a lui: – Se ancor vuoi ch'altro faccia,</l>
<l>comandami e serai da me obedito,</l>
<l>ch'io desio sempre far quel che a te piaccia –.</l>
<l>Così me licenziò; così partito</l>
<l>ch'io fui da lui, alor Dianeo mio caro</l>
<l>guidarmi al pian pigliò nuovo partito.</l>
<l>Vedesti mai, o mio lettor preclaro,</l>
<l>se avvien che 'l verno Monsenise cali</l>
<l>giù per la neve il rozo montanaro,</l>
<l>come nel scender par gli nascan l'ali</l>
<l>strasinando su rami el peregrino,</l>
<l>che pigri al par de lor serebben strali?</l>
<l>Tal Dianeo pel rapido camino</l>
<l>giù me menava, e in men che non balena</l>
<l>me puose in piano a l'ombra d'un gran pino.</l>
<l>Così col cuor pien d'amorosa pena</l>
<l>per la partita da quel santo luoco,</l>
<l>da gli ochi mei sorgeva larga vena,</l>
<l>e con le luce rosse come un fuoco,</l>
<l>sedendo sotto l'arbor magno e adorno,</l>
<l>pregai Dianeo me ascoltasse un puoco, </l>
<l>perché gran pezzo ancor parea di giorno.</l>
</lg>
</div2>
<div2>
<head rend="italic">13</head>
<lg>
<l>Con quella vera carità qual debbe</l>
<l>esser fra dui germani iusti e cari,</l>
<l>audienza grata da la mia guida ebbe,</l>
<l>e cominciai: – Da poi che a me son chiari</l>
<l>gli umani errori per quel santo fleto,</l>
<l>or mi convien che 'l viver vero impari;</l>
<l>e perché nel mio albergo consüeto</l>
<l>fra civil cure mai nol saprei fare,</l>
<l>ché l'animo nel vulgo è mal quïeto,</l>
<l>tua cara genitrice andrò a cercare</l>
<l>e voglio quella vita qual mi resta</l>
<l>in pace seco (s'io potrò) menare.</l>
<l>La turba io fugirò leve e molesta,</l>
<l>fra quale un spirto eletto è come un fiore</l>
<l>in mezzo d'un sentier che ognun calpesta.</l>
<l>Non verrà meco il pallido Livore,</l>
<l>e la Fallacia de blandizie piena</l>
<l>restarà in la cità con gran favore.</l>
<l>La Probità lì se cognosce a pena</l>
<l>da la vil plebe, anzi è stimato rude</l>
<l>chi non ha mille fraude in ogni vena, </l>
<l>e quasi ognun qual pazzo lo delude,</l>
<l>se non ha il spirto al vil guadagno vòlto</l>
<l>e se a l'officio qual fan lor non stude.</l>
<l>Così fruendo del quïeto volto</l>
<l>de la tua matre, fugirò ogni cura</l>
<l>e da lo iniusto biasmo io serò sciolto.</l>
<l>E al murmurar talor de l'onda pura,</l>
<l>de pensier vòto, un placido riposo</l>
<l>prenderò con la mente mia sicura.</l>
<l>Non fia ad altrui il viver mio noioso,</l>
<l>né a me quel d'altri, ben che spesse frate</l>
<l>l'invidia ancor trovar sa l'uomo ascoso.</l>
<l>Cognosco chiar che la conformitate</l>
<l>de vita e de costumi ha tal potere</l>
<l>che le genti fra lor fa amice e grate,</l>
<l>così il contrario ancor se suol vedere</l>
<l>se son deformi, e però dubio forte</l>
<l>a pochi infra costor poter piacere.</l>
<l>Fugirò in tutto la superba corte</l>
<l>insieme e la sollicita ambizione,</l>
<l>poi che ogni cosa al fine adequa morte;</l>
<l>io fugirò da le vulgar persone,</l>
<l>sì come d'animal nocivo e strano</l>
<l>come inteso ho che già fece Timone –.</l>
<l>E ello a me: – Come fidel germano</l>
<l>dirotti el mio parer con pura fede,</l>
<l>poi l'esequir serà ne la tua mano.</l>
<l>Chi senza la mia dolce matre crede</l>
<l>l'animo in pace aver, grande error prende,</l>
<l>ché la quïete sol da lei procede.</l>
<l>E tal volta gli è alcun che sì s'accende</l>
<l>del dolce conversar con questa diva,</l>
<l>che 'l tutto lassa e a lei sola attende.</l>
<l>D'ogni altra dolce compagnia se priva,</l>
<l>tanto il divino aspetto suo gli piace,</l>
<l>dal quale ogni santa opera deriva;</l>
<l>ma io te insegnerò, se non te spiace,</l>
<l>esser quïeto con minor fatica,</l>
<l>senza cercar ne l'eremo la pace. </l>
<l>Io te farò mia genitrice amica,</l>
<l>qual verrà a la cità ne la tua cella</l>
<l>senza alcun sdegno, candida e pudica, </l>
<l>e a tuo piacer ragionerai con quella:</l>
<l>l'Ozio, mio genitor, serà con lei,</l>
<l>e placida serà quanto ella è bella.</l>
<l>Tu fugirai l'ignari, iniusti e rei,</l>
<l>da' quali ogni travaglio al mondo è nato,</l>
<l>né son degni abitar dove è costei.</l>
<l>Ben serà in tuo poter, se te fia grato,</l>
<l>dal vulgo errante in tutto separarte</l>
<l>e in la tua cameretta star serrato,</l>
<l>senza cercar selvaggia e strana parte,</l>
<l>dove trovar un precettor non puoi</l>
<l>che una gentil virtù sapia insegnarte,</l>
<l>dove non trovi i cari amici tuoi</l>
<l>con quali un tuo secreto possi aprire</l>
<l>e ascoltare i buon consigli suoi –.</l>
<l>E io a lui: – Dime perché fugire</l>
<l>non debb'io l'uomo perfido animale,</l>
<l>che con mille arme sol me può ferire. </l>
<l>Questo ha l'ingegno di puoter far male</l>
<l>per mille modi, o longe o ver da presso,</l>
<l>il che non ha alcun brutto irrazionale;</l>
<l>e mal se trova un iusto e probo adesso,</l>
<l>un fido amico, ma de la ventura,</l>
<l>ché ognuno attende al ben sol di se stesso.</l>
<l>Però non puoter star ho gran paura</l>
<l>infra la turba senza amaro fine,</l>
<l>ché l'uom mal può abitar senza puntura</l>
<l>fra irate vespe e fra le acute spine –.</l>
</lg>
</div2>
<div2>
<head rend="italic">14</head>
<lg>
<l>Taciturno da poi che un pezzo stette</l>
<l>mirandomi con sguardo assai piacente,</l>
<l>questa risposta a mie parole dette:</l>
<l>– Tanto uno uman da l'altro è differente</l>
<l>in ei costumi ch'i'ho gran maraviglia</l>
<l>quando ver lor rivolgo la mia mente.</l>
<l>Quello a un spirito angelico simiglia,</l>
<l>quell'altro è sì bestiale e sì sfrenato</l>
<l>che a governarlo non si trova briglia; </l>
<l>sì che spesso fra me iudizio ho dato</l>
<l>non essere in sua spezie altro animale</l>
<l>come l'un uom da l'altro varïato.</l>
<l>E però se hai iudizio naturale,</l>
<l>se con la gente conversar vorai,</l>
<l>prima ben dèi pensar come e con quale.</l>
<l>Io so per vera prova che tu sai,</l>
<l>se 'l iusto praticar suol con scelesti,</l>
<l>sempre perde né fuor d'affanni è mai. </l>
<l>Se amici cercherai dotti e modesti,</l>
<l>pieni d'una canuta fé e sincera,</l>
<l>ornati de costumi santi e onesti,</l>
<l>questa serà quella amicizia vera</l>
<l>qual te farà quïeto in tutti i luochi</l>
<l>senza abitar fra boschi come fera.</l>
<l>Solitario serai, perché son puochi,</l>
<l>abita pur fratel dove a te piace</l>
<l>e fuge de Fortuna i vari giochi. </l>
<l>Con spirti eletti suol trovarsi pace,</l>
<l>però che discrezion sol regna in quelli</l>
<l>né può Fortuna in lor ceca e fallace. </l>
<l>Se ella si muta, non te fian ribelli;</l>
<l>lacci a ricchezze tue non tenderanno</l>
<l>e son più assai che fuor di dentro belli;</l>
<l>anzi d'ogni letizia e ogni tuo affanno,</l>
<l>d'ogni passion secreta o manifesta</l>
<l>participi del tutto esser voranno.</l>
<l>Se fia tua vita virtüosa e onesta,</l>
<l>a chi esemplo serà fra selve ombrose,</l>
<l>se non a gente rustica e molesta?</l>
<l>Che giovano a tenir le gemme ascose,</l>
<l>ché dove il ver iudizio manca in tutto,</l>
<l>le cose elette esser non puon preziose?</l>
<l>Come potrebbe mai producer frutto</l>
<l>il seme sparso sopra a un duro sasso,</l>
<l>de vigor privo, sterile e asciutto?</l>
<l>Però ver la cità volgi el tuo passo,</l>
<l>verso gli amici tuoi fidi e sinceri,</l>
<l>d'ogni travaglio tuo riposo e spasso. </l>
<l>Come atomi nel sole, i tuoi pensieri</l>
<l>nei raggi di virtù scherzando tene,</l>
<l>ché fuor di quelli fiano oscuri e neri.</l>
<l>Così non sentirai ansiose pene,</l>
<l>così la mente tua fia sempre chiara,</l>
<l>ché tal splendor da eterna luce vene –.</l>
<l>E io rispuose a lui: – Quanto sia amara</l>
<l>talor l'umana compagnia e dura,</l>
<l>la vera esperïenza lo dichiara,</l>
<l>perché se può imparar da la Natura</l>
<l>che quasi ogni animal che in terra è vivo,</l>
<l>fuge l'umano aspetto e n'ha paura.</l>
<l>Se un brutto l'uom cognosce esser nocivo,</l>
<l>io nato razionale e col iudizio,</l>
<l>non temendol, serei d'ingegno privo,</l>
<l>e vedo, o Dianeo, ch'ormai sì il vizio</l>
<l>regna fra noi per argumenti chiari</l>
<l>che probitate è quasi in precipizio.</l>
<l>Ma perché i tuoi precetti a me son cari,</l>
<l>obediroli e quei voglio osservare,</l>
<l>ancor che fusser pien de pianti amari,</l>
<l>ché meglio è con fidel consiglio errare,</l>
<l>che per se stesso il ver sequir tal volta</l>
<l>e pertinace in una voglia stare. </l>
<l>Io me n'andrò fra quella turba stolta</l>
<l>come fra statue sculte in sasso o in legno,</l>
<l>con la mia mente da lor cure sciolta; </l>
<l>s'io vederò fra lor un d'onor degno,</l>
<l>onorato da me quel sempre fia,</l>
<l>prezzando sol suo peregrino ingegno,</l>
<l>non sua ricchezza, non sua monarchia,</l>
<l>non vani onori, non sua antiqua prole,</l>
<l>nel che oggi dì mi par lor gloria stia.</l>
<l>E perché vedo ormai che 'l chiaro sole</l>
<l>cala verso quel mar che Ispagna cinge,</l>
<l>andiamo e poniam fine a le parole.</l>
<l>Mira la notte ormai che ne depinge</l>
<l>de bruno l'orïente e d'un colore</l>
<l>de fiamma ardente l'occaso se tinge –.</l>
<l>Così meco aviosse el mio tutore</l>
<l>e gionti poi al luoco ove me tolse,</l>
<l>con grato aspetto e tutto pien d'amore,</l>
<l>vale! me disse e in vento se resolse.</l>
</lg>
</div2>
<div2>
<head rend="italic">15</head>
<lg>
<l>Solo e pensoso e pien di maraviglia,</l>
<l>col cuor suspeso poi ch'io stetti alquanto,</l>
<l>come chi fra se stesso se consiglia,</l>
<l>io puose fine al suspirare e al pianto</l>
<l>e caminando gionse in tempo breve</l>
<l>al dolce albergo desïato tanto.</l>
<l>E come doppo longa pioggia o neve,</l>
<l>quando il ciel se aserena, ogni vivente</l>
<l>restauro da i solar raggi riceve, </l>
<l>così da la virtù del gran sapiente,</l>
<l>doppo la pioggia del suo pianto amaro,</l>
<l>se impì de pace la mia afflitta mente.</l>
<l>Con l'animo così sereno e chiaro,</l>
<l>cognobbi ogni opra vana in nostra vita,</l>
<l>se non il spender bene il tempo caro; </l>
<l>cognobbi che l'aver beltà infinita,</l>
<l>divizïe, fortezza e eloquenza,</l>
<l>tutte son strali in l'ultima partita. </l>
<l>Pur ch'abbi da nutrirti a sufficienza</l>
<l>nei tuoi bisogni, a che tanti ornamenti?</l>
<l>A che d'argento aver tanta affluenza? </l>
<l>Questi son tutti quanti impedimenti</l>
<l>a la quïete, e nebuloso fanno</l>
<l>l'animo, come il ciel fan spesso i venti.</l>
<l>Alcuni che mei versi legeranno,</l>
<l>diran: – Fregoso, fai come coloro</l>
<l>che 'l digiun laudan poi che cenato hanno. </l>
<l>Tu laudi povertà, tu danni l'oro,</l>
<l>che se bisogno avesti alcuna volta,</l>
<l>l'oro voresti e non il sacro aloro –.</l>
<l>E io rispondo a quella turba stolta</l>
<l>che meglio è l'alma aver de virtù piena,</l>
<l>che aver d'argento ben la borsa folta:</l>
<l>quel gravi al centro, e l'altro al ciel ne mena.</l>
<l>Ma, candido lettor, non dissi mai</l>
<l>che povertà non fusse amara pena:</l>
<l>io dico ben che quel divizie ha assai,</l>
<l>chi può sua vita sustentare in pace</l>
<l>senza cercar ricchezza in tanti guai. </l>
<l>E con virtute un fin cercar mi piace</l>
<l>di speme pien, laudabile e quïeto,</l>
<l>né Fortuna sequir ceca e fallace.</l>
<l>Ora ti prego, o mio lettor discreto,</l>
<l>se avvien che trovi ne' mei versi errore,</l>
<l>non far come d'alcuni è il consueto,</l>
<l>che col biasmo d'altrui cercano onore:</l>
<l>o prava gente cruda e irrazionale,</l>
<l>pietà dovresti avere e non livore.</l>
<l>L'intento mio non l'ha causato male,</l>
<l>io non son Dio, el qual mai non può errare,</l>
<l>ma nato son di terra uomo mortale.</l>
<l>Mira el muto: perché non sa parlare,</l>
<l>se sforza con la mano e con suoi gesti</l>
<l>i suoi concetti manifesti fare;</l>
<l>però se ancor li mei, qual credo onesti,</l>
<l>cerco d'esprimer come il ciel me ispira,</l>
<l>non biasmar, ma correger li dovresti. </l>
<l>Ognun non ha la mantüana lira,</l>
<l>ognuno esser non puote il sacro Dante,</l>
<l>ognun le fere ad ascoltar non tira:</l>
<l>vari frutti producon varie piante</l>
<l>e così l'opre il nostro ingegno umano:</l>
<l>qual bassa, qual mediocre, qual prestante. </l>
<l>Non far come cicogna, invido e insano,</l>
<l>in verde prato pien de vaghi fiori,</l>
<l>che i bei fior lassa per un cibo strano.</l>
<l>Non te pascer sol de gli altrui errori,</l>
<l>piglia de l'opre ancor le parte belle,</l>
<l>gustale e rende a ognun debiti onori. </l>
<l>Io già pregai le sacre tue sorelle,</l>
<l>o Febo, che a la pallida Pirene</l>
<l>stanno d'intorno come chiare stelle,</l>
<l>che con un puoco di quel sal d'Atene</l>
<l>condissen questa dolce mia fatica,</l>
<l>con quella quantità ch'al stil conviene.</l>
<l>Se fatto l'han, lettor, non so s'io el dica,</l>
<l>basta che forse anch'io ghirlanda aspetto,</l>
<l>se non di eterno lauro, almen de ortica.</l>
<l>Con la mia penna gloria non affetto,</l>
<l>poi che Eraclito mio non ne tien cura:</l>
<l>sol scrisse per esprimer mio concetto.</l>
<l>Io risi e piansi, come la natura</l>
<l>insegna per istinto a noi mortali</l>
<l>secondo nostra sorte, or dolce, or dura;</l>
<l>non che mei versi mai credesse tali,</l>
<l>ch'avesser tanto temerario ardire</l>
<l>che per volar del nido alzaser l'ali</l>
<l>ma poi ch'al ciel piaciuto è farli uscire</l>
<l>del dolce albergo, io prego, lettor degno,</l>
<l>li vogli almen con carità fruire:</l>
<l>sol basta a me che tu non gli abbi a sdegno.</l>
</lg>
</div2>
</div1>
</body>

</text>
</TEI.2>
