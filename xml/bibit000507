<?xml version="1.0" encoding="UTF-8"?>
<!DOCTYPE TEI.2 SYSTEM "http://backend.bibliotecaitaliana.it/DTD/bibit.dtd">
<TEI.2>
<teiHeader>
  <fileDesc>
    <titleStmt>
      <title>Passion</title>
      <author>Niccolò da Verona</author>
    </titleStmt>
    <extent>57 Kb in UTF-8</extent>
    <publicationStmt>
      <publisher>Biblioteca Italiana</publisher>
      <pubPlace>Roma</pubPlace>
      <date>2005</date>
      <idno>bibit000507</idno>
      <availability>
        <p>Questa risorsa digitale è liberamente accessibile per uso
              personale o scientifico. Ogni uso commerciale è vietato</p>
      </availability>
    </publicationStmt>
    <seriesStmt>
      <title>Collezione BibIt</title>
    </seriesStmt>
    <sourceDesc>
      <bibl>
        <title>Opere</title>
        <author>Niccolo, da Verona</author>
        <editor id="ed">Di Ninni, Franca</editor>
        <publisher>Marsilio</publisher>
        <pubPlace>Venezia</pubPlace>
        <date>1992</date>
        <note>Contiene: Pharsale, Continuazione dell'Entree d'Espagne, Passion, i cui titoli in front.</note>
      </bibl>
    </sourceDesc>
  </fileDesc>
  <encodingDesc>
                  <samplingDecl>
                    <p>Tutti i materiali paratestuali della fonte cartacea non riconducibili alla
                      responsabilità dell'autore dell'opera sono stati soppressi nella versione
                      digitale</p>
                  </samplingDecl>
                  <editorialDecl>
                    <correction method="silent" status="medium">
                      <p>Livello medio: controllo a video con collazione con edizione di
                      riferimento</p>
                    </correction>
                    <quotation form="data" marks="all">
                      <p>I simboli di citazione e di discorso diretto presenti sulla fonte cartacea
                        sono stati rappresentati sulla versione digitale</p>
                    </quotation>
                    <hyphenation eol="none">
                      <p>I trattini di sillabazione a fine riga sono stati soppressi e le parole
                        ricomposte</p>
                    </hyphenation>
                  </editorialDecl>
    <classDecl><taxonomy id="CGB"><bibl>Classificazione generi BibIt</bibl></taxonomy></classDecl></encodingDesc>
  <profileDesc>
    <creation>
      <date>300</date>
    </creation>
    <langUsage><language id="ita">Italiano</language><language id="lat">Latino</language></langUsage>
    <textClass>
      <keywords scheme="CGB">
        <term>Poesia</term>
      </keywords>
    </textClass>
  </profileDesc>
  <revisionDesc>
    <change>
      <date>Data sconosciuta anteriore al 2000</date>
      <respStmt>
        <name>CIBIT- Venezia</name>
      </respStmt>
      <item>Digitalizzazione</item>
    </change>
    <change>
      <date>Data sconosciuta anteriore al 2000</date>
      <respStmt>
        <name>CIBIT- Venezia</name>
      </respStmt>
      <item>Correzione linguistica</item>
    </change>
    <change>
      <date>2005-06-21T00:00:00.000+02:00</date>
      <respStmt>
        <name>Tiziana Mancinelli</name>
        <name>BIBIT</name>
      </respStmt>
      <item>Codifica XML - Codifica manuale</item>
    </change>
    <change>
      <date>2005-06-21T00:00:00.000+02:00</date>
      <respStmt>
        <name>Carla Deiana</name>
        <name>BIBIT</name>
      </respStmt>
      <item>Validazione</item>
    </change>
  </revisionDesc>
</teiHeader>

<text>
<body>
<div1><head>Lassa 1</head>
<lg>
<l>	Seignour, je vous ay ja pour vers e pour sentançe</l>
<l>contié maintes istoires en la lengue de Françe;</l>
<l>or m'est venu dou tout en cuer e en remembrançe</l>
<l>de teisir toutes couses pour fer vous rementançe</l>
<l>de la grand passion che porta en paciançe</l>
<l>Yesu, le fil de Dieu, par notre delivrançe.</l>
<l>Ond je vous veul proier, por l'autisme puisançe,</l>
<l>che vous tous la escoutiés en peis e en silançe;</l>
<l>char je ne vous diray nulle çouse d'enfançe,</l>
<l>ains vous diray de cil che pour la pietançe </l>
<l>de nous soufri a morir a aspre penetançe.</l>
<l>E je le pri de cuer, cum cil ch'est ma sperançe,</l>
<l>ch'il me doint tant de grace, de sen e de sciançe, </l>
<l>che je die ceste çouse par tiele destinançe:</l>
<l>che bien de cors e d'arme m'en rende profitançe;</l>
<l>e vous che l'oiriés en peis, sens discourdançe, </l>
<l>en la fin Dieu vous main en sa digne habitançe.</l>
<l>E, s'il vous pleit, priés la santisme sustançe</l>
<l>pour celu Nicholais ch'a rimé par certançe</l>
<l>ceste sanctisme çonse, qar Dieu de l'arme avançe</l>
<l>cil che pour autru prie a droite consciançe:</l>
<l>car prier par soi seul n'est buene costumançe.</l>
</lg></div1>
<div1><head>Lassa 2</head>
<lg>
<l>	Or escoutiés en peis — car escoutier se doit —</l>
<l>ceste grand passion che le sir beneöit </l>
<l>sofri pour nous hostier de l'enfernel destroit.</l>
<l>A cil tens qe Yesus a cestu mond estoit</l>
<l>e la doctrine sainte a la giant predicoit,</l>
<l>la vertu e la sciançee le sen qu'il avoit, </l>
<l>e les buenes paroules che a la giant il disoit,</l>
<l>e les tres grans mervoilles che tutor il fesoit,</l>
<l>mout grand giant dou païs a lu se convertoit.</l>
<l>E ceschun de celour fermemant se afermoit</l>
<l>che la grand sapience de lu si demotroit</l>
<l>che de Dieu voir prophete estoit, con lour sembloit;</l>
<l>e sa grand renomance tant fortment publicoit,</l>
<l>che seul par grand envie, non por autre convoit,</l>
<l>li princes des Juïs, fariseis, sacerdoit,</l>
<l>estoient contre lu felons e faus sens droit.</l>
<l>Aprés la grand envie che ceschun d'eus portoit</l>
<l>a Yesus, e il fist susciter sens resploit</l>
<l>le frer de la Madelaine, che en moniment gisoit;</l>
<l>ond la prexe e la tourbe che avech Jesu aloit, </l>
<l>se davant creoient a ce q'il paleçoit,</l>
<l>cheschuns plus che devant as siens saint dis creoit:</l>
<l>ond ceus pontifices e princes — lor en droit —</l>
<l>sacerdous, escrivens, ceschun grand ire en oit.</l>
<l>Adonc firent entr'eus un consil, e parloit</l>
<l>l'un d'eus encontre l'autre, comant se destrueroit </l>
<l>Yesu le fil de Dieu. Lour s'en dreça un tot droit,</l>
<l>e dist: «Esgardons ce che meilour a nous soit.</l>
<l>Cist hon feit tiel mervoiles e signes, quand li ploit,</l>
<l>che pour siens grand engins toute giant decevroit.</l>
<l>Se nous les leisons gueires ensi, tost seduroit</l>
<l>la giant, ond notre loy dou tout mal conduroit». </l>
</lg></div1>
<div1><head>Lassa 3</head>
<lg>
<l>	Après ce che cist oit suen dit ensi conté,          </l>
<l>un autre se dreça che Chayphas fu nomé,</l>
<l>e dist: «Signor, savés ce che vous fer devé:</l>
<l>il est mestier ch'il soit entre nous esgardé,</l>
<l>comant un pour le pople soit a la mort livré,</l>
<l>a ce che toute giant ne pere. Ond ay pensié</l>
<l>che pour les mieus de nous cist doit estre tué».</l>
<l>Asés avoit Chaiphas entr'eus prophetiçé,</l>
<l>mes nul ne l'entendi, car quand il avoit parlé</l>
<l>tournoit de sour celu che tous nous a saovié.</l>
<l>Ensi s'afermerent e ensi fu ordené</l>
<l>de metre a mort celu che meis n'avoit pecé.</l>
<l>Yesu, che ce savoit par ferme verité,</l>
<l>cum cil a cui ne puet etre noiant seré,</l>
<l>savoit bien ch'il estoit a morir condanné</l>
<l>de dens Yerusalem da ceus faus maleuré.</l>
<l>Mes a ce q'il ne fust ancour da lour trové,</l>
<l>en le desert se mist voisin a une cité </l>
<l>ch'estoit nomee Efrem; e ou soi oit mené</l>
<l>siens deciples; e ensi fu nostre sire celé</l>
<l>toute cele semaine e das Juïs eslonçé.</l>
<l>Pues, pour voloir nous armes torner a saoveté,</l>
<l>le samedi avant de l'olive, sacié</l>
<l>ch'il isci dou desert e se fu demotré</l>
<l>entre lu e siens diciples; pues fu en l'ostel entré</l>
<l>de Simon le lebrous; e iluech fu arivé</l>
<l>Laçar e ses serours, e là fu apresté</l>
<l>le mangier de la çaine, cum a Yesu fu gre.</l>
</lg></div1>
<div1><head>Lassa 4</head>
<lg>
<l>	Ensi supant Yesu de dens l'ostel Simon,</l>
<l>Marie Madelaine cum grand devocion</l>
<l>un onguent precious, che fu santisme e bon,</l>
<l>espandi sour le cief a notre sir Yeson,</l>
<l>ond che tretout fu ont dau chief jusque aou talon.</l>
<l>De ce a murmurier prist Judas le felon,</l>
<l>diant: «Par qoy est feit de ce perdicion ?</l>
<l>che bien troicent diniers valoit,sens doteison,</l>
<l>ond trente m'en venoit, se je say fer reison,</l>
<l>car la disisme part m'en venoit sens tençon:</l>
<l>mes je en acevray si bien or a cist pon,</l>
<l>che je ne en reçoivray daomaçe d'un boton».</l>
<l>E sens Judas furent en grand destourbeson</l>
<l>maint des autres disciples par l'onguent ond parlon;</l>
<l>e disoient entr'eus: «E pour qiele ocheison</l>
<l>est cist onguemant spaint che ja preu nen auron ?</l>
<l>Mieus seroit che doné fust as pobres cist don».</l>
<l>Yesu, qe bien veoit la lour murmureson,</l>
<l>dist lour: «Que vous pertient a fer reprension</l>
<l>de ce qe ceste a feit a buene entencion ?</l>
<l>La buene ovre sour moy ovra de cuer perfon.</l>
<l>En veritié vous di — e entendiés cist sermon —</l>
<l>che as pobres aurés a servir grand seison,</l>
<l>mes moy ne aurés long tens, de ce aiés membreson».</l>
<l>Judas pensoit tutor a fer la venjeson    </l>
<l>de l'onguement ch'estoit espandu a tiel foison,</l>
<l>e disoit entre soy coiemant le lairon:</l>
<l>«Je me vençeray bien a curt temps de cist hon,</l>
<l>car li Juïs l'ont mout en grand suspicion.</l>
<l>Je le lour trairay e ne saura pas con,</l>
<l>e pues n'auray grand sogne s'il sera mort ou non,</l>
<l>pur che je aie l'avoir ch'estoit ma garison».</l>
</lg></div1>
<div1><head>Lassa 5</head>
<lg>
<l>	Ce fu le samedi, che de sour vous ay dit.</l>
<l>La domençe sivant Jesu, sens plus resplit,</l>
<l>se parti de Betaine e, sens nul contredit,</l>
<l>ver Yerusalem prist le cemin plus eslit.</l>
<l>Cist feit fu contÚ avant aou pople en lor habit:</l>
<l>«Yesu vient che as non sains a feit tant buen profit».</l>
<l>Lour pristrent raims d'olive e d'aubres con delit;</l>
<l>ver lu aloient cantant: «Osanna fil Davit,</l>
<l>che en cist mond eis entré, tuen nom soit benedit!».</l>
<l>Lour fu plus honoré notre sir Jesu Crit</l>
<l>ch'il fust meis en cist siegle, cum nous trovons escrit.</l>
<l>Puis le lun e 'ou martdi Jesu du cuer perfit</l>
<l>aloit mout doctrinant ceschun gran e petit</l>
<l>e predicant ses çouses cum santisme entelit,</l>
<l>ond ceus ne l'avoient de noiant en despit</l>
<l>che voloient entendre ses diz de cuer contrit.</l>
</lg></div1>
<div1><head>Lassa 6</head>
<lg>
<l>	Dedans Yerusalem — selong qe je vous di —</l>
<l>predicoit nostre sire a cil pople juï.</l>
<l>Entre le quiel paroules cist sermon proferi:</l>
<l>«Huimés ne me voiriés vous plus jusque a cil di</l>
<l>che vous bebeïrés cil qe en le nom Dieu vint ci.</l>
<l>Ou vous sui je aou presant, mes je bien vous afi</l>
<l>che de ci a petit terme sens moy serés ausi».</l>
<l>E ce disoit Yesus pour ch'il savoit de fi </l>
<l>ch'il devoit das Juïs etre mort e traï.</l>
<l>E ceus distrent: «Cestu s'en veut fuïr en secri».</l>
<l>Le mercredi sivant princes e farisi</l>
<l>orent de ceste chouse un grand consil basti,</l>
<l>e disoient entr'eus li felons Deu nemi:</l>
<l>«Yesu s'en vieut fuïr selong q'il a geï.</l>
<l>Ce n'est se non par ce che auchun li descovri </l>
<l>che nous le volons fer morir: or feisons si</l>
<l>che ce che fer devons soit a cort tens compli.</l>
<l>Mes mout acortemant  soit cist feit establi</l>
<l>non pas en jour de feste, ch'il nen fust estormi</l>
<l>le pople, car grand part en a a lu converti».</l>
<l>Atant ec vos Judas de mal pensier garni</l>
<l>si cum cellu ch'estoit daou diable seisi.</l>
<l>Il vint entre ceus faus, e pues lour dist ensi:</l>
<l>«Qe me voliés doner se, sensnoise ne cri,</l>
<l>Je le traïs a vous ?». E un d'eus respondi</l>
<l>por le voloir des autres, e si li proferi</l>
<l>trente diners; (e) Judas mantinant lour plevi</l>
<l>de traïr cil Jesus qe mains n'avoit failli.</l>
</lg></div1>
<div1><head>Lassa 7</head>
<lg>
<l>	Ensi traï Judas Jesus le fil Marie</l>
<l>qe meis n'avoit pecié a tout jour de sa vie.</l>
<l>E sour cist feit avoit dit Yeremie:</l>
<l>«<foreign lang="lat">Tradidit me quem diligebam</foreign> sens envie».</l>
<l>Ancor avoit Davit en sa profecie:</l>
<l>«<foreign lang="lat">Traditus sum et non egrediebar</foreign> mie».</l>
<l>Ce fu 'mercre che Judas fist la grand traitorie.</l>
<l>Le jovedi sivant — se dir ne doy bosdie —</l>
<l>li disciples distrent a Jesu: «En quel partie</l>
<l>t'appareillons nous, ou tu e ta compegnie </l>
<l>puisés a ceste pasce mançer sens estormie?».</l>
<l>Lour apella Jesus cum une ciere pie</l>
<l>des siens disciples dous, e dist sens gaberie:</l>
<l>«Alés por ceste voye qe a la citié l'en guie,</l>
<l>e troverés un home par ceste voie antie,</l>
<l>portant un vaisel d'eve e, en la maison ou il plie,</l>
<l>vous entreriés o luy, ceschun de vous die</l>
<l>aou seignour ch'est là dens, che un lieu ceste fie</l>
<l>il vous doie motrier, ou je e ma druerie</l>
<l>puisons mangier ensamble ceste pasce nomie.</l>
<l>E cil vous motrera, sens nulle tricerie,</l>
<l>un cenacle, e iluec soit ma çaine garnie</l>
<l>e aprestépour la pasce». E ceus, sens felonie,</l>
<l>alerent e orent trové toute averie</l>
<l>la parolle Jesus; e là fu apareillie</l>
<l>la çaine de la pasce e a lour sen establie.</l>
</lg></div1>
<div1><head>Lassa 8</head>
<lg>
<l>	Apresté fu la çaine e quand le vespre fu</l>
<l>Yesu e siens disciples ch'il avoit avec lu</l>
<l>s'asistrent aou super sens fer ne cris ne hu.</l>
<l>En la reficïon notre sire Jesu</l>
<l>dist entre siens disciples: «Grand dexir ay eü</l>
<l>de mangier une foy ou vous a tiel salu,</l>
<l>avant ma passion»; e pues dist ancor plu:</l>
<l>«Un de vous me traira». E quand il fu entendu </l>
<l>das disciples, ceschun en fu mout esperdu</l>
<l>e disoit: «Suy je cil?». (E) Jesu oit respondu:</l>
<l>«Cellu qe en mien graaus teint sa main, est cellu».</l>
<l>Alour Judas ch'estoit dou pecié revestu</l>
<l>dist: «Metre, suy je cil che tu ais menteü?»</l>
<l>e Jesu respondi e li dist: «Dit l'ais tu.</l>
<l>Fa tost ce che dois fer». Lour fu partu e moü</l>
<l>Judas da lour tantost; e ceschun oit creü</l>
<l>che Jesu eüst ce dit pour ch'il fust proveü</l>
<l>de achatier pour la feste quant mestier fust eü.</l>
<l>Mes Jesu en autre guise avoit respons rendu.</l>
<l>Pues dist: «Le fil de l'oume veit ensi cum de su</l>
<l>est escrit de long temps. Mes duel aou malestru,</l>
<l>par cui le fil de Dieu sera traÿ e vendu: </l>
<l>mieus li fust q'il ne fust ancour au mond nascu».</l>
<l>Puis beneï le pein e si l'oit departu</l>
<l>as desiples, e dist: «Mangiés sens nul refu</l>
<l>cist pein, car ce est mien cors». E aprés oit tolu</l>
<l>le calice e lour dit: «Par vous soit receü</l>
<l>cist vin, car ce est mien sang; ce ne soit mescreü</l>
<l>dou novel testament, qe sera espandu</l>
<l>en la remision dou pople deçeü.</l>
<l>Plus ne sera par moy fruit de vie beü</l>
<l>se non ou vous, aou regne de mien pier, ond sui xu».    </l>
</lg></div1>
<div1><head>Lassa 9</head>
<lg>
<l>	Tantost cum oit ce dit Jesu le naçerans </l>
<l>fu feit contention en ceus disiples sans</l>
<l>le quiel de lour devoit etre le plus autans.</l>
<l>E Jesu Crist lour dist: «Li rois qe sour les gians</l>
<l>ont denomination e benefices grans,</l>
<l>celour sour tous li autres sont apélies puisans.</l>
<l>De ceus ne deviés etre ne entrier en tiel bubans,</l>
<l>mes le greignor de vous soit aou menour servans;</l>
<l>e cil che plus avant soit en nul lieu mainans</l>
<l>par humilitié viegne ministres e sergians.</l>
<l>Je sui pour caritié cum mout ombles semblans</l>
<l>ministres entre vous, ce veés pour certans.</l>
<l>En ma tentacion fustes ou moy soufrans;</l>
<l>pour ce dispon je a vous le regne </l>
<l>En ma tentacion fustes ou moy soufrans;</l>
<l>pour ce dispon je a vous le regne permanans».</l>
<l>A Simon ancour dist Yesu le roy soprans:</l>
<l>«Simon, le Satanas dou crivel de ses mans</l>
<l>vous cuida crivelier com se font li formans;</l>
<l>mes il ne puet venir as siens entendimans,</l>
<l>qar je ay mien piere prié par toy long tans</l>
<l>che ta foy ne descroise. Mes, quand tu eis fermemans</l>
<l>confermé, si conferme tiens freres bien voilans.</l>
<l>Quand je vous envoiai pour le païs erans</l>
<l>sens sach e sens besace e sens nul çauçemans,</l>
<l>fali vous nulle rien?». Ceus distrent: «Non, noians».</l>
<l>«Donc», dist il, «ceus ch'ont sach soient desor contans,</l>
<l>e pende la besace ou la scipe a siens flans;</l>
<l>e chi ce n'ont doient vendre lour vestimans</l>
<l>e achatier dou tout coutieus durs e trençans,</l>
<l>ch'il se convient complir sens long delaiemans</l>
<l>ce ch'est escrit de moy de grand tens ancians».</l>
</lg></div1>
<div1><head>Lassa 10</head>
<lg>
<l>	Ensi parla Jesu le fil aou Dieu puisant,</l>
<l>supant ou siens disciples; pues leva primemant</l>
<l>e se cinst d'un liçuel; e mout benignemant</l>
<l>mist ieve en un bacin e se ala jenoilant</l>
<l>davant as siens disciples e li lour piés lavant</l>
<l>e suant dou linçuel; e tant li ala servant</l>
<l>ch'il avint as piés saint Pere pour laver lu ensemant.</l>
<l>Mes saint Piere li dist: «Sire, ce est noiant </l>
<l>che vous lavés mes piés pour auchun convenant».</l>
<l>«Ami», ce dist Jesus, «or escoute et entant:</l>
<l>ja consorcie de moy ne tenrais tant ni quant,</l>
<l>se tiens piés a lavier tuen cors ne me consant».</l>
<l>«Sire», ce dist saint Piere, «feites vetre talant</l>
<l>e des meins e des piés». Alour Jesu omblemant</l>
<l>lipiés lava a saint Piere, e pues dist belemant:</l>
<l>«Lavés vous ay li piés sens autre rien vivant,</l>
<l>par ce che estes mondiés sens pont d'afaitemant:</l>
<l>e cil home ch'est mond, tretout veraiemant,</l>
<l>n'a mestier de laver fors li piés seulemant.</l>
<l>E vous bien mondiés estes, mes non tous aou presant.</l>
<l>Mien example vous ay doné par tiel semblant</l>
<l>che l'un l'autre entre vous doiés fer autretant,</l>
<l>qar le pont de ma fin vient dou tot aproçant.</l>
<l>Ensi cum les berbis se vont pues departant</l>
<l>daou pastour quand il est feru profondemant,</l>
<l>ensi seray de vous gerpi certainemant:</l>
<l>e ce dit la veraie Scriture che ne mant.</l>
<l>E pues susciteray sens nul entechemant,</l>
<l>tout droit en Galilee iray de vous avant».</l>
<l>Lour respondi saint Piere e dist: «Ne alier dotant,</l>
<l>qar s'il t'abandonast ceschun petit e grant,</l>
<l>je ne te grpiray par mort ne par tormant».</l>
</lg></div1>
<div1><head>Lassa 11</head>
<lg>
<l>	Quand oit ce dit saint Piere, notre sire Jesus</l>
<l>dist: «Piere, avant che cant le coch — cum il est us —</l>
<l>tu me renoierais trois fois». Quand entendus </l>
<l>oit saint Piere ce dis, a Jesu oit respondus:</l>
<l>«Metre, je avant voudroie etre a mort confundus,</l>
<l>qe je te renoiase». Alour li autres tretus</l>
<l>respondrent ensemant aou fil aou roy desus;</l>
<l>pues distrent: «Nous avons ci dous coutieus agus».</l>
<l>«Asés sunt», dist Jesu. Atant estoit venus</l>
<l>l'ouscur, qar le solel estoit devalé jus.</l>
<l>Pues dou mont Olivet fu Jesu descendus,</l>
<l>amaistrant siens disiples par divine vertus.</l>
<l>E paserent Cedron, un flum petit cremus,</l>
<l>qe Jesu mout sovant pasoit ou tous siens drus,</l>
<l>e soloient usier dedens un ort erbus.</l>
<l>Mout bien savoit cil lieu Judas le mescreüs,</l>
<l>qar sovent estoit alé e revenus.</l>
<l>Jesu dist as disciples: «Seés ci sens refus,</l>
<l>tant ch'un pue aie oré»; e pues oit receüs</l>
<l>ou soy Piere e Johans e Jaques e non plus.</l>
<l>Jesu ou tous ceus trois ch'il avoit esleüs</l>
<l>entre dedans cil ort che vos ay menteüs.</l>
</lg></div1>
<div1><head>Lassa 12</head>
<lg>
<l>	Quand Jesu fue entriés ou ceus trois dedans l'ort,</l>
<l>il se prist contrister e dist sens autre sort:</l>
<l>«<foreign lang="lat">Tristis animam meam jusqement a la mort</foreign>».</l>
<l>Pues dist: «Veiliés ou moy tuit trois lez cist regort».</l>
<l>Lour se eslonça da lour sens jeu e sens deport</l>
<l>aou jetier d'une piere; e pues cum buen recort</l>
<l>s'enjenoilla e orant disoit cum sire acort:</l>
<l>«Piere, se possible est che puisse sens tort</l>
<l>cist calice pasier, fais le; anpues m'acort</l>
<l>qe tu tuen voloir faces, non aou mien». Lour fu sort</l>
<l>un angle desour lu, qe li fist grand confort.</l>
<l>Lour prend Jesu a süer par tiel guise e si fort</l>
<l>che le süor de lu en sang mue e descort.</l>
<l>Pues vint as siens disciples e voit che ceschun dort.</l>
</lg></div1>
<div1><head>Lassa 13</head>
<lg>
<l>	Quand Jesu (oit) siens disiples endormis a troviés,</l>
<l>il dist: «Simon, dors tu, che en tiel aversitiés</l>
<l>ne poes ou moi veilier un'ore? Or donc veiliés,</l>
<l>qar le spirt est pront, la car a enfirmitiés».</l>
<l>Pues la segonde foy est a orier retourniés,</l>
<l>diant: «Piere, s'il ne puet etre pasiés</l>
<l>che je cist chalice boive, ch'est prestiés,</l>
<l>je me contant q'il soit tout a vous voluntiés».</l>
<l>E quand il oit ce dit, il fu en estant leviés</l>
<l>e retourna as disciples che ancor — pour veritiés —</l>
<l>estoient endourmis e lour yeus mout greviés.</l>
<l>Si Jesu Crist ancour lour dist: «Donc ne poés</l>
<l>un'ore ou moy veilier? Or leviés e oriés</l>
<l>che en tentation, bieus amis, vous ni entriés».</l>
<l>E pues la terce foy fu a orier repeiriés,</l>
<l>orant cum il avoit aou primier comenciés.</l>
<l>Ancour tourna as disciples, quand il fu redreciés,</l>
<l>si lour dist omblemant: «Dormés e requiés,</l>
<l>car l'oure vint qe vous tretous seul me leirés,</l>
<l>mes je ne serai seul, car je sui acommpeigniés</l>
<l>da mien pere. Adonc leviés e ou moy veniés,</l>
<l>car il s'aproce cil ch'a traï a grand peciés </l>
<l>le fil Dieu en les meins des peceours proviés».</l>
<l>E diant ces paroules, Judas le renoiés</l>
<l>ou latourbe de ceus ch'il avoit ascembliés</l>
<l>a laces e a fust —com aloient armés —</l>
<l>e ou lanternes ardans, li oit le fel guiés</l>
<l>tot droit enver Jesu, si lour dist: «Entendiés!</l>
<l>cil che sera da moy embracié e baisiés,</l>
<l>sera Jesu, e vous mantinant le preniés».</l>
<l>Lour alerent avant, e quand furent prosmiés</l>
<l>a Jesu, e Judas l'oit alour salués</l>
<l>e dist: «Ave, rabi»; pues se fu a lu aprociés</l>
<l>e en traison le baisa. Lour l'oit Jesu araisnies,</l>
<l>diant: «Ami, par coy eis tu ci ensi ariviés?</l>
<l>Judas par cist baiser, ond tu m'ais embraciés,</l>
<l>ais tu le fil de Dieu traÿ cum sperjuriés».</l>
<l>Lour furent li Juïs de luy prandre aprestiés,</l>
<l>mes Jesu tout avant lour dist: «Chi demandiés?».</l>
<l>«<foreign lang="lat">Jesum naçrenum</foreign>», respondrent ceus maoviés.</l>
<l>«Je suy», ce dist Jesu, e quand oit ce parliés</l>
<l>ceus ceïrent a (la) terre tretous espoentiés.</l>
</lg></div1>
<div1><head>Lassa 14 </head>
<lg>
<l>	Quand fu a terre ceüe celle maovese gient,</l>
<l>Jesu ancour lour dist sens nul entecement:</l>
<l>«Leviés! Che demandiés?». E celour respondrent:</l>
<l>«<foreign lang="lat">Jesum naçrenum</foreign> demandons seulement».</l>
<l>«Je sui cil», dist Jesu, «jeÀl vous di primement.</l>
<l>Se moy volés avoir, leisiés a saovement</l>
<l>alier tretous cestour sens nul engombrement».</l>
<l>Alour tous li disciples a luy s'aprosmerent</l>
<l>pour savoir se secours il voloit de nient.</l>
<l>Mes saint Pere, ch'avoit un coutel, ne fu lent,</l>
<l>ains feri uns des Juïs mout orgoilousement,</l>
<l>qe dou pontifice estoit tenu servent</l>
<l>e avoit a nom Malcus celu — se je ne ment.</l>
<l>Saint Piere feri cil par tremout maotalent,</l>
<l>und che la detre oreille li trença voirement.</l>
<l>E Yesu, quand ce vit, prist l'oreille omblement</l>
<l>e tost l'oit resanee aou cief de cil sargient.</l>
<l>E pues dist a saint Piere ch'estoit iluech atent:</l>
<l>«Met tuen gladie en vaïne, che qi a gladie oufent</l>
<l>a gladie doit perir. Ce te di, or me entent:</l>
<l>le chalice dou quiel m'a mien pier feit present,</l>
<l>ne veis tu che je el boive? Donc ne fais pensement</l>
<l>che se secours vousisse daou mien piere puisent,</l>
<l>ch'il ne le moy donast? Mes saces fermement</l>
<l>che doçes legions d'angles e plus veraiement</l>
<l>me envoieroit, se je le empriase aou resent.</l>
<l>Con seroit la Scriture aemplie, che aemplir convient,</l>
<l>de moy, chi ensi feïst?». E pues dist bellement</l>
<l>as Juïs: «Par qoy estes venus si coiement</l>
<l>sour moy a fers e a fus, quand je tout jour sovent</l>
<l>estoie ensemble ou vous, en temple ou autrement,</l>
<l>amonestand vous sempre a buen entendiment?</l>
<l>lour ne me tenoiés en tiel despitement!».</l>
<l>A cist mot ceus Juïs mantinant le pristrent</l>
<l>e, a gise d'un lairon, les mains li loierent.</l>
<l>Alour tous siens disciples par peour s'en fuirent.</l>
<l>E li Juïs as drais sainct Johans seisirent,</l>
<l>mes Johans li leisa, por peour de torment,</l>
<l>sa veste e s'en fuï da lour isnelement.</l>
<l>E Jesu Crist en fu mené vileinement. </l>
</lg></div1>
<div1><head>Lassa 15</head>
<lg>
<l>	Lour li Juïs avoient de lour loy dous retour:</l>
<l>Anne e Chayphas furent nomiés andous celour.</l>
<l>L'un d'eus regnoit un an e l'autre sens destour</l>
<l>regnoit pues aprés cil tout l'an segondeour.</l>
<l>E Chayphas une fille d'Anne avoit a (a)uxour,</l>
<l>e cil an regnoit Anne ch'estoit plus ancienour.</l>
<l>Pour ce fu a luy primier menés nostre seignour.</l>
<l>Saint Piere e saint Johans li sivoient tutour,</l>
<l>mes saint Johans ch'estoit bien voilu daou greignour</l>
<l>entra ou li Juïs; e saint Piere alour</l>
<l>remist dehors tout seul plain de mout grand peour.</l>
<l>Quand Johans s'en avit, a une usciere de lour</l>
<l>parla, tant che saint Piere entra dens sens remour.</l>
<l>E saint Piere s'asist aou feu pour la froidour.</l>
<l>Lour regarda l'usciere saint Piere en la colour</l>
<l>e dist: «Tu eis de cist home disciple e seguiour».</l>
<l>«Ne sui», ce dist saint Piere, «ne suen conoiseour».</l>
<l>Alour canta le coc, mes tiel fu le criour</l>
<l>che Piere ne l'oï. Lour Anne aou saoveour</l>
<l>enquist des siens disciples, de sa doctrine ancour.</l>
<l>E Jesu respondi: «Je ay parlé tout jour</l>
<l>en paleis non ocult, environ e entour;</l>
<l>e en temple e en sinagoge amaistrai sens folour </l>
<l>le pouple. E se vieus savoir dou mien labour,</l>
<l>demande ceus qe m'ont oÿ des fois pluxour,</l>
<l>qar celour savient bien ce ch'ay dit sens erour».</l>
<l>E cum il oit ce dit, un felon serviour,</l>
<l>leva la main e pues feri par grand irour</l>
<l>Jesu desour la face, par si tre grand vigour</l>
<l>qe crolier il li fist li dens; e cum furour</l>
<l>li dist: «Cum ousais tu respondre a tiel baudour</l>
<l>au seignour?». E Yesu respondi cum douçour:</l>
<l>«Se je ay bien dit, tesmogne cum je suy maoditour;</l>
<l>e se je ay bien dit davant tretous cestour,</l>
<l>par choi me fieres tu e fais tiel desenour?».</l>
<l>Alour le tramist Anne a Chayphas sens demour.</l>
</lg></div1>
<div1><head>Lassa 16</head>
<lg>
<l>	A la maison Chaiphas Anne Jesu envoia,</l>
<l>ou seignours e scrivens estoient venus ja.</l>
<l>E Piere da lontein aprés lour segonda</l>
<l>e avec ceus Juïs en la meison entra.</l>
<l>Lour le vit une serve e tantost le motra</l>
<l>as Juïs, si lour dist: «Veés cil home là:</l>
<l>de Jesu estoit disciple e si l'acompeigna».</l>
<l>Alour ceschun de ceus ver Piere s'en ala,</l>
<l>diant: «Tu eis disciple de cist hon che ci a;</l>
<l>tu eis de Galilee, car manifestét'a</l>
<l>ta paroule dou tout». Ond Piere se esmaia,</l>
<l>e pour ce lour plevi e mantinant jura</l>
<l>qe jameis ne le vit, ne jameis ne l'ama.</l>
<l>Aprés ceste paroule mantinant l'araisna</l>
<l>un soraçe de cil cui saint Piere trença</l>
<l>l'oreille, che Jesus pues aprés resana,</l>
<l>e dist: «Cum le pois tu desdir, ch'il te trova</l>
<l>mien cors ou lu en l'ort?». Lour Piere tant dota</l>
<l>la peour de la mort, che ancour renoia</l>
<l>Jesu Crist e ancour cum seiremant ferma</l>
<l>che meis ne ama Jesu ne onque li parla.</l>
<l>Alout tout mantinant le coc en aut canta,</l>
<l>e Jesu Crist aprés saint Piere regarda;</l>
<l>e Piere mantinant cil pont se remembra</l>
<l>de ce che Jesu avant li dist e anoncia:</l>
<l>ch'il le renoieroit trois fois. Ce li conta</l>
<l>avant che 'ou coc cantast, e de rien ne fala.</l>
<l>Lour se parti d'iluec e ameirement plura</l>
<l>dou pecié ch'avoit feit, ond Diés li perdona.</l>
<l>Li Juïs meinerent Jesus davant Chaifa</l>
<l>liés estroitemant, e ceschun l'enclusa</l>
<l>de ce ch'il fist onque, mes a ceus ne dona</l>
<l>Yesu aucun respons, car de lour ne cura.</l>
<l>Atant dous faus tesmognes vindrent; pues escria</l>
<l>ceschun de lour en aut, diant: «Entendiés ça.</l>
<l>Oï avons cestu ch'a dit q'il desfera</l>
<l>tout le temple en un jour e en tiers le refeira».</l>
<l>Jesu ne respondi ne mout a lour dona.</l>
<l>«Che ne respondes tu», Chaifas le demanda,</l>
<l>«A ceus che te esclusent?». Jesu dir le leisa</l>
<l>che ancour ne i respondi, e Chaifas l'apella</l>
<l>ancour un'autre foy et fort le conjura.</l>
</lg></div1>
<div1><head>Lassa 17</head>
<lg>
<l>	«Je te conjur da part de Dieu vis», dist Chaifais,</l>
<l>«Che tu dies se tu eis Crist, le fil dou Dieu verais».</l>
<l>Dist Jesus: «Se je el di, ja rien ne m'en creirais;</l>
<l>e se je te demand, ja ne me respondrais</l>
<l>a couse che je die, ne pour ce me leirais.</l>
<l>Nepourquant je te di che ancour tu veirais</l>
<l>le fil de Dieu soir dou tout aou detre brais</l>
<l>de la vertu de Dieu e venir — sens nul gais —</l>
<l>par les nues dou ciel». Lour distrent ceus maovais:</l>
<l>«Donc eis tu fil de Dieu?» E Jesu dist en bais:</l>
<l>«Vous dites car je suy». Lour Chaifas sens delais</l>
<l>sperna sa vesteüre diant: «Par coy huimais</l>
<l>demandons plus tesmognes? Car tretout le forfais</l>
<l>avons oÿ de sa boce — ce n'est jeu ne solais —.</l>
<l>Qe vous semble de luy?». Ceus distrent a un fais:</l>
<l>«Il est digne de morir». Alour ceus faus Judais</l>
<l>li enbinderent siens yeus e spoilerent des drais:</l>
<l>a une colone fu lié cum pluxour lais;</l>
<l>ferant lu e batant ceus culvers satanais,</l>
<l>ond che tout sanglentoit ancour de lour grand tais,</l>
<l>li tiroient la barbe, feissant de lu destrais,</l>
<l>diant: «Chi t'a feru? Profitiçe, s'tu sais».</l>
<l>Aou front li scicoient: onque nul vil bidais </l>
<l>ne fu tant desprisié — ce ne me mescreés pais —.</l>
<l>Toute nuit jusque au jour che 'ou solel fist siens rais</l>
<l>fu flaiellé Yesus, ch'il n'oit trieve ne pais.</l>
<l>Pues a Pilat il fu condut sour suen palais. </l>
</lg></div1>
<div1><head>Lassa 18</head>
<lg>
<l>	Batu e flaiellé fu condut cil matin</l>
<l>Jesu Crist a Pillat, droit aou paleis mabrin,</l>
<l>mes là dens plus ni entra Juïs vielz ne mesclin,</l>
<l>car Pilat o luy avoit celour de plus aut lin. </l>
<l>Pilat Yerusalem avoit en suen seisin,</l>
<l>de Galilee tenoit Herodes le demin.</l>
<l>Quand Pilat vid Jesu condut a tiel traïn</l>
<l>grand pietié li en prist, par ch'il savoit en fin</l>
<l>che seulment par envie, non par autre convin,</l>
<l>li Juïs l'avoient traÿ e pour aïn.</l>
<l>Lour isci dou paleis a cil pople fraïn:</l>
<l>«De quoy enclusiés cist?», dist il en suen latin.</l>
<l>«S'il ne fust maufatour», respondrent ceus topin,</l>
<l>«A toy nous ne l'eusions meniés a tiel hustin.</l>
<l>Nous trouvons che cestu par suen sotil engin</l>
<l>veit fausant notre loy e, a tant suen demin,</l>
<l>veit convertant la giant e pour ceschun cemin</l>
<l>desdit le trehu Cesar, a cui somes aenclin;</l>
<l>e Crist e roy se clame e fil aou roy divin».</l>
<l>E Pilat dist: «Se il a feit pour aucun destin</l>
<l>encontre vetre loy, doniés lu disciplin,</l>
<l>con vetre loy comande». Lour distrent ceus mastin:</l>
<l>«A nous n'est convenable d'oucir home terrin».</l>
<l>Lour tourna en le palés Pilat sens nul termin</l>
<l>e mist Jesu a raison, quand il li fu voisin.</l>
</lg></div1>
<div1><head>Lassa 19</head>
<lg>
<l>	«Tu eis roy des Juïs?«, Pilat a Jesu dist.</l>
<l>E Jesu respondi: «Da toy ais tu dit cist,</l>
<l>ou autre a toi demoy l'a dit». [A]lour requist</l>
<l>Pilat un'autre foy e a raisonier le prist:</l>
<l>«Je che juïf ne suy, mien cors ne te forfist,</l>
<l>mes ta giant t'ont a moy tramis: tuen cors que fist?».</l>
<l>E Jesu respondi, ch'estoit flaiellé e trist:</l>
<l>«De cist mond n'est mien regne e, se en cist mond seïst</l>
<l>mien regne, je te di che mes sers e minist</l>
<l>par cert n'eüsent soufert che a toy me trametist</l>
<l>le pople juïf: donc mien regne ici ne gist».</l>
<l>E Pilat respondi: «Donc eis tu roy?». Lour Crist</l>
<l>dist: «Tu dis, car roy sui; e en ce stuit che nasquist</l>
<l>mien cors en cesu mond e che dou tout venist</l>
<l>pour dir la veritié a cescun che vousist </l>
<l>la veritié oïr, ond fortment il pleisist</l>
<l>ma parole a cescun che veritié agraïst».</l>
<l>Quand Pilat l'entendi, ancour li redist:</l>
<l>«Que çouse est veritié?». Avant che respondist</l>
<l>Jesu Crist a Pilat, hors as Juïs se mist</l>
<l>e dist auquant en aut celle giant d'antecrist</l>
<l>«Cist home comença pour fer de giant aquist</l>
<l>primier en Galilee, pues en Judee desist,</l>
<l>comovant tout le pople, e jusque ci mesfist».</l>
<l>Quand Pilat li entendi, mantinant il enquist</l>
<l>s'il estoit galileu, ond le voir en aprist.</l>
</lg></div1>
<div1><head>Lassa 20</head>
<lg>
<l>	Tantost cum Pilat oit oÿ dir e contier</l>
<l>che galileu estoit Jesu Crist, notre pier,</l>
<l>a Herodes le fist mantinant envoier,</l>
<l>che Galilee avoit cil tens a justisier.</l>
<l>Quant Herodes le vit davant soy amener,</l>
<l>fortment en fu joiant, pour ch'il grand dexirier</l>
<l>avoit de luy veoir, car fortment raisonier</l>
<l>avoit oÿ de lu e cuidoit sens boisier</l>
<l>che Jesu li deüst aucun signe motrier.</l>
<l>Alour de pluixour çouses le prist a desprisier</l>
<l>e siens homes ausi; e par plus luy avilier</l>
<l>li ferent une veste tote blance endosier</l>
<l>ensi cu[m] il fesoient li fous aparilier.</l>
<l>Pues a Pilat le fist Herodes retournier.</l>
<l>Alour Pilat e Herodes devindrent pour entier</l>
<l>amis, car mout nemis estoient da primier.</l>
<l>Lour prist Pilat li princes e le pople a apelier</l>
<l>e dist: «En cestu home je ne say atrovier </l>
<l>nulle ocheison par coy jeÀou doie condanier,</l>
<l>ne Herodes neÀou veust de noiant tormentier,</l>
<l>car auchune ocheison ne vit de lu empirier.</l>
<l>Pour ce l'a il feit a nous retournier e mandier,</l>
<l>ond che ocheison de mort n'est en lu. Mes mendier</l>
<l>le feray de cist feit, si le leiray alier».</l>
<l>Alour li sacerdous de plus greignour afer</l>
<l>l'enclusoient fortment, ond Pilat sens tardier</l>
<l>apella Jesu Crist quand le vit si encolpier,</l>
<l>e dist: «Che ne respondes? Ne ais tu oy tesmognier</l>
<l>taintes contreires çouses vers toy pour toy jugier?».</l>
<l>Mes Jesu aucune zouse ne veust pour ce parlier,</l>
<l>und Pilat duremant s'en prist a mervoilier.</l>
<l>Cil temps estoit usaçe d'un prisonier leisier</l>
<l>a la feste solempne e aou pople livrier.</l>
<l>Un maofatour avoit Pilat par prisonier</l>
<l>ch'avoit nom Barabas: homicidious e fier </l>
<l>estoit toute sa vie e layron pour amblier.</l>
<l>Princes e sacerdous pristrent a confortier</l>
<l>le pople, de querir Barabas e aidier,</l>
<l>e leisier Jesu Crist tormentier e tuer.</l>
<l>Alour la turbe grand alerent a prier</l>
<l>Pilat, che a lour deüst un prisonier donier</l>
<l>selong ch'estoit usaçe. Alour sens demorier</l>
<l>dist Pilat: «Je l'otroy. Voliés vous otroier</l>
<l>che le roy des Juïs vous lais tout quit alier?».</l>
<l>«Nenil», distrent celour, «ains fa celu gardier,</l>
<l>e Barabas nous done sens autre resploitier».</l>
<l>Lour respondi Pilat: «De Jesu qe doy fer?».</l>
</lg></div1>
<div1><head>Lassa 21</head>
<lg>
<l>	«De Jesu», dist Pilat, «dites che fer en doy».</l>
<l>Ceus distrent: «Il doit etre crucifiés par toy».</l>
<l>«Che il a fet?», dist Pilat, «Seignour, dites le moi».</l>
<l>«Crucifiés doit etre», distrent ceus, «sens resploi».</l>
<l>Ancour Pilat voilant Jesu leisier de foi,</l>
<l>veant che pour envie l'en li fesoit enoi,</l>
<l>as greignours sacerdous dist ancour tierce foy:</l>
<l>«Nulle ocheison de mort en lu ne truef ne voi.</l>
<l>Je le çastierai e pues sens nul desroi</l>
<l>je le leirai aler e il mendera soi».</l>
<l>Sour ce avoit Çacharie davant dit sens foloi:</l>
<l>«<foreign lang="lat">Filij Israel percucient</foreign> lour prince e lour convoi».</l>
<l>Lour escrierent celour de la judee loy:</l>
<l>«Crucifier se doit, car bien savons par qoi».</l>
<l>Quand Pilat entendi de ceus le grand orgoi,</l>
<l>por desour suen palés, ch'estoit paint ad orfroi, </l>
<l>fist despoilier le fil de Dieu, le sovrein roi,</l>
<l>de celle veste blance che Herodes par foloi</l>
<l>le fist vestir davant pour fer de lu gaboi,</l>
<l>e de pourprine veste, sens desduit ne sbanoi,</l>
<l>fu vestu mantinant e pues, a grand esfroi,</l>
<l>batu e flaielé, cum vous dirai — ce croi —.</l>
</lg></div1>
<div1><head>Lassa 22</head>
<lg>
<l>	Quand Jesu fu vestu de la veste pourprine</l>
<l>une corone en chief li mistrent d'espine</l>
<l>e tant la ficerent desour sa blonde crine</l>
<l>che daou cief jusque aou pié le sang de lu decline.</l>
<l>Une rosele en mein mistrent li outremarine</l>
<l>pour fer de nostre sire plus gab e plus traïne.</l>
<l>Grand partie a chief nu par devant lu s'encline,</l>
<l>diant: «Roy des Juïs, Dieu te sauf che domine!».</l>
<l>Grand colees li donent par face e par petrine,</l>
<l>scicant a lu en la face, e par plus discipline </l>
<l>fierent de lu 'ou rosel sour le cief sens volpine,</l>
<l>sour ce avoit dit David che fu plain de doctrine:</l>
<l>«<foreign lang="lat">Oprobrium factus sum vicinis meis</foreign> e aïne».</l>
<l>Ancour dist Ysaie par volontié divine:</l>
<l>«<foreign lang="lat">Faciem meam non averti</foreign> — ce est veritié fine —</l>
<l><foreign lang="lat">Ab increpantibus</foreign>». E Job dit e latine:</l>
<l>«<foreign lang="lat">In me insurexerunt</foreign> li maoviés cum ruine,</l>
<l><foreign lang="lat">Et non pepercerunt</foreign> par aucune convine.</l>
<l><foreign lang="lat">In faciem meam spuere</foreign> — e voir fu la destine —».</l>
<l>Quand batu fu Jesu par cief, par flans, par schine</l>
<l>Pilat le fist mener hors a la giant fraïne:</l>
<l>ce furent ceus Juïs plains de male racine.</l>
</lg></div1>
<div1><head>Lassa 23</head>
<lg>
<l>	Menés fu Jesu Crist hors as Juïs felons</l>
<l>ou la veste de porpre, e sour siens ceveus blons</l>
<l>avoit l'aspre corone des spins, cum nous trovons.</l>
<l>Pilat as Juïs dist: «Je vous remain cist hons.</l>
<l>Flaielés e batus est daou pié jusque aou frons,</l>
<l>ne oucheison de mort en lu nous ne trovons».</l>
<l>Alour ceus faus Juïs escrierent a aut tons:</l>
<l>«Crucifie, crucifie luy, car nous le volons».</l>
<l>Hore de tierce estoit. Lour Pilat tout embrons </l>
<l>dist: «Crucifiés le vous, car nous le vous rendons,</l>
<l>che je ancor ne truef en lu nulle ocheison».</l>
<l>Lour distrent li Juïs: «Nous notre loy avons:</l>
<l>e il selong la loy doit morir — ce savons —,</l>
<l>pour ce che fil de Dieu il se fist sens reisons».</l>
<l>Plus se douta Pilat ancour de ceus sermons:</l>
<l>lour tourna en le paleis e sens demoreisons </l>
<l>dist ancour a Jesu: cum entendons —.</l>
<l>Ancour li fist Pilat autres demandeisons </l>
<l>e dist: «Che ne me parles? Ne sais tu che a ces pons</l>
<l>je ay e poësté de ta delivreisons?».</l>
<l>Lour respondi Jesu con nous vous conterons.</l>
</lg></div1>
<div1><head>Lassa 24</head>
<lg>
<l>	Dist Jesu: «Tu ni eüses sour moy nulle poesté</l>
<l>se donee ne te fust desour — veritié est ceste —,</l>
<l>mes greignour pecié ont — ce saces manifeste —,</l>
<l>celour che m'ont doné a toy par tiele enqueste,</l>
<l>che n'ais tu, che me fais portier paine e moleste».</l>
<l>Lour pour luy delivrer Pilat sens plus areste</l>
<l>s'en vint ors as Juïs e cum parole honeste</l>
<l>dist: «En cist hon ne say trover rien deshoneste,</l>
<l>ne oucheison en lu ne voy». Lour plus s'aheste</l>
<l>de respondre autemant la fause giant robeste,</l>
<l>diant: «Se tu le leises alier par tiel requeste,</l>
<l>tu n'eis ami Cesar ne de nul de sa jeste,</l>
<l>car cil che roy se feit ver Cesar feit moveste».</l>
<l>Quand Pilat oÿ ce, si enclina la teste</l>
<l>e fist mener Jesu de hors, sens jeu ne feste;</l>
<l>pues a loy de tribun en la sieçe s'apreste.</l>
</lg></div1>
<div1><head>Lassa 25</head>
<lg>
<l>	Pilat, sicum tribun, sist en un leu autan</l>
<l>che hon dit <foreign lang="lat">licostrates</foreign> e en breu <foreign lang="lat">gabatan</foreign>.</l>
<l>E sa fame a dir li envoia landemann,</l>
<l>che Jesu il ne fist soufrir mort ne achan,</l>
<l>qar mesfeit ne li avoit ne a nul home terran;</l>
<l>e en vision pour lu avoit eü grand afan,</l>
<l>und che ancour de peour avoit le cuer tout plan.</l>
<l>Lour Pilat as Juïs dist, a loy d'ome human:</l>
<l>« Veeç ci vetre roy, Jesu le naçeran».</l>
<l>E celour autemant, si cum giant hors dou san,</l>
<l>distrent: «Prend le, e luy crucufie man a man».</l>
<l>E Pilat autre foy respondi omble e plan:</l>
<l>«Donc cruciferay je vetre roi de proçan?».</l>
<l>Lour ceus pontifices distrent pour grand aan:</l>
<l>«Nous n'avons autre roy che Cesar le roman».</l>
<l>Quand Pilat vit che 'ou suen dir ne montoit un pan,</l>
<l>il se fist portier yeve e dist lavant ses man:</l>
<l>«Innocent sui dou sang de cist just, pour certan».</l>
<l>A cist mot respondi tout cil pouple mondan:</l>
<l>«Sour nous e sour nous fils le sang de lu e le dan».</l>
<l>Lour Pilat pour pleisir a cil pouple vilan</l>
<l>juja Jesu a morir e leisa Baraban.</l>
<l>Quand vid Judas che 'ou fil de Dieu le roy sopran</l>
<l>estoit jujé a mort, mout devint paile e van.</l>
</lg></div1>
<div1><head>Lassa 26</head>
<lg>
<l>	Mout devint paile e van Judas le desloiaus</l>
<l>quand vid condené a mort le piere spiritaus.</l>
<l>Lour s'en vint as Juïs, droit as plus principaus,</l>
<l>e dist: «Je ay traÿ, cum sedutour mortaus,</l>
<l>le sang just, ce est le fil dou roy celestiaus».</l>
<l>Ceus distrent: «Che a nous pertient s'tu ais feit maus?».</l>
<l>Lour jeta li diners Judas tout contre vaus</l>
<l>davant lor, e tantost se parti sens estaus,</l>
<l>cum cil che de cil feit avoit dolour coraus.</l>
<l>Mes perdon ne queri de cil pecié mortiaus,</l>
<l>ainz prist un laz e pues se pendi a un aubroisiaus,</l>
<l>und le diable porta l'arme au regne enfernaus:</l>
<l>ensi perdi le cors e l'arme en comunaus.</l>
<l>Alour ceus grand Juïs pristrent a dir entr'aus:</l>
<l>«Ceus diner ne doivent etre par nul signaus</l>
<l><foreign lang="lat">In corbonam gitiés». Alour pristrent consiaus</foreign> </l>
<l>de acatier des diners un camp en cil terraus,</l>
<l>ou fussent enterrés lour pelerin loyaus.</l>
<l>Donc fu achatié le camp, ond vieus e jovençaus</l>
<l>l'ont pues Alchedemac apelé tous journaus,</l>
<l>ce est a dir camp de sang, e cil fu un camp mout biaus.</l>
<l>E sour cist feit avoit dit dou temps ancionaus</l>
<l>Yeremie le prophete, che ne fu pas bidaus:</l>
<l>« <foreign lang="lat">Acceperunt triginta diners</foreign> d'argient metaus,</l>
<l><foreign lang="lat">quod apreciaverunt a filijs</foreign> Israaus</l>
<l><foreign lang="lat">et in figuli agrum dederunt eos</foreign> sens gaus».</l>
<l>Und tout ce fu acompli. Alour ceus Juïs faus</l>
<l>despoilerent Jesu de la porpre reaus</l>
<l>e le revestirent de ceus drais naturaus,</l>
<l>ch'il portoit primeran. Ancour ceus faus cuaus</l>
<l>feirent a lu porter la crois par plus travaus.</l>
<l>E, iscant de la ville, aou cemin droituraus</l>
<l>encontrerent Simon, de Cirene un vasaus:</l>
<l>a cil feirent porter la crois, par le dit d'aus.</l>
<l>Pres Jesu aloient maintes fames de cil regnaus,</l>
<l>plurant pour lu e menant grand duel e batistaus.</l>
</lg></div1>
<div1><head>Lassa 27</head>
<lg>
<l>	Quand Jesu voit les fames plurer de cuer perfont</l>
<l>pour lu, il les esgarde, pues vers eles respont:</l>
<l>«Files Jerusalem sour moy ne plurés pont,</l>
<l>mes sour vous e vous fils plurés, qar je vous cont</l>
<l>che ancour vindront tieus jours che toutes beneiront</l>
<l>les sterules, che fils en lour ventres ne auront,</l>
<l>et ancour les mamelles che meis ne lateront;</l>
<l>e maudiront les autres che fils enjendreront</l>
<l>e clameront la mort, e aprés ce diront:</l>
<l>“Mons, car ceiés sour nous e metiés nous au font!</l>
<l>Ay terre englotiés nous!”. Lour li Juïs mené l'ont</l>
<l>aou poy de Golgotas che our, par ceus che sont,</l>
<l>vient nomé mont Chaovaire: ce est un puy reont.</l>
<l>Lá enclavellent sus la crois contremont.</l>
<l>E Jesu Crist, che meis de bien fer ne s'escont,</l>
<l>prioit par ceus suen pere, diant a levé front:</l>
<l>«Piere, perdone lour, char ne savent che il font».</l>
<l>Alour siens vestimans en quart departus ont,</l>
<l>fors seul sa soutil cote che n'avoit par aou mont:</l>
<l>de celle s'acordent che ne la sperneront,</l>
<l>ains la metront a sors e dou tot la donront</l>
<l>a cil cui la vindra, ne ne la guasteront:</l>
<l>e ensi feirent dou tout, cum la letre dispont.</l>
<l>Sour ce avoit dit David, che de bien dir fu pront:</l>
<l>« <foreign lang="lat">Partiti sunt vestimenta mea</foreign> e en lour vont».</l>
<l>Ancour dist: « <foreign lang="lat">Et in vestem meam sortem miseront</foreign>».</l>
</lg></div1>
<div1><head>Lassa 28</head>
<lg>
<l>	Ensi fu clavellé sus la crois Jesu Cris,</l>
<l>ond da maintes parties le sang aval desis.</l>
<l>E Pilat sour la crois avoit un escrit mis,</l>
<l>che en breu e en greçois e en latin escris</l>
<l>dixoit: « <foreign lang="lat">Jesum naçarenum</foreign> roy des Juïs».</l>
<l>Lour le pristrent a lire maint Juïs maleïs,</l>
<l>und ceus pontifices, de mamaofer tous espris,</l>
<l>distrent contre Pilat: «Ne scrivre, bieus amis,</l>
<l>roy des Juïs cestu, mes scrives che en siens dis</l>
<l>roy des Juïs se dist». E Pilat sens repris</l>
<l>dist: «Ce ch'ay scrit, scrit est». Lour nen fu plus requis.</l>
<l>Avec Jesu furent dous lairons crucufis:</l>
<l>l'un Dimas, l'autre Gestas furent par nom geïs.</l>
<l>Dimas fu daou lez detre de Jesu par despris,</l>
<l>e Gestas daou senetre, ambdous en crois aflis.</l>
<l>E Jesus fu en mi d'eus. E lour fu aemplis</l>
<l>le dit de la Scriture, che dist dou temps antis:</l>
<l>« <foreign lang="lat">Et reputatus est cum iniquis</foreign> ceitis».</l>
<l>Le pouple de la ville fesoit grand gaberis</l>
<l>de Jesu e da maint fu blastemé e schernis,</l>
<l>crolant lour ciés, diant: «Và, maovés, che diis</l>
<l>che le temple de Dieu en un jour desferis,</l>
<l>aou tierç seroit par toy redifié e complis.</l>
<l>Or saove toy miesme, se fil de Dieu tu is,</l>
<l>e desend de lacrois, se tu en eis poestis».</l>
<l>Princes e sacerdous e scrivens Deu nemis</l>
<l>disoient: «Cestu saove li autres dou païs</l>
<l>e soy ne puet saover; mes se Crist, fil Dieu vis,</l>
<l>il est, de crois descende e nous grans e petis</l>
<l>creirons tretuit en lu». Ancour fu il plus deris</l>
<l>daou lairon da senetre e blastemé e laydis,</l>
<l>diant: «Se tu eis Crist il fil Dieu, cum te feïs,</l>
<l>si saove toy e nous, qe somes mal bailis».</l>
<l>Alour l'autre layron oit forment cil repris,</l>
<l>e dist: «Hei, maovés home!, qe est ce qe tu dis?</l>
<l>Tu n'ais timor de Dieu, ch'eis en danacion pris?</l>
<l>Nous somes ci par droit, de ce che avons meris,</l>
<l>mes cist ne mesfist onque a jounes ne a floris».</l>
<l>Pues dist enver Jesu, ch'estoit mout afeblis:</l>
<l>«Remembre toy de moy, biaus sire segnoris,</l>
<l>quand serais en tuen regne». Lour oit Jesu guencis</l>
<l>siens yeus encontre lu, si li dist de cuer pis:</l>
<l>«En veritié te di, si en soies cert e fis,</l>
<l>che tu seras ancui ou moi en paradis».</l>
<l>Davant la crois estoit la Verçen genetris</l>
<l>e ses serours ausi tristes des cuers pensis</l>
<l>e Marie Madelaine, cui Dieu fist tant servis.</l>
<l>Long iluec furent maintes dames de cuers gentis,</l>
<l>de Galilee venues, feisant grand ploreïs</l>
<l>pour Jesu, mes sour toutes pluroit la mer suen fis.</l>
</lg></div1>
<div1><head>Lassa 29</head>
<lg>
<l>	Quand la Verçne veoit suen fil tiel martir,</l>
<l>par suen gre seroit morte, mes ne pooit morir.</l>
<l>E Marie Cleophé fesoit plaint e suspir,</l>
<l>e Marie Salomé ne s'en pooit tenir</l>
<l>ne Marie Madelaine, che je ne doi teisir.</l>
<l>La Verzne, remirant suen fil, si prist a dir: </l>
<l>«Ay, mien sir, piere e fil! Com te voie languir!</l>
<l>Com abandones tu ta mere aou defenir!</l>
<l>Comant me leises tu en les mains remanir</l>
<l>de ces traitours Juÿs, plus faus che ciens ne tir!</l>
<l>Ay, mien douz piere e fil! En(n) don te veul querir</l>
<l>che tu avech toy me meines, s'il te vient a pleisir.</l>
<l>Ne abandonier ta mere! Com me poes tu gerpir?</l>
<l>Porte l'arme avec toy, car je en ay grand dexir».</l>
<l>Pues ver la Madelaine prist suen cief a guencir,</l>
<l>diant: «Serour, esgarde que paine stuet soufrir</l>
<l>le tuen metre, mien fil! Com porons garentir</l>
<l>en cist mond toy ne moy, veant lu departir?».</l>
<l>Alour tant tendremant la abraçoit, che gemir</l>
<l>e plurier fesoit ceus che la pooient zausir.</l>
<l>Pues a Marie Cleophé se prist a revetir,</l>
<l>diant: «Douce serour, parchoi ont feit perir</l>
<l>cestour le mien douz fil, mien tresour, mien remir?</l>
<l>Que fausitié a il feite? Car nul ne seit geïr</l>
<l>par coy cestour le faicent tourmentier ne oucir».</l>
<l>Tant fesoit grand lament e grand duel sens mentir,</l>
<l>ch'il ne i fu tant dur cuer, tant fier ne plain d'aïr,</l>
<l>cui ne venist pietié a cil lament oïr.</l>
<l>Maintes fois la seroit ceüe con despleisir</l>
<l>se seint Johans ne fust esté aou sostenir,</l>
<l>e mout la confortoit par suen duel esclarir;</l>
<l>mes confort ne valoit veant suen fil transir.</l>
<l>Jesu Crist la esgarda quand la vit tant aflir</l>
<l>e Johans ensemant. Lour dist Jesu nous sir:</l>
<l>«Fame, cist soit tuen fil». E pues sens retenir </l>
<l>dist a Johans: «Ta mere soit ceste sens falir».</l>
<l>Alour Johans la prist com mere a recoilir:</l>
<l>andous estoient verznes e si vous puis plevir</l>
<l>che veznes furent sempre — ce ne puet nul desdir —,</l>
<l>ond bien se penerent de l'un l'autre servir.</l>
</lg></div1>
<div1><head>Lassa 30</head>
<lg>
<l>	Quand Yesu oit Johans pour fil leisié a sa mere,</l>
<l>il senti consumé en soi ceschun afere.</l>
<l>Après par consumier la Scriture primiere,</l>
<l>il dist lour: « <foreign lang="lat">Sicio</foreign>»; e la gient aversiere</l>
<l>une spongne mistrent en une caneviere</l>
<l>plaine d'aixi e d'isop e de fiel mout amere.</l>
<l>A la boce Jesu, le fil aou souvrein pere,</l>
<l>la mistrent mantinant cele giant fause e fiere.</l>
<l>Quand il senti le gust, il treit suen cief ariere</l>
<l>e nen voust boire pont, mes con mout omble ciere</l>
<l>dist: « <foreign lang="lat">Consumatum est</foreign>». Lour perdi sa lumiere</l>
<l>le soulel aou midi e ne moutra lux cliere</l>
<l>jusque a ore de none. Lour Yesu a sa mainere,</l>
<l>oiant tous, requeri suen pier a vois autiere.</l>
</lg></div1>
<div1><head>Lassa 31</head>
<lg>
<l>	Quand fu ore de none, Jesu pendant en crous</l>
<l>clama suen piere Dieu, diant a aute vous:</l>
<l>« <foreign lang="lat">Heloy, heloy lama çabatani</foreign>»; e ces mous</l>
<l>sunt a dir en françois, com le latin dit nous:</l>
<l>«Dieu mien, Dieu mien, par choy relenqui m'avés vous?».</l>
<l>Alour distrent entr'eus ceus culvers enoious:</l>
<l>«Cestu apelle Helie; or esgardons tretous</l>
<l>se Helye vindra a aidier cist home angustious».</l>
<l>Lour dist Jesu a suen pere: «Bieus pere glorious,</l>
<l>en tes mains recomand mien spirit, sire dous».</l>
<l>Pues enclina le chief e, sens autre respous,</l>
<l>se parti le spirit daou cors beneürous.</l>
<l>Lour la voute dou temple, desour jusque desous,</l>
<l>se brisa mantinant e departi en dous,</l>
<l>si se fendrent les pieres e vindrent terremous;</l>
<l>ancour li monimens se ovrirent da lour sous</l>
<l>e resusitarent pluxors mors blans e rous.</l>
<l>Sour ce avoit dit Moÿses, che mout fu saçe e prous:</l>
<l>« <foreign lang="lat">Et tua vita erit pendens ante oculos tuos</foreign>,</l>
<l><foreign lang="lat">et non credes tue vite, set timebis</foreign> cil cous».</l>
<l>E Danïel prophete, che fu sciencïous,</l>
<l>dist: « <foreign lang="lat">Occidetur Cristus et eis non erat</foreign> lous».</l>
<l>Quand [le] Centurion vit ceus signes merveilous,</l>
<l>e ceus che ou lu estoient, mout furent dubitous</l>
<l>e disoient entr'eus com homes spaürous:</l>
<l>«Cist fu veraiemant fil dou Dieu poerous».</l>
<l>Lour la prese dou pople ch'en paleis, non escous,</l>
<l>orent veüs ceus signes mout furent dolorous</l>
<l>e tournerent arier com homes coroçous,</l>
<l>fierant soy pour li pis, clamant soy maleürous.</l>
</lg></div1>
<div1><head>Lassa 32</head>
<lg>
<l>	Fierant soy e batant celle giant maleüree</l>
<l>retourna dens la ville coroçouse e iree,</l>
<l>pour celle grand mervoille che fu a lour demotree.</l>
<l>Long da la crois remist de dames grand aunee</l>
<l>che sivi avoient Jesu de Galilee.</l>
<l>Lour vindrent a Pilat des Juïs grand masee,</l>
<l>priant lu e diant ch'il, avant la vespree,</l>
<l>feïst sevelir ceus che orent paine pourtee</l>
<l>le jour desour les crois, se lour vie fust finee;</l>
<l>e se mors ne fusent ancour, sens demoree</l>
<l>si li fusent les jambes brixees e mort donee,</l>
<l>pour ce che en samedi — ce est couse ordenee —</l>
<l>ne doit en la rois pendre nulle persone nee,</l>
<l>ne anc etre en tiel jour sevelie ne enterree. </l>
<l>E Pilat respondi: «Feites cum vous agree».</l>
<l>Alour li envoierent civaliers de soudee</l>
<l>che as lairons brixerent les yambes sens tardee.</l>
<l>Mes a Jesu ne fu nulle jambe brixee,</l>
<l>pour ce che ja li estoit l'arme daou cors sevree.</l>
<l>Mes un des civaliers, che avoit la lux bramee,</l>
<l>Longin estoit nomé en celle lengue ebree —</l>
<l>cil feri Jesu Crist d'une lançe aceree,</l>
<l>tout droit da le lez detre, par tiele destinee</l>
<l>che sang e eve en isci: e lour fu devalee</l>
<l>jus aval pour la lance, tant ch'elle fu arivee</l>
<l>a la main de Longin. Quand cil senti moilee</l>
<l>sa main dou sang Jesu, ch'avoit sa main tocee,</l>
<l>il s'en toca siens yeus; lour li fu esclaree</l>
<l>dedens siens yeus la lux, ch'estoit davant torblee.</l>
<l>Quand cil vit la mervoille che Dieu avoit motree</l>
<l>por lu, e la grand grace ch'il li avoit donee,</l>
<l>tantost se repenti de sa male pensee</l>
<l>e queri perrdonançe e sa coupe oit clamee.</l>
<l>E Dieu li perdona, che perdon ne devee</l>
<l>a persoune dou mond che a lui se soit tournee.</l>
</lg></div1>
<div1><head>Lassa 33</head>
<lg>
<l>	Apres cevint Josep, noble hon non borçois,</l>
<l>nez de Baramatie e disciple en secrois </l>
<l>estoit de Jesu Crist, mes siens feis fesoit chois</l>
<l>pour peour des Juï — neÀou tenés a gabois! —.   </l>
<l>Celu queri a Pilat cum preudome et cortois </l>
<l>le cors de Jesu Crist; e Pilat celle fois</l>
<l>se mervoilla comant Yesu le gloriois</l>
<l>estoit si tost pasé de cist mondein destrois.</l>
<l>Mes da centurion en fu acerté ainçois</l>
<l>ch'il contenast Josep; mes pues —cum je conois —</l>
<l>il li otroia le don e Josep sens folois</l>
<l>entre lu e Nicodemus —che là avoit lour endrois —</l>
<l>a portié pour Jesu un onguent preciois</l>
<l>de mire e d'aloé, bien cent livres de pois.</l>
<l>Si hosterent Jesu tantost jus de la crois,</l>
<l>pues le voluperent, sens fer ne cris ne nois,</l>
<l>en drais mout odorous e en cendaus cliers e frois,</l>
<l>con se sepeloient celour de celle lois,</l>
<l>e pues le porterent en un ort demanois.</l>
<l>En un moniment nuef, ou meis ne jour ne mois</l>
<l>n'estoit mis creature dou mond — bien le saçois —</l>
<l>mistrent le cors Jesu, le fil dou roy des rois.</l>
<l>E quand l'orent là enclus, ne feirent long repois,</l>
<l>ains le tournerent arier dolans e plains de esfrois.</l>
</lg></div1>
<div1><head>Lassa 34</head>
<lg>
<l>	Pues che en moniment fu enclus le fil de Dieu,</l>
<l>a Pilat vint cil pople judeu e farisieu,</l>
<l>diant: «Recourdés somes che cist faus galilieu;</l>
<l>vivant en cist mond, dist a cil pople judieu</l>
<l>ch'il resusciteroit aou tierz jour sens desreu.</l>
<l>Or fa le moniment gardier par notre preu,</l>
<l>che auchun des siens disciples ne l'amblast de cist lieu,</l>
<l>pour dir pues a la giant ch'il fust tant saint e preu</l>
<l>ch'il fust resuscitié davant le pople ebreu,</l>
<l>car trou pejour herour seroit e pejour heu</l>
<l>cil darier che 'ou primier, ne ou tenés pas a yeu».</l>
<l>«Seignour», ce dist Pilat, «ce ne desdirai jeu:</l>
<l>a vous voloir lr feites gardier, je neÀl vous vieu».</l>
<l>Quand celour l'entendrent en terme cort e breu</l>
<l>si li mistrent les gardes — ja ne lour scembla grieu —</l>
<l>mes ja ne vault lour garde, plu cum le foin au feu.</l>
</lg></div1>
<div1><head>Lassa 35</head>
<lg>
<l>	Seignour, vous che avés oïe e entendue</l>
<l>la pascion de Dieu, che vous est menteüe,</l>
<l>damnidieu vous en rande merit e grand aiue,</l>
<l>e mand peis entre nous e confonde e destrue</l>
<l>la gere e la discorde e en la fin nous condue</l>
<l>en suen saint paradis de la gloire asolue.</l>
<l>Jusquement a cist pont ceste çouse a esponue</l>
<l>Nicolais Veronois e pour rime estendue.</l>
<l>Mes de cist feit n'est plus de luuy rime veüe:</l>
<l>pour ce plus nen dirai, fors che a la departue.</l>
<l>Jesu vous beneïe, che en bien fer nous argue.</l></lg>
<trailer>Amen. </trailer>
</div1></body></text></TEI.2>
