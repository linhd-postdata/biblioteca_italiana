<?xml version="1.0" encoding="UTF-8"?>
<!DOCTYPE TEI.2 SYSTEM "http://backend.bibliotecaitaliana.it/DTD/bibit.dtd">
<TEI.2>
<teiHeader>
  <fileDesc>
    <titleStmt>
      <title>Epistole entomologiche</title>
      <author>Guido Gozzano</author>
    </titleStmt>
    <extent>48 Kb in UTF-8</extent>
    <publicationStmt>
      <publisher>Biblioteca Italiana</publisher>
      <pubPlace>Roma</pubPlace>
      <date>2003</date>
      <idno>bibit000547</idno>
      <availability>
        <p>Questa risorsa digitale è liberamente accessibile per uso
              personale o scientifico. Ogni uso commerciale è vietato</p>
      </availability>
    </publicationStmt>
    <seriesStmt>
      <title>Collezione BibIt</title>
    </seriesStmt>
    <sourceDesc>
      <bibl>
        <title>Tutte le poesie</title>
        <author>Gozzano, Guido</author>
        <editor id="ed">Rocca, Andrea</editor>
        <editor id="ed2">Guglielminetti, Marziano</editor>
        <publisher>A. Mondadori</publisher>
        <pubPlace>Milano</pubPlace>
        <date>1980</date>
      </bibl>
    </sourceDesc>
  </fileDesc>
  <encodingDesc>
                  <samplingDecl>
                    <p>Tutti i materiali paratestuali della fonte cartacea non riconducibili alla
                      responsabilità dell'autore dell'opera sono stati soppressi nella versione
                      digitale</p>
                  </samplingDecl>
                  <editorialDecl>
                    <correction method="silent" status="medium">
                      <p>Livello medio: controllo a video con collazione con edizione di
                      riferimento</p>
                    </correction>
                    <quotation form="data" marks="all">
                      <p>I simboli di citazione e di discorso diretto presenti sulla fonte cartacea
                        sono stati rappresentati sulla versione digitale</p>
                    </quotation>
                    <hyphenation eol="none">
                      <p>I trattini di sillabazione a fine riga sono stati soppressi e le parole
                        ricomposte</p>
                    </hyphenation>
                  </editorialDecl>
    <classDecl><taxonomy id="CDD"><bibl>Classificazione Decimale Dewey</bibl></taxonomy><taxonomy id="CGB"><bibl>Classificazione generi BibIt</bibl></taxonomy></classDecl></encodingDesc>
  <profileDesc>
    <creation>
      <date>900</date>
    </creation>
    <langUsage><language id="ita"/><language id="lat">Latino</language></langUsage>
    <textClass>
      <keywords scheme="CDD">
        <term>851.9 - POESIA ITALIANA. 1900-</term>
      </keywords>
      <keywords scheme="CGB">
        <term>Poesia</term>
      </keywords>
    </textClass>
  </profileDesc>
  <revisionDesc>
    <change>
      <date>Data sconosciuta anteriore al 2000</date>
      <respStmt>
        <name>LIZ</name>
      </respStmt>
      <item>Digitalizzazione</item>
    </change>
    <change>
      <date>Data sconosciuta anteriore al 2000</date>
      <respStmt>
        <name>LIZ</name>
      </respStmt>
      <item>Correzione linguistica</item>
    </change>
    <change>
      <date>2003-05-07T00:00:00.000+02:00</date>
      <respStmt>
        <name>Barbara Romagnoli</name>
        <name>BIBIT</name>
      </respStmt>
      <item>Codifica XML - Codifica manuale</item>
    </change>
    <change>
      <date>2003-05-20T00:00:00.000+02:00</date>
      <respStmt>
        <name>Elena Pierazzo</name>
        <name>BIBIT</name>
      </respStmt>
      <item>Validazione</item>
    </change>
  </revisionDesc>
</teiHeader>
<text>
<body>
<div1 type="poesia">
<head>I</head>
<head>STORIA DI CINQUECENTO VANESSE</head>
<lg type="non-definito">
<l>Come dal germe ai suoi perfetti giorni</l>
<l>giunga una schiera di Vanesse. Quali</l>
<l>speranze buone e quali fantasie</l>
<l>la creatura per volar su nata</l>
<l>susciti in cuore di colui che sogna,</l>
<l>col suo lento mutare e trasmutare</l>
<l>la meraviglia delle opposte maschere,</l>
<l>la varia grazia delle varie speci</l>
<l>in versi canterò. Non vi par egli</l>
<l>non vi par egli d'essere in Arcadia?</l>
<l>Dolce Parrasio! Dileguati giorni</l>
<l>dell'Accademia, quando il Mascheroni</l>
<l>con sottile argomento di metalli</l>
<l>le risentite rane interrogava.</l>
<l>Le querule presaghe della pioggia</l>
<l>(altro presagio al secolo vicino!)</l>
<l>stavano tronche il collo. Con sagace</l>
<l>man le immolava vittime a Minerva</l>
<l>su l'ara del saper l'abate illustre</l>
<l>e se all'argentea benda altra di stagno</l>
<l>delle vicine carni al lembo estremo</l>
<l>appressava le vittime risorte</l>
<l>vibravan tutte con tremor frequente.</l>
<l>L'orobia pastorella impallidiva</l>
<l>sotto le fresche rose del belletto</l>
<l>meravigliando alla virtù che cieca</l>
<l>passa per interposti umidi tratti</l>
<l>dal vile stagno al ricco argento e torna</l>
<l>da questo a quello con perenne giro.</l>
<l>Di sua perplessità — dubito forte —</l>
<l>si giovava l'abate bergamasco</l>
<l>per cingere lo snello guardinfante</l>
<l>e baciare furtivo (auspice Volta!)</l>
<l>tra l'orecchio e la vasta chioma nivea</l>
<l>la dotta pastorella sbigottita.</l>
<l>Ma voi sorella non temete agguati</l>
<l>dal fratello salvatico in odore</l>
<l>di santità! Con certo rituale</l>
<l>arcadico (per gioco!) e bello stile</l>
<l>(per gioco!) altosonante, come s'offre</l>
<l>nova un'essenza in un cristallo arcaico</l>
<l>queste pagine v'offro ove s'aduna</l>
<l>non la galanteria settecentesca</l>
<l>ma il superstite amore adolescente</l>
<l>per l'animato fiore senza stelo,</l>
<l>offro al vostro tormento il mio tormento:</l>
<l>vano spasimo oscuro d'esser vivi</l>
<l>a voi di me più tormentata, a voi</l>
<l>che la sete d'esistere conduce</l>
<l>per sempre false imagini di bene.</l>
<l>Forse lo stanco spirito moderno</l>
<l>altro bene non ha che rifugiarsi</l>
<l>in poche forme prime, interrogando,</l>
<l>meditando, adorando; altra salute</l>
<l>non ha che nella cerchia disegnata</l>
<l>intorno dall'assenza volontaria</l>
<l>come la cerchia disegnata in terra</l>
<l>dal ramuscello dell'incantatore</l>
<l>magico segno che respinge tutte</l>
<l>e le lusinghe e le insensate cure,</l>
<l>solo rifugio dove il cuore spento</l>
<l>vibri fraterno e riconosca l'Uomo</l>
<l>chè più non vede l'esemplare astratto</l>
<l>ma la specie universa eletta al regno</l>
<l>del mondo. E come il Dio d'antichi tempi</l>
<l>appariva all'asceta d'altri tempi</l>
<l>così l'asceta d'oggi senza Dio</l>
<l>sente nel cuor pacificato un bene</l>
<l>sommo una grazia nova illuminante</l>
<l>lo Spirito immanente l'acqua viva</l>
<l>e si disseta più che alle sorgenti</l>
<l>che mai non troverete, o sitibonda...</l>
<l>Queste che dico dissi a voi parole</l>
<l>or è già molto camminando a paro</l>
<l>per una landa sconsolata e Voi</l>
<l>mal soffrendo il velen dell'argomento</l>
<l>con la mano inguantata il ciuffo a sommo</l>
<l>coglieste d'un'ortica e mi premeste</l>
<l>sulla gota la fronda folgorante,</l>
<l>tortuosamente. Non mi punse quella</l>
<l>che più forte s'accosta e men ci punge</l>
<l>e nel gesto passare vidi un cumulo</l>
<l>minuscolo di germi di Vanesse</l>
<l>sulla villosa nervatura e forse</l>
<l>dal vostro gesto, ancor agropungente</l>
<l>nato è il poema, poi che sul mistero</l>
<l>del piccolo tesoro accumulato</l>
<l>già in quell'istante con parole sciolte</l>
<l>taluna esposi delle meraviglie</l>
<l>che più tardi nel mio silenzio attento</l>
<l>passo passo tentai chiudere in versi.</l>
</lg>
</div1>

<div1 type="poesia">
<head>II</head>
<head>LE FARFALLE</head>
<lg type="non-definito">
<l>Redimita di fronde agropungenti —</l>
<l>ahi! non d'alloro — la mia Musa canta.</l>
<l>Alti cespi d'ortica alzano intorno</l>
<l>alle mie carte un cerchio folgorante,</l>
<l>mensa ed albergo ai numerosi alunni.</l>
<l>Dalle schiuse finestre entra l'Estate;</l>
<l>brilla sui campi, sul tripudio verde,</l>
<l>puro l'abisso cerulo del cielo.</l>
<l>A me dintorno un crepitìo di pioggia</l>
<l>fanno le lime assidue infinite</l>
<l>degli alunni famelici. Da tempo</l>
<l>convivo solo, con la mia brigata.</l>
<l>Animarsi dal cumulo dei semi</l>
<l>li vidi quasi miglio germinante,</l>
<l>piccoli, inermi, sotto tende lievi,</l>
<l>in groppo avvinti, trarre i giorni primi.</l>
<l>Volsero i giorni, crebbero gli alunni;</l>
<l>per ben tre volte usciti di se stessi</l>
<l>tre volte tanto apparvero voraci.</l>
<l>Or fatti pesi, flettono le cime</l>
<l>della mia selva, ammantano le foglie</l>
<l>con loro mole fosca, irta di punte.</l>
<l>Inorridite? Nulla v'ha d'orrendo</l>
<l>per chi fissa le linee le tinte</l>
<l>con occhi nuovi, sempre bene aperti.</l>
<l>Meditiamo i villosi prigionieri</l>
<l>senza ribrezzo, con pietà fors'anco,</l>
<l>se pietà di lor vita oscura e prona</l>
<l>non dileguasse la speranza certa:</l>
<l>il guiderdone del risveglio alato.</l>
<l>Tratto ad inganno un bruco, ecco, abbandona</l>
<l>l'ospiti foglie, segue la mia mano:</l>
<l>considerate senza abbrividire</l>
<l>quanta pose Natura intorno a lui,</l>
<l>dotta nei suoi lavori, intima cura!</l>
<l>E quanti occhi gli diede a che d'intorno</l>
<l>scorger potesse in ogni dove e quante</l>
<l>ha per moversi zampe e varie: alcune</l>
<l>squammose adunche forti, zampe vere</l>
<l>della farfalla apparitura: alcune</l>
<l>brevi aderenti flaccide contrattili:</l>
<l>atte al passo del bruco sulle foglie,</l>
<l>come ginnasta bene assicurato.</l>
<l>Mirabile è la bocca, ordigno armato</l>
<l>d'acute lime in gemina ordinanza.</l>
<l>Concavo un labbro chiude nell'incavo</l>
<l>il margine fogliare che due salde</l>
<l>mandibole con moto orizzontale</l>
<l>tagliano a scatto, in guisa di cesoja.</l>
<l>Sotto queste maggiori altre minori</l>
<l>mandibole triturano le fibre,</l>
<l>quattro palpi n'adunano il tritume;</l>
<l>tra quelli e queste un foro sericìparo</l>
<l>svolge all'aria un sottil filo di seta.</l>
<l>Ma piaccia a voi questo cristallo terso</l>
<l>all'occhio intento sottoporre, mentre</l>
<l>con lama breve, dentro chiara coppa,</l>
<l>la necessaria vittima divido.</l>
<l>Come in un bosco l'intrecciata massa</l>
<l>di rami e ramuscei fende le nubi,</l>
<l>così, ma con più bello ordin, vedete</l>
<l>quale per lungo dell'aperto dorso</l>
<l>va di tremila muscoli la selva;</l>
<l>ecco il sangue che scorre i molti vasi</l>
<l>di rete in guisa da Natura orditi</l>
<l>e le vie mirabili dell'aria</l>
<l>ad ogni nodo rinnovate e il cuore</l>
<l>come collana multipla che pulsa</l>
<l>del corpo in ogni dove e i molti ventri</l>
<l>e del dorso la spina in tanti nodi</l>
<l>divisa e l'ammirabile del capo</l>
<l>figura interior eccovi aperta.</l>
<l>Questo —  benchè più delicato ordigno</l>
<l>offra il bombice industre — è il laberinto</l>
<l>misterioso della seta fusa.</l>
<l>Discende il vaso dall'estrema bocca,</l>
<l>come fiume che va, poi si biparte;</l>
<l>dall'una e l'altra banda i rami pari</l>
<l>s'avvolgono ai precordi intimi e dove</l>
<l>l'uno si fa maggior pur l'altro è tale;</l>
<l>poi, quasi giunti al fin, piegano e al capo</l>
<l>ascendono e giù tornano ed ascendono,</l>
<l>elaborato alfin recano al labbro</l>
<l>l'umor tenace che diventa seta;</l>
<l>non altrimenti il sangue dei vulcani</l>
<l>s'addensa all'aria in rivoli di lava.</l>
<l>Ma, oimè, che vedo? Addormentata quasi,</l>
<l>esanimi gli sguardi, con la mano</l>
<l>un mal frenate languido sbadiglio!</l>
<l>Che più? Si tace il crepitìo di pioggia:</l>
<l>i bruchi alunni in vario atteggiamento</l>
<l>mi stanno intorno addormentati tutti</l>
<l>mirabilmente! Vince Anatomia</l>
<l>le droghe oppiate dell'Arabia estrema.</l>
<l>Amica sonnacchiosa e perdonate,</l>
<l>voi nata al sogno libero e alla grazia,</l>
<l>perdonate la Musa paziente</l>
<l>osservatrice. Ben s'addice al lento</l>
<l>trasmutare dei bruchi prigionieri;</l>
<l>più tardi al tempo del risveglio alato,</l>
<l>anch'essa certo spiegherà nei cieli</l>
<l>l'ali del sogno per seguirli a volo.</l>
<l>Eccoli intanto, bruchi tuttavia,</l>
<l>stinto il velluto, tumefatti i nodi,</l>
<l>eretto il capo immobile, le zampe</l>
<l>fisse alle foglie da sottili bave,</l>
<l>giacersi infermi nella sesta muta.</l>
<l>Per tutto un giorno in torpida quiete</l>
<l>uno spasimo ignoto li tormenta:</l>
<l>essere un altro, uscire di se stessi!</l>
<l>Uscire di se stessi! E li vedete</l>
<l>or gonfiarsi, or contrarsi, ora dibattersi,</l>
<l>or delle membra tremule far arco,</l>
<l>fin che sul terzo nodo ecco si fende</l>
<l>l'antica spoglia e sul velluto stinto</l>
<l>vivida splende la divisa nuova.</l>
<l>Ed uno appare in due e due in uno,</l>
<l>ma già l'infermo tutto si distorce,</l>
<l>come da un casco liberando il capo</l>
<l>dal capo antico, dalle antiche zampe</l>
<l>le nuove zampe liberando, lento</l>
<l>movendo già, lasciandosi alle spalle</l>
<l>quegli che fu, come guaina floscia.</l>
<l>Ma il sesto dì la mia famiglia trovo</l>
<l>dispersa tutta lungo le pareti.</l>
<l>Come le sacre vittime d'un tempo</l>
<l>s'apprestavano degne col digiuno,</l>
<l>i bruchi alunni mondano i precordi,</l>
<l>ricusano la fronda. È giunta l'ora.</l>
<l>Consapevoli quasi del mistero</l>
<l>imminente, s'ammusano l'un l'altro,</l>
<l>lenti volgendo ad ora ad or la testa,</l>
<l>esplorano gli arredi gli scaffali</l>
<l>le cimase gli spigoli, un rifugio</l>
<l>cercando eccelso come gli stiliti.</l>
<l>Cercano in vero il luogo ove celarsi</l>
<l>dai nemici del cielo e della terra;</l>
<l>quale vigilia torpida li attenda</l>
<l>ben sanno e sotto quale spoglia inerte</l>
<l>pendula ignuda, senza la custodia</l>
<l>del bombice di sua seta fasciato;</l>
<l>chè le Diurne mutansi in crisalidi</l>
<l>non difese che dalla forma subdola,</l>
<l>dalla tinta sfuggente, non armate</l>
<l>che di silenzio immobile e d'attesa.</l>
<l>Dato è perciò seguire nel mistero</l>
<l>i pellegrini della forma. Eletto</l>
<l>un rifugio sicuro, il bruco intreccia</l>
<l>poche fila in un cumulo, a sostegno,</l>
<l>v'infigge i ganci delle zampe estreme</l>
<l>e s'abbandona capovolto come</l>
<l>l'acrobata al trapezio. Un giorno intero</l>
<l>resta pendulo immoto, in doglia grande,</l>
<l>fin che si fende a sommo e la crisalide</l>
<l>convulsa vibra, si sguaina lenta</l>
<l>dalla spoglia villosa che risale,</l>
<l>s'aggrinza, cade all'ultimo sussulto.</l>
<l>Ogni forma di bruco è dileguata:</l>
<l>la crisalide splende, il novo mostro</l>
<l>inquietante ambiguo diverso</l>
<l>da ciò che fu da ciò che dovrà essere!</l>
<l>Pendula, immota, senza membra, fusa</l>
<l>nel bronzo verde maculato d'oro,</l>
<l>cosa rimorta la direste, cosa</l>
<l>d'arte, monile antico dissepolto;</l>
<l>un minuscolo drago vi ricorda</l>
<l>il dorso formidabile di punte,</l>
<l>la maschera d'un satiro v'appare</l>
<l>nel profilo gibboso e bicornuto.</l>
<l>Dove il bruco defunto, la farfalla</l>
<l>apparitura? La Natura, scaltra</l>
<l>nasconditrice, deviò lo sguardo</l>
<l>dell'uomo del ramarro della passera.</l>
<l>Ma la farfalla tutta, se badate</l>
<l>ben sottilmente, appare a parte a parte</l>
<l>in rilievo leggiero: il capo chino</l>
<l>tra l'ali ripiegate come bende,</l>
<l>l'antenne la proboscide le zampe</l>
<l>giustacongiunte al petto. La crisalide</l>
<l>ritrae la farfalla mascherata</l>
<l>come il coperchio egizio ritraeva</l>
<l>le membra della vergine defunta.</l>
<l>Ma già —  mentre ch'io parlo —  i bruchi tutti</l>
<l>sono vocirc(ô)lti in crisalidi. Al soffitto</l>
<l>agli scaffali al dorso dei volumi</l>
<l>famosi, alle cornici delle stampe,</l>
<l>financo —  irriverenza —  al naso adunco,</l>
<l>alla mascella scarna del Poeta,</l>
<l>ovunque la mia stanza è un scintillare</l>
<l>di pendule crisalidi sopite.</l>
<l>Guardo e sorrido. E un velo di tristezza</l>
<l>mi tiene già gli alunni ripensando</l>
<l>che più non sono e loro schiera bruna</l>
<l>raccolta intorno alle mie carte quando</l>
<l>rinnovavo la selva agropungente</l>
<l>e m'era caro il crepitìo di lime</l>
<l>dei compagni famelici e seguirne</l>
<l>i moti e l'attitudini e ritrarne</l>
<l>col pennello e col verso il divenire.</l>
<l>Oggi tutto è silenzio di clausura,</l>
<l>digiuno, attesa immobile, sgomento</l>
<l>di necropoli tetra. Alle pareti</l>
<l>ogni defunto è un pendulo monile,</l>
<l>ogni monile un'anima che attende</l>
<l>l'ora certa del volo. Ed io mi sono</l>
<l>quel negromante che nel suo palagio</l>
<l>senza fine, in clessidre senza fine,</l>
<l>custodisce gli spiriti captivi</l>
<l>dei trapassati, degli apparituri.</l>
<l>Veramente la mia stanza modesta</l>
<l>è la reggia del non essere più,</l>
<l>del non essere ancora. E qui la vita</l>
<l>sorride alla sorella inconciliabile</l>
<l>e i loro volti fanno un volto solo.</l>
<l>Un volto solo. Mai la Morte s'ebbe</l>
<l>più delicato simbolo di Psiche:</l>
<l>psiche ad un tempo anima e farfalla</l>
<l>sculpita sulle stele funerarie</l>
<l>da gli antichi pensosi del prodigio.</l>
<l>Un volto solo...</l>
</lg>
</div1>

<div1 type="poesia">
<head>III</head>
<head>DALL'EPISTOLA VIII DEL PARNASSUS APOLLO
</head>
<lg type="non-definito">
<l>Non sente la montagna chi non sente</l>
<l>questa farfalla, simbolo dell'Alpi...</l>
<l>Segantini pittore fu compagno</l>
<l>intimo del Parnasso. Tutta l'arte</l>
<l>del maestro non è che la montagna</l>
<l>intravista dall'ala trasparente...</l>
<l>Voi sorridete, incredula, scorrendo</l>
<l>l'ali chiare, passate sui Papili,</l>
<l>le Pieridi, le Coliadi, l'Antòcari,</l>
<l>cercate invano, sorridendo muta.</l>
<l>Ma il vostro riso incredulo s'arresta,</l>
<l>sostate appena sopra una farfalla</l>
<l>ignota e dite risoluta: —  È questa! — </l>
<l>Questa e non altra. Tolgo l'esemplare:</l>
<l>osservate la grazia! Col Papilio</l>
<l>e la Vanessa è certo la farfalla</l>
<l>dei nostri climi più meravigliosa.</l>
<l>Ma pure al vostro sguardo di novizia</l>
<l>non è questa bellezza singolare?</l>
<l>Mentre pensate il volo del Papilio</l>
<l>sul trifoglio fiorito e la Vanessa</l>
<l>in larghe rote lente sulle ajole,</l>
<l>non tollerate il volo del Parnasso</l>
<l>in un campo in un orto in un giardino;</l>
<l>evocate un pendio di rododendri,</l>
<l>coronato d'abeti e di nevai,</l>
<l>e la bella farfalla ecco s'adagia</l>
<l>sullo scenario, in armonia perfetta.</l>

<l>È giusto. Meditate l'ali tonde</l>
<l>(frastagli e dentature le sarebbero</l>
<l>d'impaccio contro i venti delle alture)</l>
<l>meditate quest'ali trasparenti,</l>
<l>lastre di ghiaccio lucide all'esterno,</l>
<l>nell'interno soffuse di nevischio,</l>
<l>gelide in vista tanto che vi sembra</l>
<l>di vederle squagliare a poco a poco;</l>
<l>spiccano sul candore alcune chiazze</l>
<l>vermiglie come fior di rododendro,</l>
<l>come stille di sangue sulla neve,</l>
<l>cerchiano l'ali zone bigio–nere</l>
<l>che tengono del musco e del macigno;</l>
<l>il corsaletto è fitto di pelurie</l>
<l>bianca d'argento come il leontopodi</l>
<l>e l'antenne le zampe la proboscide</l>
<l>n'escono brevi come dalla giubba</l>
<l>folta d'un alpigiano freddoloso.</l>
<l>La natura, l'esteta insuperabile,</l>
<l>la mima senza pari, volle esprimere</l>
<l>la montagna in un essere dell'aria</l>
<l>si giovò della gamma circostante,</l>
<l>diede l'ali alla neve ed al ghiacciaio,</l>
<l>al macigno al lichene al rododendro;</l>
<l>ma da quanti millenni, ma da quali</l>
<l>misteri giunse il genietto alato?</l>
<l>In altra età, per certo, quando l'Alpi</l>
<l>erano miti come Taprobane,</l>
<l>la farfalla avea l'abito conforme</l>
<l>con le felci i palmizi l'orchidee</l>
<l>dei nostri monti in quell'età remote.</l>
<l>Com'era allora il genietto? Certo</l>
<l>non trasparente candido villoso...</l>

<l>Voi contemplate, amica, la farfalla</l>
<l>infissa da molt'anni. Ben più dolce</l>
<l>è meditarla viva nel suo regno.</l>
<l>La rivedo con gioia ad ogni estate;</l>
<l>sfuggito all'afa cittadina, appena</l>
<l>giunto al rifugio sospirato, indago</l>
<l>con occhi inqueti lo scenario alpestre:</l>
<l>senza l'ospite candida le nevi</l>
<l>sarebbero per me senza commento.</l>

<l>Ma rade volte scende a valle. Giova</l>
<l>attenderla sull'orlo degli abissi,</l>
<l>tra gli alti cardi i tassi i rododendri.</l>
<l>In quel silenzio primo, intatto come</l>
<l>quando non era l'uomo ed il dolore,</l>
<l>ecco la bella principessa alpestre!</l>
<l>Giunge dall'alto scende con un volo</l>
<l>solenne e stanco, noto all'entomologo;</l>
<l>s'arresta sulle cuspidi dei cardi,</l>
<l>s'adonta d'un erebia, d'un virgaurea,</l>
<l>suoi commensali sullo stesso fiore;</l>
<l>s'avvia, s'innalza, saggia il vento, scende,</l>
<l>vibra, si libra, s'equilibra, esplora</l>
<l>l'abisso, cade lungo le pareti</l>
<l>vertiginose ad ali tese: morta.</l>
<l>Dispare, appare sui macigni opposti,</l>
<l>dispare sul candore delle spume,</l>
<l>appare sopra il verde degli abeti,</l>
<l>dispare sul candore dei nevai,</l>
<l>appare, spare, minima... Si perde...</l>

<l>Parnasso Apollo!... Il genietto lascia</l>
<l>un solco di mistero al suo passaggio.</l>
<l>Il volo stanco, ritmico, diverso</l>
<l>dall'aliar plebeo delle pieridi</l>
<l>ha un che di malinconico e s'accorda</l>
<l>mirabilmente con la gamma chiara</l>
<l>dell'alte solitudini montane.</l>
<l>E il poeta disteso sull'abisso,</l>
<l>col mento chiuso tra le palme, oblia</l>
<l>la pagina crudele di sofismi,</l>
<l>segue con occhi estatici il Parnasso</l>
<l>e bene intende il sorgere dei miti</l>
<l>nei primi giorni dell'umanità;</l>
<l>pensa una principessa delle nevi</l>
<l>volta in farfalla per un malefizio...</l>
</lg>
</div1>

<div1 type="poesia">
<head>IV</head>
<head>DELLA CAVOLAIA (<foreign lang="lat">PIERIS BRASSICAE</foreign>)</head>
<lg type="non-definito">
<l>Se la Vanessa ed il Papilio sono</l>
<l>nobili forme alate e dànno immagine</l>
<l>d'un cavaliere e d'una principessa,</l>
<l>la Pieride comune fa pensare</l>
<l>una fantesca od una contadina.</l>
<l>È volgare dal nome alla divisa</l>
<l>scialba, dal volo vagabondo al bruco</l>
<l>nero–verde, flagello delle ortaglie.</l>

<l>Ridotte queste a nuda nervatura</l>
<l>i bruchi vanno su pei muri a mille,</l>
<l>fissano le crisalidi alle mensole</l>
<l>ai capitelli ai pepli delle statue,</l>
<l>curiose crisalidi sorrette</l>
<l>alla vita da un filo e non appese,</l>
<l>angolari, sfuggevoli, aderenti</l>
<l>concolori così col marmo e il muro</l>
<l>che lo sguardo le fissa e non le vede.</l>

<l>Se tutte si schiudessero la Terra</l>
<l>sarebbe invasa d'ali senza fine.</l>
<l>Ma gran parte ha con sè, già nello stato</l>
<l>di bruco, i germi della morte certa.</l>
<l>Chi s'aggiri in un orto vede all'opra</l>
<l>il <foreign lang="lat">Microgaster</foreign>, piccolo imenottero</l>
<l>dall'ali e dalle antenne rivibranti</l>
<l>smilzo, cornuto, negro come un dèmone.</l>
<l>Vola scorre sui bruchi delle Pieridi,</l>
<l>inarca infigge l'ovopositore,</l>
<l>immerge nei segmenti della vittima</l>
<l>il germe della morte ad ogni assalto.</l>
<l>Ad ogni assalto il bruco si contorce,</l>
<l>ma quando il <foreign lang="lat">Microgaster</foreign> l'abbandona</l>
<l>non sembra risentirsi dell'offesa,</l>
<l>cresce vive coi germi della morte...</l>

<l>Vive e i germi si schiudono, le larve</l>
<l>del parassita invadono la vittima</l>
<l>ignara, ne divorano i tessuti,</l>
<l>ma, rette dall'istinto prodigioso,</l>
<l>non intaccano gli organi vitali.</l>
<l>Il bruco vive, cresce, si trasmuta</l>
<l>sognando il giorno del risveglio alato</l>
<l>ma gli ospiti hanno uccisa la crisalide</l>
<l>la fendono sul dorso e dalla spoglia</l>
<l>non la Pieride bianca, ma s'invola</l>
<l>uno sciame ronzante d'imenotteri.</l>

<l>Come in questa vicenda, e in altre molte,</l>
<l>la Natura che i retori vantarono</l>
<l>perfetta ed infallibile, si svela</l>
<l>stretta parente col pensiero umano!</l>
<l>Non divina e perfetta, ma potenza</l>
<l>maldestra, spesso incerta, esita, inventa</l>
<l>tenta ritenta elimina corregge.</l>
<l>Popola il campo semplice del Tutto</l>
<l>d'opposte leggi e d'infiniti errori.</l>
<l>Madre cieca e veggente, avara e prodiga,</l>
<l>grande e meschina, tenera e crudele,</l>
<l>per non perder pietà si fa spietata.</l>
<l>E quando vede rotta l'armonia</l>
<l>riconosce l'errore, vi rimedia</l>
<l>con nascite novelle ed ecatombi.</l>
<l>Essa accenna alla Vita ed alla Morte;</l>
<l>e le custodi appaiono, cancellano,</l>
<l>ritracciano la strada ed i confini.</l>
<l>La Cavolaia predilige gli orti,</l>
<l>l'attira il bianco delle case umane;</l>
<l>se scorge un muro subito s'innalza,</l>
<l>lo valica, discende alla ricerca</l>
<l>di compagne festevoli e d'ortaglie.</l>
<l>E l'istinto sovente la sospinge</l>
<l>nel cuor della città. Da primavera</l>
<l>a tardo autunno, giunge nelle vie.</l>
<l>E nulla è strano come l'apparire</l>
<l>dell'inviata candida degli orti</l>
<l>tra il rombo turbinoso cittadino.</l>
<l>Allora s'interrompe il ragionare</l>
<l>dell'amico loquace: una farfalla!</l>

<l>Com'è giunta nel cuor della città?</l>
<l>Aveva la crisalide sui colli</l>
<l>oltre il fiume, nell'orto d'una villa.</l>
<l>L'istinto delle razze numerose</l>
<l>sospinge la farfalla ad emigrare;</l>
<l>discese al piano, trasvolò sul fiume,</l>
<l>valicò gli edifici immaginando</l>
<l>orti propizi e si trovò perduta,</l>
<l>prigioniera nel grande laberinto</l>
<l>di pietra che costrussero gli uomini.</l>

<l>Da ore e ore forse dal mattino</l>
<l>s'aggira stanca per le vie diritte</l>
<l>dove non cresce un filo d'erba o un fiore.</l>
<l>Come si specchia nei diciottomila</l>
<l>occhi stupiti il turbinio dell'uomo?</l>
<l>Forse a quei sensi minimi la folla</l>
<l>le case i carri, questi corpi grandi</l>
<l>sono come la frana il fuoco l'acqua</l>
<l>fenomeni malvagi da fuggirsi.</l>
<l>Fugge. L'attira un cespo semovente</l>
<l>di fiori finti, un cencio verde, azzurro,</l>
<l>si libra sulla folla, sull'intrico</l>
<l>metallico, tra il rombo e le faville,</l>
<l>e va senza riposo: un carro passa</l>
<l>e la travolge nella scia ventosa...</l>
<l>Con volo ravvivato dal terrore</l>
<l>cerca uno scampo in alto, sale obliqua</l>
<l>contro le case, attinge i tetti, il sole;</l>
<l>si ristora ad un cespo di geranii</l>
<l>fugge lasciando un lembo d'ala a un mostro</l>
<l>tentacolare e candido: una mano</l>
<l>vola sopra il deserto delle tegole</l>
<l>nè più discende nelle vie profonde,</l>
<l>da tetto a tetto, va senza riposo,</l>
<l>va tra la selva di colmigni spessi.</l>
<l>Ed ecco aprirsi sotto la randagia</l>
<l>l'abisso verde di un giardino: scende</l>
<l>scende verso il colore che l'attira.</l>
<l>Il giardino è degli uomini: ingannevole.</l>
<l>Vi trova l'erba tenera, le fronde,</l>
<l>i fiori, una brigata di sorelle</l>
<l>sbandate, riparate in quell'oàsi.</l>
<l>Ma l'erba cittadina non ha steli;</l>
<l>gli alberi mostri ignoti d'oltremare</l>
<l>non hanno nella fronda coriacea</l>
<l>un fiore. E l'uomo meditò nel fiore</l>
<l>l'ultima frode: suggellò il nettario,</l>
<l>con arte maga trasmutò gli stami</l>
<l>in multiple corolle mostruose.</l>
<l>Le Pieridi s'aggirano sui fiori</l>
<l>tentano le azalee ed i giacinti</l>
<l>ma le corolle sugellate al bacio</l>
<l>son come belle donne senza bocca.</l>
<l>Poche Pieridi trovano la via</l>
<l>dei campi. Grande parte è prigioniera</l>
<l>del chiuso laberinto cittadino:</l>
<l>e nel triste detrito che raccoglie</l>
<l>la scopa mattinale delle vie</l>
<l>biancheggiano falangi d'ali morte...</l>
</lg>
</div1>

<div1 type="poesia">
<head>V</head>
<head>LA MESSAGGIERA MARZOLINA</head>
<lg type="non-definito">
<lg>
<l>Primavera per me non è la donna</l>
<l>botticelliana dell'Allegoria.</l>
<l>Primavera è per me questa farfalla</l>
<l>fatta di grazia e di fragilità!</l>
    </lg>
<lg>
<l>Oggi, lungo il sentiero solatìo</l>
<l>dove sosta la lepre alle vedette,</l>
<l>un orecchio diritto e l'altro floscio,</l>
<l>tra il grano verdazzurro, lungo il rivo</l>
<l>costellato di primule e d'anemoni,</l>
<l>tra il biancospino che fiorisce appena,</l>
<l>ho rivista l'Antòcari volare</l>
<l>e il cuore mi sobbalza nell'attesa</l>
<l>senza nome che tutte in me resuscita</l>
<l>le primavere dell'adolescenza...</l>
    </lg>
<lg>
<l>Ma primavera non è giunta ancora.</l>
<l>È la quinta stagione. Un chiaro Marzo</l>
<l>canavesano, inverno già non più,</l>
<l>non primavera ancora. È l'anno vecchio</l>
<l>tinto a verde d'Enrico l'amarissimo.</l>
<l>Se cantano le allodole perdute</l>
<l>nella profonda cavità dei cieli,</l>
<l>non s'odono le rondini garrire;</l>
<l>lasciano appena il Delta o la Gran Sirte</l>
<l>o riposano a Cipro o viaggiano</l>
<l>sul cordame d'un legno tunisino...</l>
    </lg>
<lg>
<l>Ma l'Antòcari vola e il cuore esulta!</l>
<l>È la farfalla delle novità,</l>
<l>la messaggiera della Primavera,</l>
<l>la grazia mite, l'anima del Marzo,</l>
<l>essa avviva la linfa nelle scorze,</l>
<l>il brusio, il ronzio, lo stridio,</l>
<l>risuscita l'incognito indistinto.</l>
    </lg>
<lg>
<l>Oh! Messaggiera della Primavera!</l>
<l>La Terra attende. Il cielo che riempie</l>
<l>il frastaglio dei rami e delle roccie</l>
<l>sembra intagliato nel cristallo terso;</l>
<l>il profilo dell'Alpi è puro argento;</l>
<l>pallido è il verde primo, il pioppo è brullo,</l>
<l>la quercia ancor non abbandona il fulvo</l>
<l>stridulo manto che sfidò l'inverno;</l>
<l>allieta lo squallore la pannocchia</l>
<l>pendula verdechiara del nocciòlo,</l>
<l>la nubecola timida del mandorlo;</l>
<l>tepido è il sole, ma la neve intatta</l>
<l>sta nelle forre squallide, a bacìo.</l>
    </lg>
<lg>
<l>La Primavera non è giunta ancora,</l>
<l>ma l'Antòcari vola e il cuore esulta!</l>
<l>La messaggiera della Primavera</l>
<l>è timida, sfuggevole alle dita,</l>
<l>cosciente di sua fragilità;</l>
<l>quasi non vola, s'abbandona al vento</l>
<l>e visita la primula e l'anemone,</l>
<l>la pervinca, il galanto, il bucaneve;</l>
<l>il vento marzolino fa tremare</l>
<l>petali ed ali dello stesso tremito</l>
<l>e l'occhio mal discerne la farfalla:</l>
<l>l'ali minori, marezzate in verde,</l>
<l>chiudono come un calice l'insetto.</l>
<l>Insetti e fiori: mimi scaltri, come</l>
<l>v'accordaste nei tempi delle origini?</l>
<l>Le pagine di pietra dissepolte</l>
<l>attestano che i fiori precedettero</l>
<l>gl'insetti sulla Terra: fu l'anemone</l>
<l>che alla farfalla ragionò così:</l>
<l>Sorella senza stelo, come sei</l>
<l>fragile d'ali e debole di volo!</l>
<l>Salvati dal ramarro e dalla passera:</l>
<l>rivestiti di me, tingiti in verde</l>
<l>ai lati, in bianco a mezzo, in fulvo a sommo,</l>
<l>e con l'antenne simula i pistilli!</l>
    </lg>
<lg>
<l>E il fior primaverile alla farfalla</l>
<l>primaverile diede i suoi colori:</l>
<l>dolce alleato nella vita breve...</l>
    </lg>
<lg>
<l>E la caduca musa marzolina</l>
<l>sa che deve sparire con l'anemone,</l>
<l>sparire prima della Primavera...</l>
    </lg>
<lg>
<l>Visita i fiori, intepidisce il regno</l>
<l>per le grandi farfalle che verranno,</l>
<l>poi, giunta al varco della vita breve,</l>
<l>congeda il Marzo, volgesi all'Aprile:</l>
    </lg>
<lg>
<l>Aprile! Marzo andò: tu puoi venire!...</l>
</lg>
</lg>
</div1>

<div1 type="poesia">
<head>VI</head>
<head><foreign lang="lat">
ORNITHOPTERA PRONOMUS
</foreign></head>

<salute><emph>A Carlo Ferreri medico navale
per una farfalla della Nuova Guinea</emph></salute>
<lg type="non-definito">
<l>Sopra l'astuccio nitido di lacca</l>
<l>una fascia di seta giavanese</l>
<l>evoca un mare calmo che scintilla</l>
<l>tra i palmizi dai vertici svettanti.</l>
<l>Mi saluta un mio pallido fratello</l>
<l>navigatore in quelle parti calde</l>
<l>d'India mi parla delle mie raccolte</l>
<l>ricorda la mia grande tenerezza</l>
<l>per le cose che vivono, rimpiange</l>
<l>di non avermi seco nelle valli</l>
<l>favolose, mi manda una farfalla</l>
<l>che mi porti il saluto d'oltremare</l>
<l>attraverso la mole della Terra</l>
<l>dalle selve incantate degli antipodi.</l>
<l>Con un tremito lieve delle dita</l>
<l>apro l'astuccio d'erba contessuta</l>
<l>e in un bagliore d'oro e di smeraldo</l>
<l>ecco m'appare la farfalla enorme</l>
<l>che mi giunge di là, che riconosco.</l>
<l>L'<foreign lang="lat">Ornithoptera Pronomus</foreign>, la specie</l>
<l>simbolica dell'isole remote,</l>
<l>la maraviglia che i naturalisti</l>
<l>del tempo andato, reduci da Giava,</l>
<l>dalle Molucche, dalla Polinesia</l>
<l>ci descrissero in libri malinconici,</l>
<l>l'<foreign lang="lat">Ornithoptera Pronomus</foreign>, la mole</l>
<l>abbagliante che supera ed offusca</l>
<l>le più belle farfalle dei musei.</l>
<l>Con un tremito lieve nelle dita —</l>
<l>il tremito che forse l'entomologo</l>
<l>comprende — estraggo delicatamente,</l>
<l>esamino il magnifico esemplare.</l>
<l>Mistero intraducibile ch'emana</l>
<l>dalle farfalle esotiche! Lo sguardo</l>
<l>si perde, si confonde sbigottito</l>
<l>come da forme soprannaturali;</l>
<l>misera veste delle nostre Arginnidi</l>
<l>delle nostre Vanesse delle nostre</l>
<l>più belle specie comparate a questa</l>
<l>maravigliosa forma d'oltremare!</l>
<l>Medito a lungo e l'occhio indagatore</l>
<l>pur già discerne qualche analogia;</l>
<l>anche questa bellezza che m'abbaglia</l>
<l>come una forma non terrestre, come</l>
<l>una specie selenica, fa parte</l>
<l>della grande catena armoniosa</l>
<l>ha remoti parenti anche tra noi.</l>
<l>Le zampe lunghe speronate, l'ali</l>
<l>angolari dal margine ondulato,</l>
<l>l'addome snello, pur nella sua mole,</l>
<l>un po' ricurvo, il corsaletto breve,</l>
<l>la breve testa dalle antenne a clava,</l>
<l>fanno dell'<foreign lang="lat">Ornithoptera</foreign> il cugino</l>
<l>barbaro del Papilio Podalirio.</l>
<l>Ma come travestito! L'ali sono</l>
<l>immense, di velluto nero, accese</l>
<l>da larghe zone d'una brace verde,</l>
<l>un verde inconciliabile col nostro</l>
<l>pallido sole settentrionale,</l>
<l>l'addome è giallo, un giallo polinese</l>
<l>intollerando sotto i nostri climi,</l>
<l>la farfalla è brevissima, tutt'ala,</l>
<l>stupendamente barbara inquetante</l>
<l>come un gioiello d'oro e di smeraldo</l>
<l>foggiato per la fronte tatuata</l>
<l>d'un principe da un orafo papuaso</l>
<l>ch'abbia tolto a modello il Podalirio</l>
<l>nostrano, ingigantendolo, avvivandolo</l>
<l>di colori terribili, secondo</l>
<l>l'arte dell'arcipelago selvaggio.</l>
<l>E la farfalla che non so pensare</l>
<l>sui nostri fiori sotto il nostro cielo</l>
<l>ben s'accorda coi mostri floreali:</l>
<l>gnomi panciuti dalle barbe pendule,</l>
<l>ampolle inusitate, coni lividi</l>
<l>evocanti la peste e il malefizio;</l>
<l>s'accorda coi paesi della favola</l>
<l>sopravissuti al tempo delle origini:</l>
<l>vulcani ardenti, moli di basalto,</l>
<l>foreste dal profilo miocenico</l>
<l>dall'aria dolce senza mutamento</l>
<l>dove la luce tremola e scintilla</l>
<l>tra il fasto delle felci arborescenti.</l>
</lg>
</div1>

<div1 type="poesia">
<head>VII</head>
<head><foreign lang="lat">ACHERONTIA ATROPOS</foreign></head>

<lg type="non-definito">
<lg>
<l>D'estate, in un sentiero di campagna,</l>
<l>v'occorse certo d'incontrare un bruco</l>
<l>enorme e glabro, verde e giallo, ornato</l>
<l>di sette zone oblique turchine.</l>
<l>Il bruco errava in cerca della terra</l>
<l>dove affondare e trasmutarsi in ninfa;</l>
<l>e dalla gaia larva, a smalti chiari,</l>
<l>nasceva nell'autunno la più tetra</l>
<l>delle farfalle: l'<foreign lang="lat">Acherontia Atropos</foreign>.</l>
     </lg><lg>
<l>Certo vi è nota questa cupa sfinge</l>
<l>favoleggiata, dal massiccio addome</l>
<l>dal corsaletto folto con impresso</l>
<l>in giallo d'ocra il segno spaventoso.</l>
</lg><lg>
<l>Natura che dispensa alle Diurne</l>
<l>i colori dei fiori e delle gemme,</l>
<l>Natura volle l'<foreign lang="lat">Acherontia Atropos</foreign></l>
<l>simbolo della Notte e della Morte</l>
<l>messaggera del Buio e del Mistero.</l>
<l>E la segnò con la divisa fosca</l>
<l>e del sinistro canto. L'entomologo</l>
<l>tuttora indaga come l'<foreign lang="lat">Acherontia</foreign></l>
<l>si lagni. Disse alcuno col vibrare</l>
<l>dei tarsi. Ma non è. Mozzato ho i tarsi</l>
<l>all'<foreign lang="lat">Acherontia</foreign> e s'è lagnata ancora.</l>
<l>Parve ad altri col fremito dei palpi.</l>
<l>Io cementai di mastice la bocca</l>
<l>all'<foreign lang="lat">Acherontia</foreign> e s'è librata ancora</l>
<l>per la mia stanza, ha proseguito ancora</l>
<l>più furibondo il grido d'oltretomba;</l>
<l>grido che pare giungere da un'anima</l>
<l>penante che preceda la farfalla,</l>
<l>misterioso lagno che riempie</l>
<l>uomini e bestie d'un ignoto orrore:</l>
<l>ho veduto il mio cane temerario</l>
<l>abbiosciarsi tremando foglia a foglia</l>
<l>rifiutarsi d'entrare nella stanza</l>
<l>dov'era l'<foreign lang="lat">Acherontia</foreign> lamentosa.</l>
</lg><lg>
<l>L'apicultore sa che questo lagno</l>
<l>imita il lagno dell'ape regina</l>
<l>quando è furente contro le rivali,</l>
<l>e concede alla sfinge d'aggirarsi</l>
<l>pei favi, saziandosi di miele.</l>
<l>L'operaie non pungono l'intrusa,</l>
<l>si dispongono in cerchio al suo passaggio,</l>
<l>con l'ali chine e con l'addome alzato,</l>
<l>l'atteggiamento mite e riverente</l>
<l>detto “la rosa” dall'apicultore.</l>
<l>E la nemica dell'apicultore</l>
<l>col triste canto incanta l'alveare.</l>
</lg><lg>
<l>All'alba solo, quando l'<foreign lang="lat">Acherontia</foreign></l>
<l>intorpidita e sazia tace e dorme,</l>
<l>l'operaie decretano la morte.</l>
<l>Depone ognuna sopra l'assopita</l>
<l>un granello di propoli, il cemento</l>
<l>resinoso che tolgono alle gemme.</l>
<l>E la nemica è rivestita in breve</l>
<l>d'una guaina e non ha più risveglio.</l>
<l>L'apicultore trova ad ogni autunno,</l>
<l>tra i favi, questi grandi mausolei.</l>
</lg><lg>
<l>Farfalla strana, figlia della Notte,</l>
<l>sorella della nottola e del gufo,</l>
<l>opra non di Natura, ma di demoni,</l>
<l>evocata con filtri e segni e cabale</l>
<l>dalle profondità d'una caverna!</l>
</lg><lg>
<l>Bimbo, ricordo, per le mie raccolte</l>
<l>sempre immolai con trepidanza questa</l>
<l>cupa farfalla, quasi nel terrore</l>
<l>di suscitare con la fosca vittima</l>
<l>l'ira d'una potenza tenebrosa.</l>
<l>E anche perchè l'Atropo mi parla</l>
<l>di cose care, dell'antiche ville.</l>
<l>Sul canterano dell'Impero, sotto</l>
<l>la campana di vetro che racchiude</l>
<l>le madrepore rare e le conchiglie</l>
<l>sta quasi sempre l'<foreign lang="lat">Acherontia Atropos</foreign></l>
<l>depostavi da un nonno giovinetto.</l>
</lg><lg>
<l>L'<foreign lang="lat">Acherontia</foreign> frequenta le campagne,</l>
<l>i giardini degli uomini, le ville;</l>
<l>di giorno giace contro i muri e i tronchi,</l>
<l>nei corridoi più cupi, nei solai</l>
<l>più desolati, sotto le grondaie,</l>
<l>dorme con l'ali ripiegate a tetto.</l>
<l>E n'esce a sera. Nelle sere illuni</l>
<l>fredde stellate di settembre, quando</l>
<l>il crepuscolo già cede alla notte,</l>
<l>e le farfalle della luce sono</l>
<l>scomparse, l'<foreign lang="lat">Acherontia</foreign> lamentosa</l>
<l>si libra solitaria nelle tenebre</l>
<l>tra i camerops, le tuje, sulle ajole</l>
<l>dove dianzi scherzavano i fanciulli</l>
<l>le Vanesse le Arginnidi i Papilicirc(î).</l>
<l>L'<foreign lang="lat">Acherontia</foreign> s'aggira. Il pipistrello</l>
<l>l'evita con un guizzo repentino.</l>
<l>L'<foreign lang="lat">Acherontia</foreign> s'aggira. Alto è il silenzio</l>
<l>comentato, non rotto dalle strigi,</l>
<l>dallo stridio monotono dei grilli.</l>
<l>La Villa è immersa nella notte. Solo</l>
<l>spiccano le finestre della sala</l>
<l>da pranzo dove la Famiglia cena.</l>
<l>L'<foreign lang="lat">Acherontia</foreign> s'appressa esita spia</l>
<l>numera i commensali ad uno ad uno,</l>
<l>sibila un nome, cozza contro i vetri</l>
<l>tre quattro volte come nocca ossuta.</l>
<l>La giovinetta più pallida s'alza</l>
<l>con un sussulto, come ad un richiamo.</l>
<l>“Chi c'è?” Socchiude la finestra, esplora</l>
<l>il giardino invisibile, protende</l>
<l>il capo d'oro nella notte illune...</l>
<l>—  Chi c'è? Chi c'è? Non c'è nessuno, Mamma! — </l>
<l>Richiude i vetri, con un primo brivido,</l>
<l>risiede a mensa, tra le sue sorelle.</l>
<l>Ma già s'ode il garrito dei fanciulli</l>
<l>giubilanti per l'ospite improvvisa,</l>
<l>per l'ospite guizzata non veduta.</l>
<l>Intorno al lume turbina ronzando</l>
<l>la cupa messaggiera funeraria.</l>
</lg>
</lg>
</div1>

<div1 type="poesia">
<head>VIII</head>
<head><foreign lang="lat">
MACROGLOSSA STELLATARUM
</foreign></head>
<lg type="non-definito">
<lg>
<l>Non tenebrosa come l'Acherontia</l>
<l>benchè sfinge e parente, ma latrice</l>
<l>di pace, messaggiera di speranze:</l>
<l><hi rend="italic">portanovelle, passera–dei–Santi,</hi></l>
<l>col mattino chiarissimo di Giugno</l>
<l>penetrò nella mia stanza tranquilla</l>
<l>la Macroglossa rapida. L'illuse</l>
<l>questa banda di sole, questa rosa</l>
<l>vermiglia che rallegra le mie carte.</l>
<l>Turbinò prigioniera visitando</l>
<l>le dipinte ghirlande del soffitto,</l>
<l>rapida giù per le finestre aperte</l>
<l>si dileguò come da corda cocca.</l>
     </lg><lg>
<l>Certo in giardino la ritroveremo</l>
<l>sul caprifoglio che ricopre i muri</l>
<l>d'una cortina folta innebriante.</l>
<l>Eccola in opra sui corimbi; guizza</l>
<l>da fiore a fiore come una saetta,</l>
<l>sosta, si libra immobile nell'aria</l>
<l>immerge la proboscide nel calice</l>
<l>e il corpo appare immoto nell'aureola</l>
<l>dell'ali rivibranti: spola aerea,</l>
<l>prodigio di sveltezza equilibrata.</l>
</lg><lg>
<l>Tutto — nel capo aguzzo, nelle antenne</l>
<l>reclini sotto i palpi, nelle zampe</l>
<l>brevi aderenti al corsaletto lustro,</l>
<l>nell'addome sfuggente affusolato</l>
<l>munito d'una spata di pelurie</l>
<l>mobile forte come cocca espansa</l>
<l>atta a guidare e mitigare il volo —</l>
<l>tutto s'affina nella macroglossa</l>
<l>a fender l'aria vincere lo spazio</l>
<l>visitare i giardini più remoti</l>
<l>in brev'istante, messaggiera arcana</l>
<l>da fiore a fiore... E i fiori si protendono</l>
<l>verso l'insetto come ad un'offerta.</l>
</lg><lg>
<l>Amica, sotto il nostro sguardo ignaro</l>
<l>si celebra tra il fiore e la farfalla</l>
<l>il rito più mirabile, il mistero</l>
<l>più tenero: le nozze floreali.</l>
</lg><lg>
<l><foreign lang="lat">Mariti uxores unoeodemque thalamo</foreign> </l>
<l><foreign lang="lat">gaudent...</foreign> Linneo meditabondo scrive.</l>
<l>Degli sposi gran parte nasce vive</l>
<l>ama nel tabernacolo smagliante</l>
<l>della stessa corolla; sul pistillo</l>
<l>giunge dall'alto degli stami il bacio</l>
<l>desiderato, il polline fecondo.</l>
<l>Ma dopo esperienze millenarie</l>
<l>molti fiori s'avvidero che il bacio</l>
<l>nella stessa corolla, che lo stimma</l>
<l>fecondato dal polline fraterno,</l>
<l>conduceva la stirpe in decadenza</l>
<l>e vollero l'amplesso dell'amante</l>
<l>lontano e meditarono le nozze</l>
<l>non possibili. Alcuni, gli anemofili</l>
<l>affidarono i baci d'oro al vento</l>
<l>gli entomofili vollero gl'insetti</l>
<l>paraninfi discreti e vigilanti.</l>
<l>Ma il fiore —  che sa tutto —  non ignora</l>
<l>che vano è al mondo attendere conforto</l>
<l>se non da noi, che la farfalla esiste</l>
<l>pel suo bene soltanto e la sua specie;</l>
<l>ed ecco le scaltrezze del richiamo:</l>
<l>i colori magnifici, i profumi</l>
<l>ineffabili, il nettare che il fiore</l>
<l>distilla in fondo al calice a compenso</l>
<l>del messaggio d'amore; per attingere</l>
<l>la coppa ambrosia con la sua proboscide</l>
<l>la macroglossa deve tutti compiere</l>
<l>i riti delle nozze floreali.</l>
</lg><lg>
<l>A tante meraviglie il nostro vano</l>
<l>orgoglio mal s'oppone col sofisma</l>
<l>che l'intesa tra il fiore e la farfalla</l>
<l>è fissa, che il mirabile congegno</l>
<l>non muta. Ma il convolvolo domestico</l>
<l>abolisce il nettario, più non chiama</l>
<l>la macroglossa da che sente l'uomo</l>
<l>paraninfo sicuro e vigilante;</l>
<l>altri fiori depongono gli aculei,</l>
<l>il latice, i viticci, da che l'uomo</l>
<l>li difende li guida li sorregge.</l>
</lg><lg>
<l>I fiori precedettero gli insetti</l>
<l>sulla terra, nel tempo delle origini.</l>
<l>Questa sola certezza ci rivela</l>
<l>un'intesa tra il fiore e la farfalla</l>
<l>ci rivela che i piccoli inventori</l>
<l>sovvertono le leggi ed i modelli.</l>
<l>All'apparire della macroglossa</l>
<l>il caprifoglio congegnò se stesso</l>
<l>all'indole dell'ospite imprevista.</l>
</lg><lg>
<l>Altri dica: è Natura, e non il fiore,</l>
<l>è Natura che fa tanto sottili</l>
<l>provvedimenti! Menoma per questo</l>
<l>forse il fervore della nostra indagine?</l>
<l>Un enimma più forte ci tormenta:</l>
<l>penetrare lo spirito immanente,</l>
<l>l'anima sparsa, il genio della Terra,</l>
<l>la virtù somma (poco importa il nome!),</l>
<l>leggere la sua meta ed il suo primo</l>
<l>perchè nel suo visibile parlare.</l>
</lg><lg>
<l>Per chi cerca il volume foglio a foglio</l>
<l>il genio della Terra —  il genio certo</l>
<l>dell'Universo intero —  si comporta</l>
<l>non come un Dio ma come un Uomo, attinge</l>
<l>le stesse mete con gli stessi metodi:</l>
<l>tenta s'inganna elimina corregge</l>
<l>sosta dispera spera come noi;</l>
<l>scopre ed inventa lento come il fisico,</l>
<l>calcola incerto come il matematico,</l>
<l>orna la Terra come il buono artista.</l>
<l>Come noi lotta con la massa oscura</l>
<l>pesante enorme della sua materia;</l>
<l>non sa meglio di noi dov'esso vada,</l>
<l>agogna verso un ideale solo:</l>
<l>elaborare tutto ciò che vive</l>
<l>in sostanza più duttile e sottile</l>
<l>trarre dalla materia il puro spirito;</l>
<l>dispone d'alleanze innumerevoli</l>
<l>ma le sue forze intellettive sono</l>
<l>pari alle nostre, nella nostra sfera.</l>
<l>E se non sdegna gli argomenti umani,</l>
<l>se tutto ciò che vibra in noi rivibra</l>
<l>in lui, se attende come noi quel Bene</l>
<l>sommo che la speranza ci promette,</l>
<l>giusto è pensare che su questa Terra</l>
<l>la traccia nostra non è fuor di strada,</l>
<l>giusto è pensare che un'intelligenza</l>
<l>sola universa sparsa ed immanente</l>
<l>penetra in guisa varia i corpi buoni</l>
<l>men buoni conduttori dello spirito,</l>
<l>giusto è pensare che tra questi l'uomo</l>
<l>è lo stromento dove più rivibra</l>
<l>la grande volontà dell'Universo.</l>
<l>Se la Natura mai non s'ingannasse</l>
<l>e tutto conoscesse e ovunque e sempre</l>
<l>rivelasse un ingegno senza fine,</l>
<l>noi dovremmo temere dell'enigma,</l>
<l>vacillare tremanti e sbigottiti;</l>
<l>ma il genio della Terra e il nostro spirito</l>
<l>attingono fraterni a una sorgente</l>
<l>sola; noi siamo nello stesso mondo</l>
<l>ribelli alla materia, eguali, a fronte</l>
<l>non di numi tremendi inaccessibili</l>
<l>ma di fraterne volontà velate.</l>
</lg><lg>
<l>Amica forse troppo a lungo e troppo</l>
<l>superbamente noi c'immaginammo</l>
<l>creature divine incomparabili</l>
<l>senza parenti sulla Terra. Meglio</l>
<l>ritrovarci tra i fiori e le farfalle,</l>
<l>essere peregrin come son quelli</l>
<l>verso la meta sconosciuta e certa.</l>
</lg><lg>
<l>Certa è la meta. Com'è dato leggere</l>
<l>tutto il destino della macroglossa</l>
<l>in ogni parte del suo corpo aereo</l>
<l>foggiato ad eternare la bellezza</l>
<l>d'una fragile stirpe floreale,</l>
<l>chiaro si legge il compito dell'uomo</l>
<l>nel suo cervello e nei suoi nervi acuti.</l>
<l>Nessuno s'ebbe più palese il dono</l>
<l>d'elaborare la materia sorda</l>
<l>in un'essenza non mortale: anelito</l>
<l>di tutto ciò che vive sulla Terra</l>
<l>fluido strano ch'ebbe nome Spirito,</l>
<l>Pensiero, Intelligenza, Anima, fluido</l>
<l>dai mille nomi e dall'essenza unica.</l>
<l>Tutto di noi gli è dato in sacrificio:</l>
<l>la ricchezza del sangue, l'equilibrio</l>
<l>degli organi, la forza delle membra,</l>
<l>l'agilità dei muscoli, la bella</l>
<l>bestialità, l'istinto della vita.</l>
</lg>
</lg>
</div1>
</body>
</text>
</TEI.2>
