<?xml version="1.0" encoding="UTF-8"?>
<!DOCTYPE TEI.2 SYSTEM "http://backend.bibliotecaitaliana.it/DTD/bibit.dtd">
<TEI.2>
<teiHeader>
  <fileDesc>
    <titleStmt>
      <title>Le Grazie</title>
      <author>Ugo Foscolo</author>
    </titleStmt>
    <extent>66 Kb in UTF-8</extent>
    <publicationStmt>
      <publisher>Biblioteca Italiana</publisher>
      <pubPlace>Roma</pubPlace>
      <date>2003</date>
      <idno>bibit000187</idno>
      <availability>
        <p>Questa risorsa digitale è liberamente accessibile per uso
              personale o scientifico. Ogni uso commerciale è vietato</p>
      </availability>
    </publicationStmt>
    <seriesStmt>
      <title>Collezione BibIt</title>
    </seriesStmt>
    <sourceDesc>
      <bibl>
        <title>Le opere</title>
        <title type="part">Poesie e carmi : Poesie ; Dei sepolcri ; Poesie postume ; Le Grazie</title>
        <author>Foscolo, Ugo</author>
        <editor id="ed">Pagliai, Francesco</editor>
        <editor id="ed2">Folena, Gianfranco</editor>
        <editor id="ed3">Scotti, Mario</editor>
        <publisher>F. Le Monnier</publisher>
        <pubPlace>Firenze</pubPlace>
        <date>1985</date>
        <note>Edizione nazionale</note>
      </bibl>
    </sourceDesc>
  </fileDesc>
  <encodingDesc>
                  <samplingDecl>
                    <p>Tutti i materiali paratestuali della fonte cartacea non riconducibili alla
                      responsabilità dell'autore dell'opera sono stati soppressi nella versione
                      digitale</p>
                  </samplingDecl>
                  <editorialDecl>
                    <correction method="silent" status="medium">
                      <p>Livello medio: controllo a video con collazione con edizione di
                      riferimento</p>
                    </correction>
                    <quotation form="data" marks="all">
                      <p>I simboli di citazione e di discorso diretto presenti sulla fonte cartacea
                        sono stati rappresentati sulla versione digitale</p>
                    </quotation>
                    <hyphenation eol="none">
                      <p>I trattini di sillabazione a fine riga sono stati soppressi e le parole
                        ricomposte</p>
                    </hyphenation>
                  </editorialDecl>
    <classDecl><taxonomy id="CDD"><bibl>Classificazione Decimale Dewey</bibl></taxonomy><taxonomy id="CGB"><bibl>Classificazione generi BibIt</bibl></taxonomy></classDecl></encodingDesc>
  <profileDesc>
    <creation>
      <date>800</date>
    </creation>
    <langUsage><language id="ita">Italiano</language><language id="lat">Latino</language></langUsage>
    <textClass>
      <keywords scheme="CDD">
        <term>851.6 - Poesia italiana. Periodo del rinnovamento, 1748-1814.</term>
      </keywords>
      <keywords scheme="CGB">
        <term>Poesia</term>
      </keywords>
    </textClass>
  </profileDesc>
  <revisionDesc>
    <change>
      <date>Data sconosciuta anteriore al 2000</date>
      <respStmt>
        <name>LIZ</name>
      </respStmt>
      <item>Digitalizzazione - OCR</item>
    </change>
    <change>
      <date>Data sconosciuta anteriore al 2000</date>
      <respStmt>
        <name>LIZ</name>
      </respStmt>
      <item>Correzione linguistica</item>
    </change>
    <change>
      <date>2003-04-08T00:00:00.000+02:00</date>
      <respStmt>
        <name>Barbara Romagnoli</name>
        <name>BIBIT</name>
      </respStmt>
      <item>Codifica XML - Codifica manuale</item>
    </change>
    <change>
      <date>2003-04-14T00:00:00.000+02:00</date>
      <respStmt>
        <name>Elena Pierazzo</name>
        <name>BIBIT</name>
      </respStmt>
      <item>Validazione</item>
    </change>
  </revisionDesc>
</teiHeader>
<text>
<body>
<div1 type="sezione">
<head>
FRAMMENTI DELLA CHIOMA DI BERENICE
</head>
<head>(1803)</head>
<div2 type="parte">
<head>I.</head>
<p>Ne' frammenti greci ch'io credo d'un antico inno alle Grazie, da me un tempo tradotti, veggonsi le Ninfe fluviali ancelle ad un convito dato in Tempe da Venere a tutti gli Dei, e le Ore ministre del carro e de' cavalli del Sole.</p>
<lg type="ode">
<lg>
<l>Odorata spirar l'aura dai crini</l>
<l>Molli ancor per la fresca onda del Xanto,</l>
<l>Sentiano i venti, perchè venne Apollo.</l>
<l>A lui furtive sorridean di Anfriso,</l>
<l>De' pastorali amor conscie le Ninfe,</l>
<l>Alla mensa ministre. Intanto le Ore</l>
<l>Sciogliean dall'aureo cocchio i corridori,</l>
<l>E risciacquando nel Penèo le briglie</l>
<l>Spremean la spuma...</l>
</lg></lg>
</div2>
<div2 type="parte">
<head>II.</head>
<p>Né sia di meraviglia che le donne belle, e gl'imperadori (perocché l'une e gli altri inebriati per continue adulazioni affettano divinità) coltivassero le bionde capigliature. <emph>Apollo</emph> e <emph>Bacco</emph> bellissimi numi, <emph>Mercurio</emph> e <emph>Minerva</emph>  protettori de' capelli (vedi considerazione nostra IV) erano biondi. Ne' frammenti dell'inno alle Grazie da me citato, il capo di Pallade è detto purrokòmes; ecco la mia versione.</p>
<lg type="ode">
<lg>
<l>Involontario nel Pierio fonte</l>
<l>Vide Tiresia giovinetto i fulvi</l>
<l>Capei di Palla liberi dall'elmo</l>
<l>Coprir le rosee disarmate spalle;</l>
<l>Sentì l'aurea celeste, e mirò le onde</l>
<l>Lambir a gara della Diva il piede</l>
<l>E spruzzar riverenti e paurose</l>
<l>La sudata cervice e il casto petto</l>
<l>Che i fulvi crin discorrenti dal collo</l>
<l>Coprian siccome li moveano l'aure.</l>
</lg></lg>
</div2>
<div2 type="parte">
<head>III.</head>
<p>Ma ben conveniva alle Grazie la capigliatura di colore dilicato e soave, che presume il candore delle membra, e non isbatte sì fortemente sulla tinta rosea del volto. Piacemi di riferire la traduzione de' frammenti greci da me citati dianzi, ed a pag. 115.</p>
<lg type="ode">
<lg>
<l>— Or delle Grazie</l>
<l>Nè d'aurei raggi liberale è il crine</l>
<l>Siccome è il crine del divino Apollo</l>
<l>Allor ch'ei monta per lo sacro clivo</l>
<l>D'Olimpo, e più s'infocano i cavalli</l>
<l>Non pur del grido e de' spumosi morsi</l>
<l>Al comandar, o della sferza al fischio;</l>
<l>De' dardi il tintinnir dentro il turcasso</l>
<l>Aureo, capace, e pien di eterna possa</l>
<l>Quei quattro corridori incalza quando</l>
<l>Del Saturnio signor veggon le case</l>
<l>Meta di Febo. Nè di foco rosse</l>
<l>Sono le trecce delle care Grazie</l>
<l>Quali sotto il cimier contien Bellona</l>
<l>Pari alla giuba delle sue poledre</l>
<l>Che pel di lionessa hanno e vigore.</l>
<l>Nè son ricciute come il crin d'Amore</l>
<l>Non come quel di Cintia cacciatrice</l>
<l>Pallide, e tutte rannodate al collo.</l>
<l>Ma d'onde spesse cascano le chiome</l>
<l>Sembran più fosche, e sono auree le ciocche</l>
<l>Che sparse al vento van mutando anella</l>
<l>E mostran varj ognor biondeggiamenti.</l>
<l>Spiran soave odor, ma non di mirra</l>
<l>Non delle rose di Cirene odore,</l>
<l>Inclite rose! Ma cotal fragranza</l>
<l>Mandano pari all'armonia che diede</l>
<l>D'Orfeo la Lira, allor che al sacro capo</l>
<l>Dalle baccanti di Bistonia infissa</l>
<l>Venne nell'alto Egeo spinta dai monti,</l>
<l>E un'armonia suonò tutto quel mare,</l>
<l>E l'isole l'udiano e il continente,</l>
<l>Sebben nè vate mai nè arguta corda</l>
<l>Di Lidia cantatrice a quel fatale</l>
<l>Suono die' legge e nome...</l>
</lg></lg>
</div2>
<div2 type="parte">
<head>IV.</head>
<p>Quantunque questa poesia non abbia i caratteri della nobile semplicità Omerica, e sente al mio parere la raffinatezza de' poeti latini, veggonsi nondimeno <foreign lang="lat"><emph>disjecti membra poetae</emph></foreign>, ed un ardire felice. Ecco dove si dipinge Giove che scende al convito apprestato da Venere in Tempe.</p>
<lg type="ode">
<lg>
	<l>Della luce infinita i rai deposti</l>
<l>Tutto–veggenti, e il telo onnipotente</l>
<l>Scendeva in terra fra l'ambrosie tazze</l>
<l>Giove dell'universo animatore.</l>
<l>Rizzarsi i Numi, e Cipria riverente</l>
<l>Cedeagli il loco; armonizzar le lire</l>
<l>S'udiano allor delle vergini Muse</l>
<l>E cantar Febo, ed olezzare i boschi,</l>
<l>E risuonare i Tessali torrenti,</l>
<l>E risplendere il cielo, e delle Dive</l>
<l>Raggiar più bella l'immortal bellezza,</l>
<l>Chè Giove padre sorrideva, e in lui</l>
<l>Con gli occhi intenta, l'aquila posava.</l>
</lg></lg>
</div2>
</div1>

<div1 type="poesia">
<head>
TRE FRAMMENTI DALL'EDIZIONE CALBO
</head>
<lg type="ode">
<head>1</head>
<lg>
<l>A lei futura d'Arno abitatrice</l>
<l>il vago ostello edificò il garzone</l>
<l>Avvenente d'Urbino; ode in quest'orti</l>
<l>Amor quell'arpa, e tacito sospira</l>
<l>Poichè rimembra che a Minerva un giorno</l>
<l>Compagno fu quand'essa il primo bacio</l>
<l>Diè all'infante divino; e poscia Amore</l>
<l>Tanto il piagò d'un infocato dardo</l>
<l>Che di sacra ed eterna ombra ravvolse</l>
<l>Dell'artefice i guardi, a' quai raggiante</l>
<l>Del dolce lume dell'aurora e nuda</l>
<l>La beltà dei celesti in terra apparve.</l>
<l>Quinci, ove ancor più che la gioja ascolto</l>
<l>Spesso errare un sospiro, esce la prima</l>
<l>Vaga mortale, e siede all'ara, <gap resp="ed"/></l>
</lg></lg>
<lg type="ode">
<head>2</head>
<lg>
<l>Chi le Grazie adorò manda agli afflitti</l>
<l>Un pietoso sospir simile ai lai</l>
<l>D'usignuol che le meste ombre lusinghi.</l>
<l>E <add resp="ed">qual</add> vento che lungi al pellegrino</l>
<l>Annunzia i pomi dell'arancio e i lauri</l>
<l>All'umane virtù candido arride.</l>
<l>E ad imago del sol quando da bianca</l>
<l>Nebbia adugge le tarde erbe maligne</l>
<l>Fra cui zampilla il rivo, e di quel foco</l>
<l>Fa chiaro il rivo e sol le piante uccide;</l>
<l>Così alle Dive mie piace contesto</l>
<l>L'industre vel dell'ironia che i dardi</l>
<l>Troppo acuti del ver tempra a' mortali.</l>
</lg></lg>
<lg type="ode">
<head>3</head>
<lg>
<l>Forse un'altra il mio canto udrà fra i poggi</l>
<l>Ove di Aprile ai zefiri son care</l>
<l>L'ombre molli dei pioppi, e i mille fonti</l>
<l>Limpidi e vaghi onde l'Insubria è lieta.</l>
<l>Aure di Aprile ridestate i fiori</l>
<l>Sotto ai suoi passi, e di odorati orezzi</l>
<l>Rinfrescate il suo petto or che rimosso</l>
<l>Il lunghissimo velo, alla sventura</l>
<l>Che per arduo sentiero alla sua lena</l>
<l>A virtù la guidò, porge sommessa</l>
<l>Preghi e sospiri, e taciturna intende</l>
<l>L'aura not<add resp="ed">t</add>urna che le geme intorno.</l>
<l>Eppur Natura a lei co' primi rai</l>
<l>Del sol, gli affetti le mandò soavi</l>
<l>E innocenti nel petto; e i vezzi, e il ballo</l>
<l>Meraviglia e desio de' giovinetti</l>
<l>E che voi sole le apprendeste o Grazie</l>
<l>A voi più che ad amor gaja serbava.</l>
</lg></lg>
</div1>

<div1 type="carme">
<head>SECONDA REDAZIONE DELL'INNO</head>
<head>Le Grazie.</head>

<opener><salute>Inno<lb/>
Ad Antonio Canova</salute></opener>
<lg type="ode">
<lg>
<l>Cantando, o Grazie, degli eterei pregi</l>
<l>Di che il cielo v'adorna, e della gioja</l>
<l>Che vereconde voi date alla terra,</l>
<l>Volan temprati armoniosi i versi</l>
<l>Del peregrino suono uno e diverso</l>
<l>Di tre favelle. Al nome vostro, o Dive,</l>
<l>Io mi veggio dintorno errar l'incenso</l>
<l>Qual si spandea su l'are agl'inni arcani</l>
<l>D'Anfione: presente odo il nitrito</l>
<l>De' destrieri dircei; benchè Ippocrene</l>
<l>Li dissetasse, e li pascea dell'aure</l>
<l>Eolo, e prenunzia un'aquila volava</l>
<l>E de' suoi freni li adornava il Sole</l>
<l>Pur que' vaganti Pindaro contenne</l>
<l>Presso Orcomeno ed adorò le Grazie:</l>
<l>E delle Grazie al nome, un Lazio carme</l>
<l>Vien sonando imenei dall'isoletta</l>
<l>Di Sirmione per l'argenteo Garda</l>
<l>Fremente con altera onda marina</l>
<l>Da che le nozze di Peleo cantate</l>
<l>Nella reggia del mar, l'aureo Catullo</l>
<l>Al suo Garda cantò. Sacri poeti,</l>
<l>A me date voi l'arte a me de' vostri</l>
<l>Idiomi gli spirti, e con gli Etruschi</l>
<l>Modi seguaci adornerò più ardito</l>
<l>Le note istorie, e quelle onde a me Clio</l>
<l>Dal santuario suo fassi cortese.</l>
<l>E tuo Canova è l'inno: al cor men fece</l>
<l>Dono la bella Dea che in riva d'Arno</l>
<l>Sacrasti alle tranquille arti custode</l>
<l>Ed ella d'immortal lume e d'ambrosia</l>
<l>La santa immago sua tutta precinse.</l>
<l>Forse, (o ch'io spero) o artefice di Numi</l>
<l>Nuovo meco darai spirto alle Grazie</l>
<l>Che di tua man sorgon dal marmo: anch'io</l>
<l>Pingo e di vita i simolacri adorno;</l>
<l>Sdegno il verso che suona e che non crea;</l>
<l>Perchè Febo mi disse: Io Fidia primo</l>
<l>Ed Apelle guidai con la mia lira.</l>
	<l>Eran l'Olimpo, e il Fulminante, e i Fati:</l>
<l>E del tridente Enosigéo tremava</l>
<l>La genitrice terra; Amor dagli astri</l>
<l>Pluto feria: nè ancor v'eran le Grazie.</l>
<l>Una diva correa lungo il creato</l>
<l>Ad agitarlo, e di Natura avea</l>
<l>L'austero nome; fra' celesti or gode</l>
<l>Di cento troni; e con più nomi ed are</l>
<l>Le dan rito i mortali, e più le giova</l>
<l>L'inno che bella Citerea la invoca.</l>
<l>Perchè clemente a noi che mirò afflitti</l>
<l>Travagliarci e adirati, un dì la santa</l>
<l>Diva all'uscir de' flutti ove s'immerse</l>
<l>A fecondar le gregge di Nereo</l>
<l>Apparì con le Grazie, e le raccolse</l>
<l>L'onda Ionia primiera, onda che amica</l>
<l>Del lito ameno e dell'ospite musco</l>
<l>Da Citera ogni dì vien desiosa</l>
<l>A' materni miei colli: ivi fanciullo</l>
<l>La deità di Venere adorai.</l>
<l>Salve Zacinto! Alle Antenoree prode</l>
<l>De' santi Lari Idei ultimo albergo</l>
<l>E de' miei padri, darò i carmi e l'ossa</l>
<l>E a te il pensier: chè piamente a queste</l>
<l>Dee non favella chi la patria obblia.</l>
	<l>Tacea splendido il mar poi che sostenne</l>
<l>Su la conchiglia assise, e vezzeggiate</l>
<l>Dalla diva le Grazie; e a sommo il flutto,</l>
<l>Quante alla prima prima aura di Zefiro</l>
<l>Le frotte delle vaghe api prorompono</l>
<l>E più e più succedenti invide ronzano</l>
<l>A far lunghi di sè aerei grappoli;</l>
<l>Van aliando sui nettarei calici:</l>
<l>Tante a fior dell'immensa onda beata</l>
<l>Ardian mostrarsi a mezzo il petto ignude</l>
<l>Le amabili Nereidi oceanine</l>
<l>E a drappelli agilissime seguendo</l>
<l>La Gioja, alata degli Dei foriera,</l>
<l>Gittavan perle, delle rosee Grazie</l>
<l>Il bacio le Nereidi sospirando.</l>
	<l>Tosto che l'orme della diva, e il riso</l>
<l>Delle vergini sue fer di Citera</l>
<l>Sacro il lito, un'ignota violetta</l>
<l>Spuntò a' piè de' cipressi, e d'improvviso</l>
<l>Molte purpuree rose amabilmente</l>
<l>Si conversero in candide. Fu quindi</l>
<l>Religione di libar col latte</l>
<l>Cinto di bianche rose, e cantar gl'inni</l>
<l>Sotto i cipressi, ed offerire a l'ara</l>
<l>Il bel fioretto messaggier d'aprile.</l>
</lg></lg>
<lg type="ode">
<lg>
<l>Già bello è aprile. Or negli aerei poggi</l>
<l>Di Bellosguardo, ov'io cinta d'un fonte</l>
<l>Limpido alle tranquille ombre di mille</l>
<l>Giovinetti cipressi alle tre dive</l>
<l>L'ara innalzo, e un fatidico laureto</l>
<l>In cui men verde serpeggia la vite</l>
<l>La protegge di tempio, e coronato</l>
<l>Canto, venite a me d'intorno o sacri</l>
<l>Nel penetrale della dea pensosa</l>
<l>Giovinetti d'Esperia. Era più lieta</l>
<l>Urania un dì quando le Grazie a lei</l>
<l>L'azzurro peplo ornavano. Con elle</l>
<l>Qui Galileo sedeva a spiar l'astro</l>
<l>Della loro regina e il disviava</l>
<l>Col notturno rumor l'acqua remota</l>
<l>Che sotto i pioppi, amiche ombre dell'Arno,</l>
<l>Furtiva e argentea gli volava al guardo,</l>
<l>Qui a lui l'alba e la luna e il sol mostrava</l>
<l>Gareggiando dal cielo, or le severe</l>
<l>Nubi su la cerulea Alpe sedenti</l>
<l>Or il piano che fugge alle Tirrene</l>
<l>Nereidi, immensa di città e di vigne,</l>
<l>Scena e di templi e d'arator beati</l>
<l>Or cento colli onde Apennin corona</l>
<l>D'ulivi e d'antri e di marmoree ville</l>
<l>L'elegante città dove con Flora</l>
<l>Le Grazie han serti e amabile idioma.</l>
	<l>Tre vaghissime donne a cui le trecce</l>
<l>Infiora di perenni itale rose</l>
<l>Giovinezza, e per cui splende più bello</l>
<l>Sul lor sembiante il giorno, all'ara vostra</l>
<l>Sacerdotesse o care Grazie io guido.</l>
<l>Leggiadramente d'un ornato ostello</l>
<l>Che a lei d'Arno futura abitatrice</l>
<l>I pennelli posando, edificava</l>
<l>Il bel fabbro d'Urbino, esce la prima</l>
<l>Vaga mortale, e siede all'ara; e il bisso</l>
<l>Liberale acconsente ogni contorno</l>
<l>Di sue membra eleganti, e fra il candore</l>
<l>Delle dita s'avvivano le rose</l>
<l>Mentre accanto al suo petto agita l'arpa.</l>
<l>Scoppian dalle inquiete aeree fila</l>
<l>Quasi raggi di sol rotti dal nembo</l>
<l>Gioja insieme e pietà poichè sonanti</l>
<l>Rimembran come il ciel l'uomo concesse</l>
<l>Al diletto e agli affanni, onde gli sia</l>
<l>Temprato e vario di sua vita il volo</l>
<l>E come alla virtù guidi il dolore</l>
<l>E il sorriso e il sospiro errin sul labbro</l>
<l>Delle Grazie e a chi son fauste e presenti</l>
<l>Dolce in core e' s'allegri e dolce gema.</l>
	<l>Pari un concento se pur vera è fama</l>
<l>Un dì Aspasia tessea lungo l'Ilisso</l>
<l>Era allor delle dee sacerdotessa,</l>
<l>E intento al suono Socrate libava</l>
<l>Sorridendo a quell'ara, e col pensiero</l>
<l>Quasi al sereno dell'Olimpo alzossi.</l>
<l>Quinci il veglio mirò correre obbliqua</l>
<l><gap resp="ed"/></l>
</lg></lg>
<lg type="ode">
<lg>
<l>Daranno a voi dolor novello i Fati</l>
<l>E gioja eterna. E sparve e trasvolava</l>
<l>Due primi cieli, e si cingea del puro</l>
<l>Lume dell'astro suo. L'udì Armonia</l>
<l>E giubilando l'etere commosse.</l>
<l>Chè quando Citerea torna a' beati</l>
<l>Cori, Armonia su per le vie stellate</l>
<l>Move plauso alla Dea pel cui favore</l>
<l>Temprò un dì l'universo. Umana voce</l>
<l>Non rende suono che tant'alto arrivi;</l>
<l>Ben tu donna dell'arpa oggi potrai</l>
<l>Guidare l'inno. Udite or con divoto</l>
<l>Silenzio o alunni di quest'ara udite.</l>
	<l>Già del piè delle dita e dell'errante</l>
<l>Estro, e degli occhi vigili alle corde</l>
<l>Ispirata sollecita le note</l>
<l>Che pingan come l'armonia diè moto</l>
<l>Agli astri all'onda eterea e alla natante</l>
<l>Terra per l'oceano, e come franse</l>
<l>L'uniforme creato in mille volti</l>
<l>Coi raggi e l'ombre e il ricongiunse in uno</l>
<l>E i suoni all'aere e diè i colori al sole</l>
<l>E l'alterno continuo tenore</l>
<l>Alla fortuna agitatrice e al tempo</l>
<l>Sì che le cose dissonando insieme</l>
<l>Rendan concento all'armonia del mondo.</l>
	<l>Come quando più gajo Euro provòca</l>
<l>Su l'alba il queto Lario, e a quel sussurro</l>
<l>Canta il nocchiero, e allegransi i propinqui</l>
<l>Liuti, e molle il flauto si duole</l>
<l>D'innamorati giovani e di ninfe</l>
<l>Su le gondole erranti, e dalle sponde</l>
<l>Lietissimo specchiandosi nell'onde</l>
<l>Risponde il pastorel con la sua piva</l>
<l>Per entro i colli rintronano i corni</l>
<l>Terror del cavriol, mentre in cadenza</l>
<l>Di Lecco il malleo domator del bronzo</l>
<l>Tuona dagli antri ardenti; stupefatto</l>
<l>Perde le reti il pescatore ed ode.</l>
<l>Tal diffuso dell'arpa erra il concento</l>
<l>Per la nostra convalle, e mentre posa</l>
<l>La sonatrice, ancora odono i colli.</l>
	<l>Or le recate o vergini i canestri</l>
<l>E le rose e gli allori a cui paterni</l>
<l>Nell'ombrifero Pitti irrigatori</l>
<l>Son gli Etruschi Silvani, a far più vago</l>
<l>Il giovin seno alle mortali etrusche</l>
<l>Emule d'avvenenza e di ghirlande</l>
<l>Soave affanno al pellegrin se inoltra</l>
<l>Improvviso ne' lucidi teatri</l>
<l>E quell'intenta voluttà del canto</l>
<l>Ed errar un desio dolce d'amore</l>
<l>Mira sui volti femminili, e l'aura</l>
<l>Piena di fiori gli confonde il core.</l>
<l>Recate insieme o vergini le conche</l>
<l>De l'alabastro prodigo di fresca</l>
<l>Linfa, e di vita ahi breve a' montanini</l>
<l>Gelsomini, e alla mammola dogliosa</l>
<l>Di non morir sul crine alle fuggiasche</l>
<l>Oreadi di Fiesole, e compianta</l>
<l>Dal solitario venticel notturno.</l>
<l>Date il rustico giglio, e se men alte</l>
<l>Ha le forme fraterne, il manto veste</l>
<l>Degli amaranti inviolato: unite</l>
<l>Aurei giacinti, e azzurri alle giunghiglie</l>
<l>Di Bellosguardo che all'amante suo</l>
<l>Coglie Pomona, e a' garofani arditi</l>
<l>Della pompa diversa e del legnaggio</l>
<l>E i mille fior che a' regni dell'aurora</l>
<l>Novella preda a' nostri liti addussero</l>
<l>Vittoriosi i Zefiri su l'ali</l>
<l>E or fra' cedri al suo talamo imminenti</l>
<l>D'ospite amore e di tepori industri</l>
<l>Questa gentil sacerdotessa allegra.</l>
</lg></lg>
<lg type="ode">
<lg>
<l>Spira indistinto e amabilmente agli occhi</l>
<l>Pari alle note sue splende il concento</l>
<l>Che di tanti color tesse e d'odori</l>
<l>E a voi Grazie que' serti offre, e inghirlanda</l>
<l>L'arpa, e venir vede seconda al rito</l>
<l>La sua vaga compagna. In dono reca</l>
<l>Le primizie de' favi, onde in Imetto</l>
<l><gap resp="ed"/></l>
<l>Ne inghirlanda colei che all'ara viene</l>
<l>Seconda ancella al rito, e in dono <gap resp="ed"/></l>
</lg></lg>
</div1>

<div1 type="poesia">
<head>CARME TRIPARTITO</head>
<lg type="ode">
<head>
[OMERO, CORINNA, ANACREONTE, SAFFO, TASSO]
</head>
<lg>
	<l>Dite o garzoni a chi mortale, e voi</l>
<l>Donzelle dite a qual fanciulla un giorno</l>
<l>Più di quel mel le Dee furon cortesi.</l>
	<l>N'ebbe primiero un cieco, e su lo scudo</l>
<l>Di Vulcano mirò moversi il mondo,</l>
<l>E l'alto Ilio diruto, e per l'ignoto</l>
<l>Pelago la solinga Itaca vela,</l>
<l>E tutto Olimpo gli s'aprì alla mente,</l>
<l>E Cipria vide e delle Grazie il cinto.</l>
	<l>Ma quando quel sapor venne a Corinna</l>
<l>Sul labbro, vinse tra l'Elee quadrighe</l>
<l>Di Pindaro i destrier; benchè Elicona</l>
<l>Li dissetasse, e li pascea di foco</l>
<l>Eolo, e prenunzia un'aquila correa,</l>
<l>E de' suoi freni li adornava il Sole.</l>
	<l>Su' vaghi fiori onde cingea la lira</l>
<l>Anacreonte un'ape sacra un giorno</l>
<l>S'assise; e tal n'uscia suon dalle fila</l>
<l>Che da Cupido avea baci soavi</l>
<l>Il vecchierello, nè ridar poi volle</l>
<l>La lira a Febo, e la recò all'Eliso.</l>
	<l>Di quel mel la fragranza errò improvvisa</l>
<l>Sul talamo all'Eolia fanciulla</l>
<l>E il cor dal petto le balzò e la lira</l>
<l>Ed aggiogando i passeri scendea</l>
<l>Citerea dall'Olimpo e delle sue</l>
<l>Ambrosie dita le tergeva il pianto.</l>
	<l>N'ebbe il cantor d'Aminta allor ch'errando</l>
<l>“Forsennato egli errò per le foreste</l>
<l>“Sì che insieme movea pietate e riso</l>
<l>“Nelle gentili ninfe e ne' pastori</l>
<l>“Nè già cose scrivea degne di riso</l>
<l>“Sebben cose facea degne di riso.</l>
</lg></lg>
<lg type="ode">
<head>[LE CHIOME DELLE GRAZIE]</head>
<lg>
	<l>Carezzate da' Zefiri le vostre</l>
<l>Ciocche sovente van mutando anella</l>
<l>Biondeggianti talor pari a' soavi</l>
<l>Rai dell'alba d'April, che di fragranze</l>
<l>De' suoi fiori, e di limpide rugiade</l>
<l>Le fa liete e odorose. Invan si posa</l>
<l>Sul latteo sen nerissima la chioma</l>
<l>Della figlia di Cerere, e le grandi</l>
<l>Sue pupille risplendono da' gigli</l>
<l>Pallidi del suo volto onde più bella</l>
<l>Mostra suo labbro la virginea rosa.</l>
</lg></lg>
<lg type="ode">
<head>[ LA FIAMMA DI VESTA]</head>
<head>I</head>
<lg>
<l>Una è l'alma del mondo, in infinite</l>
<l>Forme, e negli astri, e negl'immensi mari</l>
<l>E ne' fiori e ne' fulmini diffusa</l>
<l>Inegualmente e negli umani petti</l>
<l>Ma in ogni loco a se medesma eguale</l>
<l>In sè ritorna, e da sè parte, e vive</l>
<l>Ricongiunta a se stessa.</l>
</lg></lg>
<lg type="ode">
<head>II</head>
<lg>
<l>Innaccessa agli Dei, splende una Fiamma</l>
<l>Solitaria nell'ultimo de' cieli</l>
<l>Per proprio foco eterna: unico Nume</l>
<l>La veneranda Deità di Vesta</l>
<l>Vi s'appressa, e deriva indi una pura</l>
<l>Luce che mista allo splendor del sole</l>
<l>Tinge gli aerei campi di zafiro,</l>
<l>E i mari allor che ondeggiano al tranquillo</l>
<l>Spirto del vento facili a' nocchieri;</l>
<l>E di chiaror dolcissimo consola</l>
<l>Con quel lume le notti, e a qual più s'apre</l>
<l>Modesto fiore a decorar la terra</l>
<l>Molli tinte comparte, invidiate</l>
<l>Dalla rosa superba.</l>
</lg></lg>
<lg type="ode">
<head>III</head>
<lg>
<l>Solinga nell'altissimo de' cieli</l>
<l>Innaccessa agli Dei splende una Fiamma</l>
<l>Per proprio Fato eterna; e l'ha in sua cura</l>
<l>La veneranda Deità di Vesta.</l>
<l>Vi s'appressa, e ne toglie una favilla</l>
<l>A spirarla nell'anime gentili</l>
<l>Che recando talor parte del cielo</l>
<l>Sotto spoglia mortal scendon fra noi.</l>
</lg></lg>
<lg type="ode">
<head>[L'ERINNE]</head>
<lg>
<l>Tacquero. Come quando esce un'Erinne</l>
<l>A gioir delle terre arse dal verno</l>
<l>Maligna; e lava le sue membra a' fonti</l>
<l>Dell'Islanda esecrati ove più tristi</l>
<l>Fuman sulfuree l'acque, o a' groelandi</l>
<l>Laghi lambiti di vampe</l>
<l>La teda alluma e al ciel sereno aspira.</l>
<l>Finge perfida pria roseo splendore</l>
<l>E lei deluse appellano col vago</l>
<l>Nome di Boreale alba le genti.</l>
<l>Quella scorre, e le nuvole in chimere</l>
<l>Orrende, e in imminenti armi contorce</l>
<l>Fiammeggianti; e calar senti per l'aura</l>
<l>Dal muto nembo l'aquile agitate</l>
<l>Che veggion nel lor regno angui, e sedenti</l>
<l>Leoni, e ulular l'ombre de' lupi.</l>
<l>Innondati di sangue errano al guardo</l>
<l>Delle città i pianeti, e van raggiando</l>
<l>Timidamente per l'aereo caos;</l>
<l>Tosto d'incendio la celeste volta</l>
<l>S'infiamma, e sotto quell'infausta luce</l>
<l>Rosseggia immensa l'iperborea terra.</l>
<l>Quinci l'invida dea gli inseminati</l>
<l>Campi mira, e dal gel tutto Oceano</l>
<l>A' nocchieri conteso; ed oggi forse</l>
<l>Per la Scizia calpesta armi, e vessilli,</l>
<l>E d'Itali guerrier corpi incompianti.</l>
</lg></lg>
<lg type="ode">
<head>[VERSI DI SALUTO ALLA BIGNAMI]</head>
<lg>
<l>&lt;Date candidi giorni a lei che sola</l>
<l>Da che più lieti mi fioriano gli anni</l>
<l>M'arse divina d'immortale amore.</l>
<l>Sola vive al cor mio cura soave</l>
<l>Sola e secreta spargerà le chiome</l>
<l>Sovra il sepolcro mio, quando lontano</l>
<l>Non prescrivano i fati anche il sepolcro.</l>
<l>Vaga e felice i balli e le fanciulle</l>
<l>Di nera treccia insigni e di sen colmo</l>
<l>Sul molle clivo di Brianza un giorno</l>
<l>Guidar la vidi; oggi le vesti allegre</l>
<l>Obbliò lenta e il suo vedovo coro.</l>
<l>E se alla luna e all'etere stellato</l>
<l>Più azzurro il scintillante Eupili ondeggia</l>
<l>Il guarda avvolta in lungo velo e plora</l>
<l>Col rosignuol finchè l'aurora il chiami</l>
<l>A men soave tacito lamento.</l>
<l>A lei da presso il piè volgete o Grazie,</l>
<l>E nel mirarvi, o Dee, tornino i grandi</l>
<l>Occhi fatali al lor natio sorriso.&gt;</l>
</lg></lg>

<lg type="ode">
<head>[LA VERGINE ROMITA]</head>
<lg>
<l>Come nel chiostro vergine romita</l>
<l>Se gli azzurri del cielo, e la splendente</l>
<l>Luna e il silenzio delle stelle adora,</l>
<l>Sente il Nume, ed al cembalo s'asside</l>
<l>E del piè e delle dita, e dell'errante</l>
<l>Estro e degli occhi vigili alle note</l>
<l>Sollecita il suo cembalo ispirata</l>
<l>Ma se improvvise rimembranze amore</l>
<l>In cor le manda, scorrono più lente</l>
<l>Sovra i tasti le dita, e d'improvviso</l>
<l>Quella soave melodia che posa</l>
<l>Secreta ne' vocali alvei del legno</l>
<l>Flebile e lenta all'aure s'aggira.</l>
</lg></lg>

<lg type="ode">
<head>[DANZATRICE NEL MOTO DEL BALLO]</head>
<lg>
<l>Sdegnan chi a' fasti di Fortuna applaude</l>
<l>Le Dive mie, e sol fan bello il lauro</l>
<l>Quando Sventura ne corona i prenci;</l>
<l>Ma più alle Dive mie piace quel carme</l>
<l>Che d'egregia beltà l'alma e le forme</l>
<l>Con la pittrice melodia ravviva.</l>
<l>Ma invan per l'altre età (se l'idioma</l>
<l>D'Italia correrà puro a' nepoti,</l>
<l>E vostro e voi deh lo serbate, o Grazie.)</l>
<l>Tento ritrar ne' versi miei la sacra</l>
<l>Danzatrice, men bella allor che siede,</l>
<l>Men di te bella o gentil sonatrice,</l>
<l>Meno amabil di te quando favelli</l>
<l>O nudrice dell'api. Ma se danza</l>
<l>Vedila! tutta l'armonia del suono</l>
<l>Scorre dal suo bel corpo, e dal sorriso</l>
<l>Della sua bocca, e un moto, un atto, un vezzo</l>
<l>Manda agli sguardi venustà improvvisa.</l>
<l>E chi pinger la può? Mentre a ritrarla</l>
<l>Pongo industre lo sguardo, ecco m'elude</l>
<l>E le carole che lenta disegna</l>
<l>Affretta rapidissima e s'invola</l>
<l>Sorvolando sui fiori; appena veggio</l>
<l>Il vel fuggente biancheggiar fra i mirti.</l>
</lg></lg>
</div1>
<div1 type="parte">
<head>REDAZIONE DEL CARME SECONDO LA LEZIONE DEL QUADERNONE</head>
<div2 type="poesia">
<head>Inno Primo.</head>
<opener><salute>Ad Antonio Canova</salute></opener>
<lg type="ode">
<head>Venere</head>
<lg>
<l>Cantando o Grazie degli eterei pregi</l>
<l>Di che il cielo v'adorna, e della gioja</l>
<l>Che vereconde voi date alla terra,</l>
<l>Belle vergini! a voi chieggio l'arcana</l>
<l>Armoniosa melodia pittrice</l>
<l>Della vostra beltà; sì che all'Italia</l>
<l>Afflitta di regali ire straniere</l>
<l>Voli improvviso a rallegrarla il carme.</l>
<l>Nella convalle fra gli aerei poggi</l>
<l>Di Bellosguardo ov'io cinta d'un fonte</l>
<l>Limpido fra le quete ombre di mille</l>
<l>Giovinetti cipressi alle tre dive</l>
<l>L'ara innalzo, e un fatidico laureto</l>
<l>La protegge di tempio, al vago rito</l>
<l>Vieni, o Canova, e agl'inni. Al cor men fece</l>
<l>Dono la bella Dea che tu sacrasti</l>
<l>Qui su l'Arno alle belle arti custode,</l>
<l>Ed ella d'immortal lume e d'ambrosia</l>
<l>La santa immago sua tutta precinse.</l>
<l>Forse (o ch'io spero!) artefice di numi,</l>
<l>Nuovo meco darai spirto alle Grazie</l>
<l>Che or di tua man sorgon dal marmo: anch'io</l>
<l>Pingo, e la vita a' miei fantasmi ispiro;</l>
<l>Sdegno il verso che suona e che non crea;</l>
<l>Perchè Febo mi disse: io Fidia primo</l>
<l>Ed Apelle guidai con la mia lira.</l>
<l>Eran l'Olimpo e il Fulminante e il Fato</l>
<l>E del tridente Enosigéo tremava</l>
<l>La genitrice Terra; Amor dagli astri</l>
<l>Pluto feria: nè ancor v'eran le Grazie.</l>
<l>Una Diva scorrea lungo il creato</l>
<l>A fecondarlo e di Natura avea</l>
<l>L'austero nome; fra' celesti or gode</l>
<l>Di cento troni, e con più nomi ed are</l>
<l>Le dan rito i mortali, e più le giova</l>
<l>L'inno che bella Citerea la invoca.</l>
<l>Perchè clemente a noi, che mirò afflitti</l>
<l>Travagliarci, e adirati, un dì la santa</l>
<l>Diva all'uscir de' flutti ove s'immerse</l>
<l>A ravvivar le gregge di Neréo</l>
<l>Apparì con le Grazie; e le raccolse</l>
<l>L'onda Ionia primiera, onda che amica</l>
<l>Del lito ameno e dell'ospite musco</l>
<l>Da Citera ogni dì vien desiosa</l>
<l>A' materni miei colli: ivi fanciullo</l>
<l>La Deità di Venere adorai.</l>
<l>Salve, Zacinto! all'antenoree prode</l>
<l>De' santi lari Idei ultimo albergo</l>
<l>E de' miei padri, darò i carmi e l'ossa</l>
<l>E a te il pensier. chè piamente a queste</l>
<l>Dee non favella chi la patria oblia.</l>
<l>Sacra città è Zacinto. Eran suoi templi</l>
<l>Era ne' colli suoi l'ombra de' boschi</l>
<l>Sacri al tripudio di Diana e al coro,</l>
<l>Pria che Nettuno al reo Laomedonte</l>
<l>Munisse Ilio di torri inclite in guerra.</l>
<l>Bella è Zacinto. A lei versan tesori</l>
<l>L'angliche navi; a lei dall'alto manda</l>
<l>I più vitali rai l'eterno sole.</l>
<l>Candide nubi a lei Giove concede</l>
<l>E selve ampie d'ulivi, e liberali</l>
<l>I colti di Lieo; rosea salute</l>
<l>Prometton l'aure da' spontanei fiori</l>
<l>Alimentate e da' perpetui cedri.</l>
<l>Splendea tutto quel mar quando sostenne</l>
<l>Su la conchiglia assise, e vezzeggiate</l>
<l>Dalla Diva le Grazie; e a sommo il flutto</l>
<l>Quante alla prima prima aura di Zefiro</l>
<l>Le frotte delle vaghe api prorompono</l>
<l>E più e più succedenti invide ronzano</l>
<l>A far lunghi di sè aerei grappoli</l>
<l>Van aliando su' nettarei calici</l>
<l>E del mele futuro in cor s'allegrano,</l>
<l>Tante a fior dell'immensa onda raggiante</l>
<l>Ardian mostrarsi a mezzo il petto ignude</l>
<l>Le amorose Nereidi Oceanine,</l>
<l>E a drappelli agilissime seguendo</l>
<l>La Gioja alata, degli dei foriera,</l>
<l>Gittavan perle; dell'ingenue Grazie</l>
<l>Il bacio le Nereidi sospirando.</l>
<l>Poi come l'orme della Diva e il riso</l>
<l>Delle vergini sue fer di Citera</l>
<l>Sacro il lito, un'ignota violetta</l>
<l>Spuntò a' piè de' cipressi, e d'improvviso</l>
<l>Molte purpuree rose amabilmente</l>
<l>Si conversero in candide. Fu quindi</l>
<l>Religione di libar col latte</l>
<l>Cinto di bianche rose, e cantar gl'inni</l>
<l>Sotto a' cipressi, e d'offerire all'ara</l>
<l>Le perle e il fiore messagger d'Aprile.</l>
<l>L'una tosto alla Dea col radiante</l>
<l>Pettine asterge mollemente e intreccia</l>
<l>Le chiome dell'azzurra onda spumanti:</l>
<l>L'altra sorella a' zefiri consegna</l>
<l>A rifiorirle i prati a primavera</l>
<l>L'ambrosio umore ond'è irrorato il seno</l>
<l>Della figlia di Giove: vereconda</l>
<l>La terza ancella ricompone il peplo</l>
<l>Su le membra divine, e le contende</l>
<l>Di que' selvaggi attoniti al desio.</l>
<l>Non prieghi d'inni o danze d'imenei</l>
<l>Ma de' veltri perpetuo l'ululato</l>
<l>Tutta l'isola udia, e un suon di dardi</l>
<l>E gli uomini sul vinto orso rissosi</l>
<l>E de' piagati cacciatori il grido.</l>
<l>Cerere invan donato avea l'aratro</l>
<l>A que' feroci, invan d'oltre l'Eufrate</l>
<l>Chiamò un dì Bassaréo giovine dio</l>
<l>A ingentilir di pampini le balze:</l>
<l>Il pio stromento irruginìa su' brevi</l>
<l>Solchi sdegnato; divorata innanzi</l>
<l>Che i grappoli novelli imporporasse</l>
<l>A' rai d'autunno, era la vite: e solo</l>
<l>Quando apparian le Grazie i predatori</l>
<l>E le vergini squallide e i fanciulli</l>
<l>L'arco e il terror deponeano ammiranti.</l>
	<l>Con mezze in mar le rote iva frattanto</l>
<l>Lambendo il lito la conchiglia, e al lito</l>
<l>Pur con le braccia la spingean le molli</l>
<l>Nettunine. Spontanee s'aggiogarono</l>
<l>Alla biga gentil due delle cerve</l>
<l>Che ne' boschi Dittei schive di nozze</l>
<l>Cintia a' freni educava; e poi che dome</l>
<l>Aveale a' cocchi suoi pasceano immuni</l>
<l>Di mortale saetta. Ivi per sorte</l>
<l>Vagolando fuggiasche eran venute</l>
<l>Le avventurose, e corsero ministre</l>
<l>Al viaggio di Venere. Improvvisa</l>
<l>Iri che segue i Zefiri col volo</l>
<l>S'assise auriga, e drizzò il corso all'Istmo</l>
<l>Del Laconio paese. Ancor Citera</l>
<l>Del golfo intorno non sedea regina:</l>
<l>Dove or miri le vele alte su l'onda</l>
<l>Pendea negra una selva, ed esiliato</l>
<l>N'era ogni Dio dai figli della terra</l>
<l>Duellanti a predarsi: i vincitori</l>
<l>D'umane carni s'imbandian convito.</l>
<l>Videro il cocchio e misero un ruggito</l>
<l>Palleggiando la clava. Al petto strinse</l>
<l>Sotto il suo manto accolte le gementi</l>
<l>Sue giovinette, e, O selva ti sommergi,</l>
<l>Venere disse, e fu sommersa. Ah tali</l>
<l>Fors'eran tutti i primi avi dell'uomo!</l>
<l>Quindi in noi serpe miseri un natio</l>
<l>Delirar di battaglie e se pietose</l>
<l>Nol placano le Dee, cupo riarde</l>
<l>Ostentando trofeo l'ossa fraterne;</l>
<l>Ch'io non lo veggia almeno or che in Italia</l>
<l>Fra le messi biancheggiano insepolte!</l>
<l>Qui di Fare il golfo</l>
<l>Cinto d'armoniosi antri a' delfini</l>
<l>Qui Sparta e le fluenti dell'Eurota</l>
<l>Grate a' cigni; e Messene offria securi</l>
<l>Ne' suoi boschetti alle tortore i nidi</l>
<l>Qui d'Augia il pelaghetto inviolato</l>
<l>Dal pescator mandava acque lustrali</l>
<l>Alla sacra Brisea donde il propinquo</l>
<l>Taigeto udiva strepitar l'arcano</l>
<l>Tripudio e i riti onde il femmineo coro</l>
<l>Placò Lieo; tornavano i garzoni</l>
<l>Ghirlandati alle vergini in Amicle</l>
<l>Terra di fiori; non l'Eloa maremma</l>
<l>Li rattenne non Laa che fra tre monti</l>
<l><gap resp="ed"/></l>
<l>Dite candide Dee, ditemi dove</l>
<l>La prima ara vi piacque, onde se invano</l>
<l>Or la chieggio alla terra, almen l'antica</l>
<l>Religione del bel loco io senta.</l>
</lg></lg>
<lg type="ode">
<lg>
<l>Tutte velate procedendo all'alta</l>
<l>Dorio che di lontan gli Arcadi vede,</l>
<l>Le belle Dee vennero a Trio; l'Alfeo</l>
<l>Arretrò l'onda, e die' a' lor passi il guado</l>
<l>Che anc'oggi il pellegrin varca ed adora.</l>
<l>Fe' manifesta quel portento a' Greci</l>
<l>La Deità; sentirono da lunge</l>
<l>Odorosa spirar l'aura celeste.</l>
</lg></lg>
<lg type="ode">
<lg>
<l>&lt;Non sono genii mentiti. Io dal mio poggio</l>
<l>Quando tacciono i venti fra le torri</l>
<l>Della vaga Firenze odo un Silvano</l>
<l>Ospite ignoto a' taciti eremiti</l>
<l>Del vicino Oliveto: ei sul meriggio</l>
<l>Fa sua casa un frascato, e a suon d'avena</l>
<l>Le pecorelle sue chiama alla fonte.</l>
<l>Chiama due brune giovani la sera</l>
<l>Nè piegar erba mi parean ballando.</l>
<l>Esso mena la danza. N'eran molte</l>
<l>Sotto l'alpe di Fiesole a una valle</l>
<l>Che da sei montagnette ond'è ricinta</l>
<l>Scende a sembianza di teatro Acheo.</l>
<l>Affrico allegro ruscelletto accorse</l>
<l>A' lor prieghi dal monte, e fe' la valle</l>
<l>Limpida d'un freschissimo laghetto.</l>
<l>Nulla per anco delle Ninfe inteso</l>
<l>Avea Fiammetta allor ch'ivi a diporto</l>
<l>Novellando d'amori e cortesie</l>
<l>Con le amiche sedeva, o s'immergea</l>
<l>Te, Amor, fuggendo; e forse la spiavi</l>
<l>Dentro le cristalline onde più bella.</l>
<l>Fur poi svelati in que' diporti i vaghi</l>
<l>Misteri, e Dioneo re del drappello</l>
<l>Le Grazie afflisse. Perseguì i colombi</l>
<l>Che stavan su le dense ali sospesi</l>
<l>A guardia d'una grotta; invan gementi</l>
<l>Sotto il flagel del mirto onde gl'incalza</l>
<l>Gli fan ombra dattorno, e gli fan prieghi</l>
<l>Che non s'accosti; sanguinanti e inermi</l>
<l>Sgombran con penne trepidanti al cielo.</l>
<l>Della grotta i recessi empie la luna,</l>
<l>E fra un mucchio di gigli addormentata</l>
<l>Svela a un Fauno confusa una Napéa.</l>
<l>Gioì il protervo dell'esempio, e spera</l>
<l>Allettarne Fiammetta; e pregò tutti</l>
<l>Allor d'aita i Satiri canuti</l>
<l>E quante emule ninfe eran da' giochi</l>
<l>E da' misteri escluse: e quegli arguti</l>
<l>Oziando ogni notte a Dionèo</l>
<l>Di scherzi, e d'antri, e talami di fiori</l>
<l>Ridissero novelle. Or vive il libro</l>
<l>Dettato dagli Dei; ma sfortunata</l>
<l>La damigella che mai tocchi il libro.</l>
<l>Tosto smarrita del natio pudore</l>
<l>Avrà la rosa, nè il rossore ad arte</l>
<l>Può innamorar chi sol le Grazie ha in core. &gt;</l>
</lg></lg>
<lg type="ode">
<lg>
<l>E solette radean lievi le falde</l>
<l>D'Olimpo irriguo di sorgenti. Or quando</l>
<l>Fur più al cielo propinque ove di rosea</l>
<l>Luce le vette al sacro monte asperge</l>
<l>E donde sembran tutte auree le stelle</l>
<l>Alle vergini sue che la seguieno</l>
<l>Volse la santa Dea queste parole:</l>
<l>Assai beato o giovinette è il regno</l>
<l>De' celesti ov'io riedo. All'infelice</l>
<l>Terra ed a' figli suoi voi rimanete</l>
<l>Consolatrici; sol per voi sovr'essa</l>
<l>Ogni lor dono pioveranno i numi.</l>
<l>E se vindici fien più che clementi</l>
<l>Anzi al trono del padre io di mia mano</l>
<l>Guiderovvi a placarlo. Al partir mio</l>
<l>Tale udirete un'armonia da l'alto</l>
<l>Che diffusa da voi farà più miti</l>
<l>De' viventi i dolori. Ospizio amico</l>
<l>Talor sienvi gli Elisi, e sorridete</l>
<l>A' vati che cogliean puri l'alloro</l>
<l>Ed a' prenci indulgenti, ed alle pie</l>
<l>Giovani madri che a straniero latte</l>
<l>Non concedean gl'infanti, e alle donzelle</l>
<l>Che occulto amor trasse innocenti al rogo,</l>
<l>E a' giovinetti per la patria estinti.</l>
<l>Siate immortali. Disse e le mirava</l>
<l>E dagli sguardi diffond...</l>
</lg></lg>
<lg type="ode">
<lg>
<l>Poi d'un suo bacio confortò le meste</l>
<l>Vergini sue che la seguian con gli occhi</l>
<l>E li velava il pianto, e lei dall'alto</l>
<l>Vedean appena, e questa voce udiro:</l>
<l>Daranno a voi dolor novello i fati</l>
<l>E gioja eterna. E sparve: e trasvolando</l>
<l>Due primi cieli si cingea del puro</l>
<l>Lume dell'astro suo. L'udì Armonia</l>
<l>E giubilando l'etere commosse.</l>
<l>Chè quando Citerea torna a' beati</l>
<l>Cori, Armonia su per le vie stellate</l>
<l>Move plauso alla Dea pel cui favore</l>
<l>Temprò un dì l'universo.</l>
</lg></lg>
<lg type="ode">
<lg>
<l>E non che ornar di canto, e chi può tutte</l>
<l>Ridir l'opre de' Numi? Impaziente</l>
<l>Il vagante inno mio fugge ove incontri</l>
<l>Graziose le menti ad ascoltarlo</l>
<l>Pur non so dirvi, o belle suore, addio,</l>
<l>Sento piena di nuovi inni la mente.</l>
<l>Ma e dove or io vi seguirò, se il Fato</l>
<l>Ah da gran giorni omai profughe in terra</l>
<l>Alla Grecia vi tolse, e se l'Italia</l>
<l>Che v'è patria seconda i doni vostri</l>
<l>Misera ostenta e il vostro nume obblia?</l>
<l>Pur molti ingenui de' suoi figli ancora</l>
<l>A voi tendon le palme. Io finchè viva</l>
<l>Ombra daranno a Bellosguardo i lauri</l>
<l>Ne farò tetto all'ara vostra, e offerta</l>
<l>Di quanti pomi educa l'anno, e quante</l>
<l>Fragranze ama destar l'alba d'aprile.</l>
<l>E il fonte e queste pure aure e i cipressi</l>
<l>E secreto il mio pianto e la sdegnosa</l>
<l>Lira, e i silenzi vi fien sacri e l'arti.</l>
<l>Fra l'arti io coronato e fra le muse</l>
<l>Alla patria dirò come indulgenti</l>
<l>Tornate ospiti a lei, sì che più grata</l>
<l>In più splendida reggia, e con solenni</l>
<l>Pompe v'onori: udrà come redenta</l>
<l>Fu due volte per voi, quando la Fiamma</l>
<l>Pose Vesta sul Tebro, e poi Minerva</l>
<l>Diede a Flora per voi l'attico Ulivo.</l>
<l>Venite o Dee, spirate Dee, spandete</l>
<l>La Deità materna, e novamente</l>
<l>Deriveranno l'armonia gl'ingegni</l>
<l>Dall'Olimpo in Italia: e da voi solo</l>
<l>Nè dar premio potete altro più bello</l>
<l>Sol da voi chiederem Grazie un sorriso.</l>
</lg></lg>
</div2>
<div2 type="poesia">
<head>Inno Secondo</head>
<opener><salute>Ad Antonio Canova</salute></opener>
<lg type="ode">
<head>Vesta</head>
<lg>
<l>Tre vaghissime donne a cui le trecce</l>
<l>Infiora di felici Itale rose</l>
<l>Giovinezza, e per cui splende più bello</l>
<l>Sul lor sembiante il giorno, all'ara vostra</l>
<l>Sacerdotesse, o care Grazie, io guido.</l>
<l>Qui e voi che Marte non rapì alle madri</l>
<l>Correte, e voi che muti impallidite</l>
<l>Nel penetrale della Dea pensosa</l>
			<l>Urania era più lieta</l>
			<l>ove le Grazie a lei l'azzurro</l>
<l>Paludamento ornavano. Con elle</l>
<l>Qui dov'io canto Galileo sedeva</l>
			<l>a spiar l'astro</l>
<l>Della loro regina, e il disviava</l>
<l>Col notturno rumor l'acqua remota</l>
<l>Che sotto a' pioppi delle rive d'Arno</l>
<l>Furtiva e argentea gli volava al guardo.</l>
<l>Qui a lui l'alba la luna e il sol mostrava</l>
<l>Gareggiando di tinte or le severe</l>
<l>Nubi su la cerulea alpe sedenti,</l>
<l>Or il piano che fugge alle Tirrene</l>
<l>Nereidi, immensa di città e di selve</l>
<l>Scena e di templi e d'arator beati</l>
<l>Or cento colli onde Apennin corona</l>
<l>D'ulivi e d'antri e di marmoree ville</l>
<l>L'elegante città dove con Flora</l>
<l>Le Grazie han serti e amabile idioma.</l>
<l>Date principio, o giovinetti, al rito</l>
<l>E da' festoni della sacra soglia</l>
<l>Dilungate i profani. Ite insolenti</l>
<l>Genii d'Amore, e voi livido coro</l>
<l>Di Momo, e voi che a prezzo Ascra attingete.</l>
<l>Qui nè oscena malia, nè plauso infido</l>
<l>Può, nè dardo attoscato, oltre quest'ara,</l>
<l>Cari al volgo e a' tiranni, ite profani.</l>
<l>Dolce alle Grazie è la virginea voce</l>
<l>E la timida offerta; uscite or voi</l>
<l>Dalle stanze materne ove solinghe</l>
<l>Amor v'insidia, o donzellette uscite;</l>
<l>Gioja promette, e manda pianto Amore.</l>
<l>Qui su l'ara le rose e le colombe</l>
<l>Deponete e tre calici spumanti</l>
<l>Di latte inghirlandato; e fin che il rito</l>
<l>V'appelli al canto, tacite sedete.</l>
<l>Sacro è il silenzio a' vati; e vi fa belle</l>
<l>Più del sorriso. E tu che ardisci in terra</l>
<l>Vestir d'eterna giovinezza il marmo,</l>
<l>Or l'armonia della bellezza, il vivo</l>
<l>Spirar de' vezzi nelle tre ministre</l>
<l>Che all'arpa io guido agl'inni e alle carole</l>
<l>Vedrai qui al certo; e tu potrai lasciarle</l>
<l>Immortali fra noi, pria che all'Eliso</l>
<l>Su l'ali occulte fuggano degli anni.</l>
<l>Leggiadramente d'un ornato ostello</l>
<l>Che a lei d'Arno futura abitatrice</l>
<l>I pennelli posando edificava</l>
<l>Il bel fabbro d'Urbino, esce la prima</l>
<l>Vaga mortale, e siede all'ara, e il bisso</l>
<l>Liberale acconsente ogni contorno</l>
<l>Di sue forme eleganti, e fra il candore</l>
<l>Delle dita s'avvivano le rose</l>
<l>Mentre accanto al suo petto agita l'arpa.</l>
<l>Scoppian dall'inquiete aeree fila</l>
<l>Quasi raggi di sol rotti dal nembo</l>
<l>Gioja insieme e pietà, poi che sonanti</l>
<l>Rimembran come il ciel l'uomo concesse</l>
<l>Al diletto e agli affanni onde gli sia</l>
<l>Librato e vario di sua vita il volo</l>
<l>E come alla virtù guidi il dolore</l>
<l>E il sorriso e il sospiro errin sul labbro</l>
<l>Delle Grazie, e a chi son fauste e presenti</l>
<l>Dolce in cuore ei s'allegri, e dolce gema.</l>
<l>Pari un concento se pur vera è fama</l>
<l>Un dì Aspasia tessea lungo l'Ilisso,</l>
<l>Era allor delle Dee sacerdotessa</l>
<l>E intento al suono Socrate libava</l>
<l>Sorridente a quell'ara, e col pensiero</l>
<l>Quasi a' sereni dell'Olimpo alzossi.</l>
<l>Quinci il veglio mirò volgersi obbliqua</l>
<l>Affettando or la via su per le nubi</l>
<l>Or ne' gorghi Letèi precipitarsi</l>
<l>Di Fortuna la rapida quadriga</l>
<l>Da' viventi inseguita; e quel pietoso</l>
<l>Gridò invano dall'alto: A cieca duce</l>
<l>Siete seguaci o miseri, e vi scorge</l>
<l>Dove in bando è pietà, dove il Tonante</l>
<l>Più adirate le folgori abbandona</l>
<l>Su la timida terra. O nati al pianto</l>
<l>E alla fatica, se virtù vi è guida</l>
<l>Dalla fonte del duol sorge il conforto.</l>
<l>Ah ma nemico è un altro Dio di pace</l>
<l>Più che Fortuna, e gl'innocenti assale;</l>
<l>Ve' come l'arpa di costei sen duole!</l>
<l>Duolsi che a tante verginette il seno</l>
<l>Sfiori e di pianto alle carole in mezzo</l>
<l>Invidioso Amor bagni i lor occhi.</l>
</lg></lg>
<lg type="ode">
<lg>
<l>Già del piè delle dita e dell'errante</l>
<l>Estro, e degli occhi vigili alle corde</l>
<l>Ispirata sollecita le note</l>
<l>Che pingan come</l>
<l>Agli astri all'onda eterea e alla natante</l>
<l>Terra per l'oceano, e come franse</l>
<l>L'uniforme creato in mille volti</l>
<l>Co' raggi e l'ombre e il ricongiunse in uno</l>
<l>E i suoni all'aere, e die' i colori al sole</l>
<l>E l'alterno continuo tenore</l>
<l>Alla Fortuna agitatrice e al tempo</l>
<l>Sì che le cose dissonanti insieme</l>
<l>Rendan concento d'armonia divina</l>
<l>E innalzino le menti oltre la terra.</l>
<l>Come quando più gajo Euro provòca</l>
<l>Su l'alba il queto Lario, e a quel sussurro</l>
<l>Canta il nocchiero, e allegransi i propinqui</l>
<l>Liuti, e molle il flauto si duole</l>
<l>D'innamorati giovani e di ninfe</l>
<l>Su le gondole erranti; e dalle sponde</l>
<l>Risponde il pastorel con la sua piva</l>
<l>Per entro i calli rintronano i corni</l>
<l>Terror del cavriol, mentre in cadenza</l>
<l>Di Lecco il malleo domator del bronzo</l>
<l>Tuona dagli antri ardenti; stupefatto</l>
<l>Perde le reti il pescatore ed ode.</l>
<l>Tal dell'arpa diffuso erra il concento</l>
<l>Per la nostra convalle, e mentre posa</l>
<l>La sonatrice, ancora odono i colli.</l>
</lg></lg>
<lg type="ode">
<lg>
<l>Or le recate o vergini i canestri</l>
<l>E le rose e gli allori a cui materni</l>
<l>Nell'ombrifero Pitti irrigatori</l>
<l>Fur gli etruschi silvani, a far più vago</l>
<l>Il giovin seno alle mortali etrusche</l>
<l>Emule d'avvenenza e di ghirlande;</l>
<l>Soave affanno al pellegrin se innoltra</l>
<l>Improvviso ne' lucidi teatri</l>
<l>E quell'intenta voluttà del canto</l>
<l>Ed errar un desio dolce di amore</l>
<l>Mira ne' volti femminili, e l'aura</l>
<l>Pregna di fiori gli confonde il core.</l>
<l>Recate insieme o vergini le conche</l>
<l>Dell'alabastro provvido di fresca</l>
<l>Linfa, e di vita ahi breve a' montanini</l>
<l>Gelsomini, e alla mammola dogliosa</l>
<l>Di non morir sul seno alla fuggiasca</l>
<l>Ninfa di Pratolino, o sospirata</l>
<l>Dal solitario venticel notturno.</l>
<l>Date il rustico giglio, e se men alte</l>
<l>Ha le forme fraterne, il manto veste</l>
<l>Degli amaranti inviolato; unite</l>
<l>Aurei giacinti e azzurri alle giunghiglie</l>
<l>Di Bellosguardo che all'amante suo</l>
<l>Coglie Pomona, e a' garofani alteri</l>
<l>Della prole diversa e delle pompe,</l>
<l>E a' fiori che dagli orti dell'aurora</l>
<l>Novella preda a' nostri liti addussero</l>
<l>Vittoriosi i Zefiri su l'ale,</l>
<l>E or fra' cedri al suo talamo imminenti</l>
<l>D'ospite amore e di tepori industri</l>
<l>Questa gentil sacerdotessa educa.</l>
<l>Spira indistinto e armonioso agli occhi</l>
<l>Quanto agli orecchi il suon, splende il concento</l>
<l>Che di tanti color mesce e d'odori</l>
<l>E il fior che altero del lor nome han fatto</l>
<l>Dodici Dei ne scevra, e su l'altare</l>
<l>Vel reca o Dive, e in cor tacita prega.</l>
<l>Che di que' fiori ond'è nudrice, alcuno</l>
<l>Mescer ven piaccia alle rose celesti</l>
<l>Che il dì sesto d'Aprile in val di Sorga</l>
<l>Voi tutti gli anni o belle Dee cogliete</l>
<l>A recarle alla Madre. — Ora l'alata</l>
<l>Polinnia che ha più lire, e più dell'altre</l>
<l>Muse possiede il vario canto, esulti</l>
<l>Ch'io de' suoi fiori ornerò l'inno; or viene</l>
<l>Sacerdotessa al rito mio seconda</l>
<l>Bella una donna, e reca all'ara un favo</l>
<l>Per memoria del mele onde alle Grazie</l>
<l>Con perenne ronzio fanno tesoro</l>
<l>L'eterne api di Vesta,</l>
<l>E il fior che altero del lor nome han fatto</l>
<l>Dodici Dei ne scevra, e all'ara vostra</l>
<l>Il dona; e l'arpa sua tesse ghirlande.</l>
<l>Spiran soavi, e armoniosi agli occhi</l>
<l>Come all'anima il suon, splendono i serti</l>
<l>Che di tanti color mesce e d'odori.</l>
<l>Ora Polinnia alata dea che molte</l>
<l>Lire a un tempo percote, e più dell'altre</l>
<l>Muse possiede orti celesti, ascolti</l>
<l>Anche le lodi de' suoi fiori; or quando</l>
<l>La bella donna che seconda all'ara</l>
<l>Veggio ministra, vien recando un favo</l>
<l>Rimembrandomi il mele onde alle Grazie</l>
<l>Con perenne ronzio fanno tesoro</l>
<l>L'eterne api di Vesta</l>
<l>e chi ne assaggia</l>
<l>Parla caro a' mortali. Indarno Imetto</l>
<l>Le richiama dal dì che a fior dell'onda</l>
<l>Egea beate volatrici il coro</l>
<l>Eliconio seguieno obbedienti</l>
<l>All'elegia del fuggitivo Apollo.</l>
<l>Però che quando nell'ascrea convalle</l>
<l>Disfrenando le tartare cavalle</l>
<l>Marte afflisse ogni pianta, e le sacrate</l>
<l>Ossa de' vati profanò un superbo</l>
<l>Nepote d'Ottomano, allor l'Italia</l>
<l>Fu giardino a que' fiori, e qui lo stuolo</l>
<l>Fabro dell'aureo mel pose a sua prole</l>
<l>Il felice alvear. Nè le Febèe</l>
</lg></lg>
<lg type="ode">
<lg>
<l>&lt;Perchè quando Fortuna alle sue rote</l>
<l>Aggiogando le tartare cavalle</l>
<l>Le disfrenò sovra la Grecia, e Sire</l>
<l>Del terren sacro incoronò un nepote</l>
<l>Barbaro d'Ottomano, allor l'Italia</l>
<l>Diè alle Muse ricetto, e fu giardino</l>
<l>A' trapiantati fiorì; e qui lo stuolo</l>
<l>Fabro dell'aureo mel pose a sua prole</l>
<l>Il felice alvear. Nè le divine&gt;</l>
</lg></lg>
<lg type="ode">
<lg>
<l>Però che quando su la Grecia inerte</l>
<l>Marte sfrenò le tartare cavalle</l>
<l>Depredatrici, e coronò la schiatta</l>
<l>Barbara d'Ottomano, allor l'Italia</l>
<l>Fu giardino alle Muse, e qui lo stuolo</l>
<l>Fabro dell'aureo mel pose a sua prole</l>
<l>[Il felice alvear. Nè le Febèe]</l>
</lg></lg>
<lg type="ode">
<lg>
<l>Api (sebben le altre api abbia crudeli)</l>
<l>Fuggono i lai dell'invisibil Ninfa</l>
<l>Che ognor delusa d'amorosa speme</l>
<l>Pur geme per le quete aure diffusa</l>
<l>E il suo altero nemico ama e richiama;</l>
<l>Tanta dolcezza infusero le Grazie</l>
<l>Per pietà della Ninfa alle sue voci</l>
<l>Che le lor api immemori dell'opra</l>
<l>Oziose in Italia odono l'eco</l>
<l>Che al par de' carmi fe' dolce la rima.</l>
<l>O giovinette Dee gioja dell'inno</l>
<l>Per voi la bella donna i riti vostri</l>
<l>Imita e le terrene api lusinga</l>
<l>Nel felsineo pendio donde il pastore</l>
<l>Mira Astrea che or del ciel gode e de' tardi</l>
<l>Alberghi di Neréo; d'indiche piante</l>
<l>E di catalpe onde i suoi lari ombreggia</l>
<l>Sedi appresta e sollazzi alla vagante</l>
<l>Schiera</l>
</lg></lg>
<lg type="ode">
<lg>
<l>D'armonioso speco inviolate</l>
<l>Dal gelo e dall'estiva ira e da' nembi.</l>
<l>La bella donna di sua mano i lattei</l>
<l>Calici del limone, e la pudica</l>
<l>Delle viole, e il timo amor dell'api</l>
<l>Innaffia, e il fior della rugiada invoca</l>
<l>Dalle stelle tranquille; e impetra i favi</l>
<l>Che vi consacra e in cor tacita prega.</l>
<l>Con lei pregate, donzellette, e meco</l>
<l>Voi, garzoni miratela. Il segreto</l>
<l>Sospiro, il riso del suo labbro, il dolce</l>
<l>Foco esultante nelle sue pupille</l>
<l>Faccianvi accorti di che preghi e come</l>
<l>L'ascoltino le Dee: e certo impetra</l>
<l>Che delle Dee l'amabile consiglio</l>
<l>Da lei s'adempia. I pregi che dal cielo</l>
<l>Per pietà de' mortali han le divine</l>
<l>Vergini caste, non a voi li danno,</l>
<l>Giovani vati e artefici eleganti,</l>
<l>Bensì a qual più gentil donna le imita.</l>
<l>A lei correte; e di soavi affetti</l>
<l>Ispiratrici e immagini leggiadre</l>
<l>Sentirete le Grazie. Ah vi rimembri</l>
<l>Che inverecondo le spaventa Amore!</l>
<l>Torna deh torna al suon donna dell'arpa</l>
<l>Guarda la tua bella compagna; e viene</l>
<l>Ultima al rito a tesser danze all'ara.</l>
<l>Pur la città cui Pale empie di paschi</l>
<l>Con l'urne industri tanta valle, e pingui</l>
<l>Di mille pioppe aeree al sussurro</l>
<l>Ombrano i buoi le chiuse, or la richiama</l>
<l>Alle feste notturne, e fra quegli orti</l>
<l>Freschi di fronde e intorno aurei di cocchi</l>
<l>Lungo i rivi d'Olona. E già tornava</l>
<l>Questa gentile al suo molle paese,</l>
<l>Così</l>
<l>Chè al Tebro all'Arno ov'è più sacra Italia</l>
<l>Non un'ara trovò, dove alle Grazie</l>
<l>Rendere il voto d'una regia sposa;</l>
<l>Ma udì il canto udì l'arpa e noi si volse</l>
<l>Agile come in cielo Ebe succinta.</l>
<l>Sostien del braccio un giovinetto cigno</l>
<l>E togliesi di fronte una catena</l>
<l>Vaga di perle a cingerne l'augello.</l>
<l>Quei lento al collo suo del flessuoso</l>
<l>Collo s'attorce, e di lei sente a ciocche</l>
<l>Neri su le sue lattee piume i crini</l>
<l>Scorrer disciolti, e più lieto la mira</l>
<l>Mentr'ella scioglie a questi detti il labbro:</l>
<l><hi rend="sc">GRATA AGLI DEL DEL REDUCE MARITO</hi></l>
<l><hi rend="sc">DA' FIUMI ALGENTI OV'HANNO PATRIA I CIGNI</hi></l>
<l><hi rend="sc">ALLE VIRGINEE DEITÀ CONSACRA</hi></l>
<l><hi rend="sc">L'ALTA REGINA MIA CANDIDO UN CIGNO.</hi></l>
<l>Accogliete, garzoni, e su le chiare</l>
<l>Acque vaganti intorno all'ara e al bosco</l>
<l>Deponete l'augello, e sia del nostro</l>
<l>Fonte signor; e i suoi atti venusti</l>
<l>Gli rendan l'onde e il suo candore e goda</l>
<l>Di sè quasi dicendo a chi lo mira</l>
<l>Simbol son io della Beltà. Sfrondate</l>
<l>Ilari carolando o verginette</l>
<l>Il mirteto e i rosai lungo i meandri</l>
<l>Del ruscello, versate sul ruscello,</l>
<l>Versateli, e al fuggente nuotatore</l>
<l>Che veleggia con pure ali di neve</l>
<l>Fate inciampi di fiori, e qual più ameno</l>
<l>Fior a voi sceglia col puniceo rostro</l>
<l>Vel ponete nel seno. A quanti alati</l>
<l>Godon l'erbe del par l'aere e i laghi</l>
<l>Amabil sire è il cigno, e con l'impero</l>
<l>Modesto delle grazie i suoi vassalli</l>
<l>Regge, ed agli altri volator sorride</l>
<l>E lieto le sdegnose aquile ammira.</l>
<l>Sovra l'omero suo guizzan securi</l>
<l>Gli argentei pesci, ed ospite leale</l>
<l>Il vagheggiano s'ei visita all'alba</l>
<l>Le lor ime correnti desioso</l>
<l>Di più freschi lavacri, onde rifulga</l>
<l>Sovra le piume sue nitido il sole.</l>
<l>Fioritelo di gigli. Al vago rito</l>
<l>Donna l'invia che nella villa amena</l>
<l>De' tigli (amabil pianta! e a' molli orezzi</l>
<l>Propizia, e al santo conjugale Amore)</l>
<l>Nudrialo afflitta; e a lei dal pelaghetto</l>
<l>Lieto accorrea agitandole l'acque</l>
<l>Sotto i lauri tranquille. O di clementi</l>
<l>Virtù ornamento nella reggia Insubre!</l>
<l>Finchè piacque agli Dei, o agl'infelici</l>
<l>Cara tutela, e di tre regie grazie</l>
<l>Genitrice gentil; bella fra tutte</l>
<l>Figlie di regi, e agl'immortali amica!</l>
<l>Tutto il cielo t'udia quando al marito</l>
<l>Guerreggiante a impedir l'Elba a' nemici</l>
<l>Pregavi lenta l'invisibil Parca</l>
<l>Che accompagna gli Eroi vaticinando</l>
<l>L'inno funereo e l'alto avello e l'armi</l>
<l>Più terse e giunti alla quadriga i bianchi</l>
<l>Destrieri eterni a correre l'Eliso.</l>
<l>Sdegnan chi a' fasti di fortuna applaude</l>
<l>Le Dive mie, e sol fan bello il lauro</l>
<l>Quando Sventura ne corona i prenci.</l>
<l>Ma più alle Dive mie piace quel carme</l>
<l>Che d'egregia beltà l'alma e le forme</l>
<l>Con la pittrice melodia ravviva;</l>
<l>Spesso per l'altre età se l'idioma</l>
<l>D'Italia correrà puro a' nepoti</l>
<l>(È vostro, e voi deh! lo servate, o Grazie!)</l>
<l>Tentai ritrar ne' versi miei l'imago</l>
<l><gap resp="ed"/></l>
</lg></lg>
</div2>

<div2 type="poesia">
<head>Inno Terzo</head>
<opener><salute>Ad Antonio Canova</salute></opener>
<lg type="ode">
<head>Pallade</head>
<lg>
<l>Pari al numero lor volino gl'inni</l>
<l>Alle vergini sante, armoniosi</l>
<l>Del peregrino suono uno e diverso</l>
<l>Di tre favelle. Intento odi, Canova:</l>
<l>Ch'io mi veggio d'intorno errar l'incenso</l>
<l>Qual si spandea su l'are a' versi arcani</l>
<l>D'Anfione: presente ecco il nitrito</l>
<l>De' corsieri dircei; benchè Ippocrene</l>
<l>Li dissetasse, e li pascea dell'aure</l>
<l>Eolo, e prenunzia un'aquila volava</l>
<l>E de' suoi freni li adornava il Sole</l>
<l>Pur que' vaganti Pindaro contenne</l>
<l>Presso il Cefiso, ed adorò le Grazie.</l>
<l>Fanciulle, udite udite; un Lazio carme</l>
<l>Vien danzando Imenei dall'isoletta</l>
<l>Di Sirmione per l'argenteo Garda</l>
<l>Sonante con altera onda marina</l>
<l>Da che le nozze di Peléo cantate</l>
<l>Nella reggia del mar, l'aureo Catullo</l>
<l>Al suo Garda cantò. Sacri poeti</l>
<l>A me date voi l'arte a me de' vostri</l>
<l>Idiomi gli spirti, e co' toscani</l>
<l>Modi seguaci adornerò più ardito</l>
<l>Le note istorie, e quelle <gap resp="ed"/></l>
</lg></lg>
</div2></div1>

<div1 type="poesia">
<head>VIAGGIO IN ELLADE</head>
<lg type="ode">
<head>[IFIANEA]</head>
<lg>
<l>E il sentì prima dalle Dee la bionda</l>
<l>Ifianea che stava alle pendici</l>
<l>Adorando. Nè mai quella fanciulla</l>
<l>Destò corde di lira, o all'aure sciolse</l>
<l>L'amabil canto, a raccontar suoi guai</l>
<l>E i beneficii delle Dee, che a tutti</l>
<l>Che ad udirla correan, non provocasse</l>
<l>Soavissimi gemiti dal core.</l>
<l>Sventurata! piangetela donzelle</l>
<l>Ahi sventurata vergine! Dai mirti</l>
<l>Inorgoglita onde fioriano intorno</l>
<l>I suoi passi le vie tutte. Che vinta</l>
<l>Fu dalle lodi, e provocò le Muse.</l>
<l>E le Muse le apparvero improvvise</l>
<l>Mentre cinta di fior lieta cantava</l>
<l>I suoi proprii imenei! Ah non si fosse</l>
<l>Dato mai vanto a superar nel canto</l>
<l>Le gloriose Dee figlie di Giove.</l>
</lg></lg>
<lg type="ode">
<head>[LE GRAZIE IN LACONIA. OFFERTA DI UN'ARA. AMORE INFAUSTO. SPARTA]</head>
<lg>
<l>Ma il bel cocchio vegnente, e il doloroso</l>
<l>Premio de' lor vicini arti più miti</l>
<l>Persuase a' Laconi.</l>
							<l>Eran da prima</l>
<l>Per l'intentata selva e l'Oceàno</l>
<l>Dalla Grecia divisi; e quando eretta</l>
<l>Agli ospitali numi ebbero un'ara</l>
<l>Vider tosto le pompe e le amorose</l>
<l>Gare, e i regi conviti, e d'ogni parte</l>
<l>Correan d'Asia i guerrieri, e i prenci argivi</l>
<l>Alla reggia di Leda. Ah non ti fossi</l>
<l>Irato Amor, e ben di te sovente</l>
<l>Io mi dorrò, da che le Grazie affliggi.</l>
<l>Per te all'arti eleganti ed a' felici</l>
<l>Ozi per te lascivi affetti, e molli</l>
<l>Ozi, e spergiuri a' Greci; e poi la dura</l>
<l>Vita e nude a sudar nella palestra</l>
<l>Le fanciulle onde salvarsi</l>
<l>Amor da te. Ma quando eri per anche</l>
<l>Delle Grazie non invido fratello</l>
<l>[Sparta fioriva. Qui di]</l>
<l>Nè a più paese di cigni gentili</l>
<l>[Splendea il Sole.]</l>
<l>Illuminava. Qui di Fare il golfo</l>
<l>Ec. <gap/></l>
<l><gap/>inviolato</l>
<l>Al pescator, da che di mirti ombrato</l>
<l>Era lavacro al bel corpo di Leda</l>
<l>E della sua figlia divina. E Amicle</l>
<l>Terra di fiori non bastava ai serti</l>
<l>Delle vergini spose; dal paese &lt;intorno&gt;</l>
<l>Venian cantando i giovani alle nozze.</l>
<l>Non de' destrieri nitidi l'amore</l>
<l>Li rattenne, non Laa che fra tre monti</l>
<l>Ama le cacce e i riti di Diana</l>
<l>Nè la maremma Elòa ricca di pesce.</l>
<l>E non lunge è Brisea donde il propinquo</l>
<l>Taigeto intese strepitar l'arcano</l>
<l>Tripudio e i riti, onde il femineo coro</l>
<l>Placò Lieo e intercedean le Grazie.</l>
</lg></lg>
</div1>
<div1 type="poesia">
<head>VIAGGIO DELLE API</head>
<lg type="ode">
<head>[LA TERRA SENZA NUME]</head>
<lg>
<l>Quando i pianeti dispensò agli Dei</l>
<l>Giove padre, il più splendido ei s'elesse,</l>
<l>E toccò in sorte a Citerea il più bello</l>
<l>E l'altissimo a Pallade, e le genti</l>
<l>Di quei mondi beate abitatrici</l>
<l>Sentir l'impero del lor proprio nume.</l>
<l>Ma senza nume rimanea negletto</l>
<l>Il picciol globo della terra, e nati</l>
<l>Alle prede i suoi figli ed alla guerra</l>
<l>E dopo breve dì sacri alla morte.</l>
</lg></lg>
<lg type="ode">
<head>[
LE API ALLA FOCE DELL'ARNO. LA SPERANZA]</head>
<lg>
<l>Mentre nel Lilibeo mare la Fata</l>
<l>Dava promesse e le attendea cortese</l>
<l>A quante all'Adria indi posaro il volo</l>
<l>Angiolette Febee; l'altro drappello</l>
<l>Che per antico amor Flora seguendo</l>
<l>Tendea per le tirrene aure il suo corso</l>
<l>Trovò simile a Cerere una donna</l>
<l>Su la foce dell'Arno; e l'attendeva</l>
<l>Portando in man purpurei gigli, e frondi</l>
<l>Fresche d'ulivo. Avea riposo al fianco</l>
<l>Un'etrusca colonna; a sè dinanzi</l>
<l>Di favi desioso un alveare</l>
<l>Molte intorno a' suoi piè verdi le spighe</l>
<l>Spuntavano, e perian molte immature</l>
<l>Fra gli emuli papaveri; mal nota</l>
<l>Benchè fosse divina era l'ancella</l>
<l>Alle pecchie immortali. Essa agli Dei</l>
<l>Non tornò mai da che scendea ne' primi</l>
<l>Dì nojosi dell'uomo, e il riconforta</l>
<l>Ma le presenti ore gl'invola; ha nome</l>
<l>Speranza, e men infida ama i coloni.</l>
<l>Già negli ultimi cieli iva compiendo</l>
<l>Il settimo de' grandi anni Saturno</l>
<l>Col suo pianeta, da che a noi la Donna</l>
<l>Precorrendo le Muse era tornata</l>
<l>Per consiglio di Pallade, a recarne</l>
<l>L'ara fatale ove scolpite in oro</l>
<l>Le brevi rifulgean libere leggi</l>
<l>Madri dell'arti; e illuminò l'altare</l>
<l>Della Fiamma di Vesta, e il lasciò dove</l>
<l>A doriesi gemine colonne</l>
<l>La serie eccelsa delle loggie impose</l>
<l>L'architetto aretino, onde fra l'arti</l>
<l>S'adorasse fra noi, Venere bella</l>
<l>Il simulacro tuo, che depredato</l>
<l>Ne fu dall'armi, e s'altro oggi concesso</l>
<l>Da te non era all'Italo scultore</l>
<l><gap resp="ed"/></l>
					<l>a somma l'ara</l>
<l>Ralluminò il gentil Foco di Vesta</l>
<l>Che inestinto vagò dentro la lunga</l>
<l>Barbara notte, e la rompea talvolta;</l>
<l>E le risse civili, e le riarse</l>
<l>Risse di parti andò temprando, e <gap resp="ed"/></l>
<l>E la cieca Paura, e la <gap resp="ed"/></l>
</lg></lg>
<lg type="ode">
<head>[MARTE CACCIA LE MUSE DALLA GRECIA UNA SCHIERA D'API GIUNGE ALLA FOCE DEL PO. POESIA ROMANZESCA: BOIARDO, ARIOSTO, BERNI]</head>
<lg>
<l>Perchè quando le tartare cavalle</l>
<l>Marte sfrenava su la Grecia in pena</l>
<l>Del freddo ozio servile, e a desolarla</l>
<l>Sull'Ellesponto coronò un nepote</l>
<l>Barbaro d'Ottomano; allor l'Italia</l>
<l>Fu giardino alle Muse, e l'aureo stuolo</l>
<l>Fabbro del mele, si fuggì in due schiere.</l>
<l>L'una approdando al lito, ove Eridano</l>
<l>Riporta in preda cento fiumi al mare,</l>
<l>Vide agresti fioretti, e lungo il fiume</l>
<l>Gran ciel prendea con nere ombre una selva</l>
<l>Strana d'allori, a immago di bizzarra</l>
<l>Gotica reggia i rami alti intrecciando</l>
<l>Acutissimi all'aere. Ivi una Fata</l>
<l>Delle sorti presaga avea quel bosco</l>
<l>Piantato per incanto, e assai novelli</l>
<l>Fiori ad arte dispersi; onde allettate</l>
<l>L'Api sacre ponessero a lor prole</l>
<l>Quivi il primo alvear; sovra que' tronchi</l>
<l>Scriveva Atlante i fasti di Ruggero;</l>
<l>E donne innamorate, e vagabondi</l>
<l>Spettri di cavalieri ivan col Mago</l>
<l>Aspettando il Cantor, che poi trovando</l>
<l>Deposti i favi, si mietea con essi</l>
<l>Tutti gli allori; se non che più accorto</l>
<l>Spigolò i fiori un lepido Poeta,</l>
<l>Dove più grato distillava il mele,</l>
<l>E non temea di gareggiar cantando.</l>
</lg></lg>
<lg type="ode">
<head>[L'ARCHITETTURA IN TOSCANA]</head>
<lg>
<l>Ecco prostrata una foresta, e fianchi</l>
<l>Rudi d'alpe, e masse ferree immani</l>
<l>Al braccio de' Ciclopi, a fondar tempio</l>
<l>Che ceda tardo a' muti urti del tempo.</l>
<l>E al suono che invisibile spandeano</l>
<l>Le Grazie intorno, assunsero nell'opra</l>
<l>Nuova speme i viventi, e l'Architetto</l>
<l>Meravigliando della sua fatica</l>
<l>Quasi nubi lievissime di terra</l>
<l>Ferro e abeti vedea sorgere e marmi</l>
<l>A sue leggi arrendevoli, e posarsi</l>
<l>Convessi in arco aereo imitanti</l>
<l>Il firmamento. Attonite le Muse</l>
<l>Come vennero poscia, alla divina</l>
<l>Mole il guardo levando, ivan cercando</l>
<l>Col memore pensier se Palla altrove</l>
<l>Quando in Grecia di celeste acanto</l>
<l>Ghirlandò le colonne, o quando in Roma</l>
<l>Gli archi adornava a ritornar vittrice</l>
<l>Trionfando con candide cavalle</l>
<l>Miracolo sì fatto avesse all'arti</l>
<l>Mai suggerito. — Quando poi la Speme</l>
<l>Veleggiando su l'Arno in una nave</l>
  <l>L'api recò, e l'ancora là dove</l>
<l>Sorger poscia dovea delle bell'arti</l>
<l>Sovra mille colonne una gentile</l>
<l>Reggia alle Muse, vide correr l'api</l>
<l>A un'indistinta di novelle piante</l>
<l>Soavità che intorno al tempio oliva.</l>
						<l>Un mirto</l>
<l><gap resp="ed"/></l>
</lg></lg>
<lg type="ode">
<head>[DANTE, PETRARCA]</head>
<lg>
					<l>Un mirto</l>
<l>Che suo dall'alto Beatrice ammira</l>
<l>Venerando splendeva, e dalla cima</l>
<l>Battea le penne un Genio disdegnoso</l>
<l>Che il passato esplorando e l'avvenire</l>
<l>Cieli e abissi cercava e popolato</l>
<l>D'anime in mezzo a tutte l'acque un monte</l>
<l>Poi tornando spargea folgori e lieti</l>
<l>Raggi, e speme e terrore e pentimento</l>
<l>Ne' mortali, e verissime sciagure</l>
<l>All'Italia cantava. Appresso al mirto</l>
<l>Fiorian le rose che le Grazie ogni anno</l>
<l>Ne' colli Euganei van cogliendo, e un serto</l>
<l>Molle di pianto il dì sesto d'Aprile</l>
<l>Ne recano alla Madre. A queste intorno</l>
<l>Dolcemente ronzarono, e sentiro</l>
<l>Come forse d'Eliso era venuto</l>
<l>Ad innestare il cespo ei che più ch'altri</l>
<l>Libò il mel sacro su l'Imetto, e primo</l>
<l>Fe' del celeste Amor celebre il rito.</l>
<l>Ma con molti frutteti e con l'orezzo</l>
<l>Le sviò de' querciuoli una valletta</l>
<l>Dove le Ninfe alle mie Dee seguaci</l>
<l>S'elessero dimora. <gap resp="ed"/></l>
</lg></lg>
</div1>
</body>
</text>
</TEI.2>
