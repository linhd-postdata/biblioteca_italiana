<?xml version="1.0" encoding="UTF-8"?>
<!DOCTYPE TEI.2 SYSTEM "http://backend.bibliotecaitaliana.it/DTD/bibit.dtd">
<TEI.2>
<teiHeader>
  <fileDesc>
    <titleStmt>
      <title>Rime</title>
      <author>Celio Magno</author>
    </titleStmt>
    <extent>406 Kb in UTF-8</extent>
    <publicationStmt>
      <publisher>Biblioteca Italiana</publisher>
      <pubPlace>Roma</pubPlace>
      <date>2004</date>
      <idno>bibit001304</idno>
      <availability>
        <p>Questa risorsa digitale è liberamente accessibile per uso
              personale o scientifico. Ogni uso commerciale è vietato</p>
      </availability>
    </publicationStmt>
    <seriesStmt>
      <title>Collezione BibIt</title>
    </seriesStmt>
    <sourceDesc>
      <bibl>
        <title>Archivio della tradizione lirica : da Petrarca a Marino</title>
        <editor id="ed">Quondam, Amedeo</editor>
        <publisher>Lexis Progetti Editoriali</publisher>
        <pubPlace>Roma</pubPlace>
        <date>1997</date>
      </bibl>
    </sourceDesc>
  </fileDesc>
  <encodingDesc>
                  <samplingDecl>
                    <p>Tutti i materiali paratestuali della fonte cartacea non riconducibili alla
                      responsabilità dell'autore dell'opera sono stati soppressi nella versione
                      digitale</p>
                  </samplingDecl>
                  <editorialDecl>
                    <correction method="silent" status="medium">
                      <p>Livello medio: controllo a video con collazione con edizione di
                      riferimento</p>
                    </correction>
                    <quotation form="data" marks="all">
                      <p>I simboli di citazione e di discorso diretto presenti sulla fonte cartacea
                        sono stati rappresentati sulla versione digitale</p>
                    </quotation>
                    <hyphenation eol="none">
                      <p>I trattini di sillabazione a fine riga sono stati soppressi e le parole
                        ricomposte</p>
                    </hyphenation>
                  </editorialDecl>
    <classDecl><taxonomy id="CDD"><bibl>Classificazione Decimale Dewey</bibl></taxonomy><taxonomy id="CGB"><bibl>Classificazione generi BibIt</bibl></taxonomy></classDecl></encodingDesc>
  <profileDesc>
    <creation>
      <date>600</date>
    </creation>
    <langUsage><language id="ita">Italiano</language><language id="lat">Latino</language></langUsage>
    <textClass>
      <keywords scheme="CDD">
        <term>851.008 - Poesia italiana. Raccolte di piu di un autore</term>
      </keywords>
      <keywords scheme="CGB">
        <term>Poesia</term>
      </keywords>
    </textClass>
  </profileDesc>
  <revisionDesc>
    <change>
      <date>Data sconosciuta anteriore al 2000</date>
      <respStmt>
        <name>CIBIT - Roma</name>
      </respStmt>
      <item>Digitalizzazione</item>
    </change>
    <change>
      <date>Data sconosciuta anteriore al 2000</date>
      <respStmt>
        <name>CIBIT - Roma</name>
      </respStmt>
      <item>Correzione linguistica</item>
    </change>
    <change>
      <date>2004-06-22T00:00:00.000+02:00</date>
      <respStmt>
        <name>Marco Fucini e Sonia Sabelli</name>
        <name>BIBIT</name>
      </respStmt>
      <item>Codifica XML - Codifica manuale</item>
    </change>
    <change>
      <date>2004-07-02T00:00:00.000+02:00</date>
      <respStmt>
        <name>Carla Deiana</name>
        <name>BIBIT</name>
      </respStmt>
      <item>Validazione</item>
    </change>
  </revisionDesc>
</teiHeader>

<text>
<body>
<div1>
<head>1</head>
<lg>
<l>Non di porfido tomba eletto e duro,</l>
<l>ove il mio nome in note d'or s'imprima</l>
<l>e bel marmo scolpito il volto esprima,</l>
<l>lasciar, morendo, in mia memoria curo.</l>
<l>Questo che di mia man schermo io procuro</l>
<l>contro l'aspra del tempo avida lima,</l>
<l>sia 'l mio sepolcro; e se non d'altra stima</l>
<l>d'un generoso ardir pegno sicuro.</l>
<l>E s'è l'incolto crin di lauro indegno,</l>
<l>il pregio almen de la mia nobil brama</l>
<l>d'altra povera fronde il faccia degno;</l>
<l>ché perfetta non pur s'onora ed ama</l>
<l>virtù, ma di lei solo un'ombra, un segno,</l>
<l>merta in premio benigno eterna fama.</l>
</lg>
</div1>
<div1>
<head>2</head>
<lg>
<l>Trovo dovunque io giro 'l guardo intento</l>
<l>trista imagin di morte. Ecc'ora il giorno</l>
<l>da l'oriente uscir di luce adorno,</l>
<l>eccol tosto a l'occaso oscuro e spento.</l>
<l>Così le frondi e i fior, vago ornamento</l>
<l>di primavera a questo colle intorno,</l>
<l>farà languidi e secchi al suo ritorno</l>
<l>de la fredda stagion la neve e 'l vento.</l>
<l>Quanto nasce qua giù, quanto con l'ore</l>
<l>crescendo vive, al fin sotto una sorte,</l>
<l>senza riparo aver, mancando more.</l>
<l>E s'al mesto pensier chiuder le porte</l>
<l>col chiuder gli occhi io cerco, il cieco orrore</l>
<l>contemplo allor de la mia propria morte.</l>
</lg>
</div1>
<div1>
<head>3</head>
<lg>
<l>Ahi perché questa luce alma gradita</l>
<l>divien per morte in sì poch'ore oscura?</l>
<l>O 'l corso almen, ch'a lei prescritto dura</l>
<l>non è tutto verace, intera vita?</l>
<l>Quanta dal sonno a lei parte è rapita,</l>
<l>da membra inferme e da ria sorte e dura;</l>
<l>quanta ne rode insaziabil cura,</l>
<l>ogni sua pace e libertà smarrita.</l>
<l>Chi può vita chiamar de' teneri anni</l>
<l>l'ignara mente? E qual mortale oltraggio</l>
<l>vince de la vecchiezza i gravi affanni?</l>
<l>Quel, dunque, che riman, qual picciol raggio</l>
<l>fuor d'atre nubi, a ristorar suoi danni</l>
<l>spenda in oneste e liete cure uom saggio.</l>
</lg>
</div1>
<div1>
<head>4</head>
<lg>
<l>Da verde ramo in su fugace rio</l>
<l>spargea vago augellin sì dolci accenti</l>
<l>ch'avean per ascoltarlo il cielo, i venti</l>
<l>e l'acque il corso lor posto in oblio.</l>
<l>Quando improviso astor giunse, e 'l rapio,</l>
<l>misero, fra gli artigli aspri e pungenti;</l>
<l>onde invano ei si scosse, e co' dolenti</l>
<l>suoi stridi il cor d'alta pietà m'empìo.</l>
<l>Oh regnasse furor sì iniquo ed empio</l>
<l>sol tra le fere, e non tra i petti umani</l>
<l>con via più crudo e scelerato essempio!</l>
<l>Ch'or macchia più che mai l'alma e le mani</l>
<l>rapina e sangue, e 'l reo del buon fa scempio,</l>
<l>vinta ragion da ciechi affetti insani.</l>
</lg>
</div1>
<div1>
<head>5</head>
<lg>
<l>Non fuggir, vago augello, affrena il volo,</l>
<l>ch'io non tendo a' tuoi danni o visco o rete;</l>
<l>ché s'a me libertà cerco e quiete,</l>
<l>por te non deggio in servitute e 'n duolo.</l>
<l>Ben io fuggo a ragion nemico stuolo</l>
<l>di gravi cure in queste ombre secrete,</l>
<l>ove sol per goder, sicure e liete,</l>
<l>poch'ore teco, a la città m'involo.</l>
<l>Qui più sereno è 'l ciel, più l'aria pura,</l>
<l>più dolci l'acque, e più cortese e bella</l>
<l>l'alte ricchezze sue scopre natura.</l>
<l>O mente umana al proprio ben rubella!</l>
<l>Vede tanta sua pace e non la cura,</l>
<l>e stima porto ov'ha flutto e procella.</l>
</lg>
</div1>
<div1>
<head>6</head>
<lg>
<l>Non dentro a l'alte e ben guardate mura,</l>
<l>tra nobil turba e marmi e bronzi ed ori,</l>
<l>né tra purpurei manti e falsi onori,</l>
<l>che serva e cieca ambizion procura;</l>
<l>Ma tra questi bei colli, ove natura</l>
<l>spiega in più vaghe pompe i suoi tesori,</l>
<l>tra quest'onde, quest'erbe e questi fiori</l>
<l>siede pace tranquilla e gioia pura.</l>
<l>Qui di lieto pastor povera verga</l>
<l>vince i più ricchi scettri, ed umil tetto</l>
<l>quai più splendon palagi eccelsi ed ampi.</l>
<l>O bel fiume, or fia mai che 'l tristo petto</l>
<l>in te, suo Lete, ogni aspra cura immerga?</l>
<l>E sian questi i miei dolci Elisî campi?</l>
</lg>
</div1>
<div1>
<head>7</head>
<lg>
<l>Dentro al vaso mortal giacendo sotto</l>
<l>i gravi colpi a strazio indegno acerbo,</l>
<l>dicea 'l forte Anassarco al re superbo,</l>
<l>mentr'era il corpo suo percosso e rotto:</l>
<l>— Sia pur in polve il fral trito e ridotto,</l>
<l>ché l'alma dal tuo sdegno invitta io serbo;</l>
<l>furor contra virtute ha debil nerbo:</l>
<l>tu per far onta, io per soffrir prodotto.</l>
<l>Cada pur sovra me l'immenso peso</l>
<l>del mondo tutto, e franga i membri e l'ossa,</l>
<l>che non sarò dal precipizio offeso.</l>
<l>Così libero i' son, serva è tua possa;</l>
<l>e 'l cener tuo, da ricca urna compreso,</l>
<l>porterà invidia a la mia nuda fossa. —</l>
</lg>
</div1>
<div1>
<head>8</head>
<argument><p>Sopra una fortuna di mare navigando in Soria l'anno 1562</p></argument>
<lg>
<l>Sacro e possente dio,</l>
<l>a Giove egual, che 'l salso umido regno</l>
<l>con l'acuto tridente avesti in sorte,</l>
<l>perché d'ira or sì pregno</l>
<l>ver me ti scorgo? E sì turbato e rio</l>
<l>d'ogn'intorno minacci oltraggio e morte?</l>
<l>Che bel vanto od onor fia che t'apporte</l>
<l>vincer debil nocchier, che, sol rivolto</l>
<l>a pianger meco, umil prega mercede?</l>
<l>È questa, ohimè, la fede</l>
<l>per te già data in sì benigno volto?</l>
<l>Deh, se 'l rigor non hai</l>
<l>de' tuoi più duri scogli al cor raccolto,</l>
<l>desto a pietà di tante angosce e guai,</l>
<l>cangia sì lunga guerra in pace omai.</l>
<l>Ma tu più sempre fero</l>
<l>pur cresci, e fremi per gran rabbia insano,</l>
<l>e sordo i prieghi miei commetti al vento.</l>
<l>O desir cieco e vano,</l>
<l>o senza freno errante uman pensiero,</l>
<l>ad opre sol di sua ruina intento!</l>
<l>Ben ogni dritto lume in lui fu spento</l>
<l>allor che pria con fragil legno audace</l>
<l>del pelago tentò le sirti e i mostri.</l>
<l>Non era assai ne' nostri</l>
<l>danni fortuna, ohimè, pronta e sagace,</l>
<l>s'ancor nov'armi e possa</l>
<l>non le giungea solcando il mar fallace?</l>
<l>Né bastavano i campi a le nostr'ossa,</l>
<l>senza a morte anco aprir sì larga fossa</l>
<l>Spiega in alto dal lido</l>
<l>giovene incauto le gonfiate vele,</l>
<l>da sete avara o stolta voglia spinto.</l>
<l>E 'n se stesso crudele,</l>
<l>adietro lascia il dolce, antico nido</l>
<l>e 'l caro padre, omai dagli anni vinto;</l>
<l>ch'anzi 'l partir, di morte il viso tinto,</l>
<l>mesto l'abbraccia, e da l'amato aspetto</l>
<l>torcer gli occhi non sa, languidi, immoti.</l>
<l>Poi, mentre al ciel fa voti</l>
<l>per lui, sola sua e suo diletto,</l>
<l>ecco sommerso, ahi lasso,</l>
<l>l'ode: e 'l crin bianco squarcia, e batte il petto,</l>
<l>e dov'ei move i suoi lamenti e 'l passo,</l>
<l>seco ogni fera piange, ogni aspro sasso.</l>
<l>Ben con util consiglio</l>
<l>vietò Natura, in tutto accorta e pia,</l>
<l>per cercar l'acque abbandonar la terra,</l>
<l>quando in propria e natia</l>
<l>stanza assegnolla al suo più nobil figlio</l>
<l>scevra dal mar, che la circonda e serra.</l>
<l>Volse anco allor ch'ai lidi eterna guerra</l>
<l>fesser l'onde nemiche, acciò più saggio,</l>
<l>del lor odio e furor temenza avesse.</l>
<l>Ma quel, tai leggi oppresse,</l>
<l>fece i pini troncando ai monti oltraggio;</l>
<l>e, quasi nove penne,</l>
<l>remi e vele spiegando al suo viaggio,</l>
<l>con le mal nate e temerarie antenne</l>
<l>sopra i liquidi campi il volo tenne.</l>
<l>Novo Perillo, ed empio,</l>
<l>misero auttor del tuo medesmo essizio,</l>
<l>poiché l'ingegno a sì crud'opra armasti.</l>
<l>Ma tu, sol d'ogni vizio</l>
<l>radice e fonte d'ogni infame essempio,</l>
<l>cieca avarizia, tu da pria formasti</l>
<l>l'uman tormento, e tu la via mostrasti</l>
<l>d'accrescer anco il mar col nostro pianto;</l>
<l>Tu con tal dono impoveristi il mondo.</l>
<l>Così giù nel profondo</l>
<l>de l'Oceàno, al nocchier primo a canto,</l>
<l>fosse già di tal arte</l>
<l>teco sommersa e la memoria e 'l vanto:</l>
<l>ch'io di quest'onde in preda or non vedrei,</l>
<l>giunti a notte sì amara, i giorni miei.</l>
<l>Dolci contrade amiche,</l>
<l>cui bagna il Sil co' suoi puri cristalli,</l>
<l>ov'indarno il desio, lasso, or m'invita;</l>
<l>riposte, ombrose valli,</l>
<l>verdi e bei colli, e liete piagge apriche,</l>
<l>rifugio usato a la mia stanca vita:</l>
<l>quanto errai, stolto, a far da voi partita,</l>
<l>cangiando l'erbe e i fior, l'adorne rive,</l>
<l>con l'alga e i sassi e con le nude arene,</l>
<l>e con quest'onde piene</l>
<l>d'orror, fontane rilucenti e vive!</l>
<l>Ma s'a voi mai ritorno,</l>
<l>non fia più che di voi mi spogli o prive;</l>
<l>tra voi sia la mia pace e 'l mio soggiorno,</l>
<l>e chiuda lieto in voi l'ultimo giorno.</l>
<l>E voi de lo mio core</l>
<l>fiamma gentil, sostegno amato e caro,</l>
<l>donna, specchio di fede ardente e pura,</l>
<l>a cui pianto sì amaro</l>
<l>cadde sul mio partir dagli occhi fore,</l>
<l>augurio ben di mia morte futura;</l>
<l>se pur mia stella invidiosa e dura</l>
<l>vuol che lontan dal volto almo e sereno,</l>
<l>qui, lasso, io pera in così verde etade,</l>
<l>vostra usata pietade</l>
<l>vivo ognor nel pensier mi serbi almeno,</l>
<l>e col cor vostro insieme</l>
<l>spiri eterno il mio nome entro 'l bel seno.</l>
<l>Mia fede il merta: e con si dolce speme</l>
<l>io ne vo me n' dolente a l'ore estreme.</l>
<l>Canzon, ben ti puoi dir parto infelice</l>
<l>s'a pena in luce giunta, or meco in questi</l>
<l>alti monti di mar sepolta resta.</l>
</lg>
</div1>
<div1>
<head>9</head>
<argument><p>In morte del signor Marc'Antonio Magno suo padre</p></argument>
<lg>
<l>Sorgi de l'onde fuor pallido e mesto,</l>
<l>faccia prendendo al mio dolor simìle,</l>
<l>pietoso Febo, e meco a pianger riedi:</l>
<l>questo è 'l dì ch'a rapir l'alma gentile</l>
<l>del mio buon padre, ohimè, fu 'l ciel sì presto,</l>
<l>restando gli occhi miei di pianto eredi.</l>
<l>E ben lagnar mi vedi</l>
<l>a gran ragion: poiché sì fida e cara</l>
<l>scorta a l'entrar di questa selva errante</l>
<l>in un momento mi spario davante.</l>
<l>Cruda mia sorte avara</l>
<l>che la mi tolse; e 'n questa pena acerba</l>
<l>mostra a quant'altre ancor mia vita serba.</l>
<l>Da troppo dura, ingiuriosa parte</l>
<l>ver me fortuna incominciò suo sdegno</l>
<l>e da tropp'erto monte al pian mi stese;</l>
<l>ch'in un punto a' suoi colpi esposto segno</l>
<l>me scorsi, al vento mie speranze sparte,</l>
<l>con troppo debil petto a tante offese.</l>
<l>Dir si potea cortese</l>
<l>sua crudeltà d'ogn'altro acerbo danno,</l>
<l>senza il sangue bramar di questa piaga:</l>
<l>o, s'era pur d'uccider lui sì vaga,</l>
<l>per temprar il su' affanno</l>
<l>far ch'ei vedesse innanzi a l'ore estreme</l>
<l>a vicin frutto in me fiorir sua speme.</l>
<l>Avea duo lustri, e 'l terzo quasi, il sole</l>
<l>volti dal dì ch'a la sua nova luce</l>
<l>nudo parto infelice uscir mi scorse,</l>
<l>che ti partisti, o mio sostegno e duce,</l>
<l>da me: tu 'l sai, e forse ancor te n' dole,</l>
<l>ché ciò grave ferita al cor ti porse.</l>
<l>Né meno al duol concorse,</l>
<l>lasso, che meco ad un tre figli tuoi,</l>
<l>che chiedean latte ancor nel sen materno,</l>
<l>abbandonavi per essilio eterno;</l>
<l>de' quali una dapoi,</l>
<l>pura angioletta con veloci penne,</l>
<l>al ciel per l'orme tue lieta se n' venne.</l>
<l>Oh lei felice, oh dipartir beato!</l>
<l>ché 'n quella età né sua miseria scerse,</l>
<l>né fu serbata a sì penosi guai.</l>
<l>O mie gioie e speranze, ora converse</l>
<l>in doglia e pianto! O caro allor mio stato,</l>
<l>ché ne la vita tua me stesso amai.</l>
<l>Chi più tranquille mai</l>
<l>voglie o dolci pensier chiuse nel petto?</l>
<l>Chi provò de la mia più lieta sorte</l>
<l>finch'a me non ti tolse invida morte?</l>
<l>Ma tal pace e diletto,</l>
<l>lasso, ebbi allor, perché più grave poscia</l>
<l>giungesse al cor la destinata angoscia.</l>
<l>Semplice augello in fortunato nido</l>
<l>mi giacqui un tempo a la tua dolce cura,</l>
<l>e sotto l'ali tue contento vissi.</l>
<l>Quanto ebbi l'aria allor grata e sicura,</l>
<l>mentre innanzi spiegando il volo fido</l>
<l>t'ergevi al ciel, perch'io dietro seguissi;</l>
<l>ed io, gli occhi in te fissi,</l>
<l>volar tentava, il tuo camin servando.</l>
<l>Né perch'io rimanessi assai lontano</l>
<l>eran le penne mie spiegate invano:</l>
<l>ché più sempre avanzando,</l>
<l>in me di pur salir nova vaghezza,</l>
<l>in te sempre crescea speme e dolcezza.</l>
<l>Ma mentre è tutta in noi tua cura intenta,</l>
<l>e in grembo a tua pietà nostri desiri</l>
<l>godean tranquilla e riposata pace,</l>
<l>ecco che, qual arcier ch'ingordo miri</l>
<l>a nova preda, in te suo strale aventa</l>
<l>e ne t'uccide morte empia e rapace.</l>
<l>Né 'n ciò pur si compiace</l>
<l>l'ira del ciel, ché la tua fida moglie,</l>
<l>dolce a noi madre, in cui sola s'accolse</l>
<l>la nostra speme, ancor per sé ritolse.</l>
<l>Ahi, che giamai non coglie</l>
<l>d'un sol colpo fortuna ove fa guerra,</l>
<l>e sol pianto e miseria alberga in terra!</l>
<l>Che dovea far? Donde sperar pietade?</l>
<l>Donde attender soccorso, orbato e solo</l>
<l>de l'uno e l'altro mio dolce parente?</l>
<l>Io, che bisogno avea di scorta al volo,</l>
<l>l'altrui regger convenni, e 'n verde etade</l>
<l>vestir, puro fanciul, canuta mente.</l>
<l>Onde le luci intente</l>
<l>portai sempre a fuggir le reti e 'l visco;</l>
<l>e s'a lor pur piegai, grazia celeste</l>
<l>mi fe' l'ali a scamparne accorte e preste,</l>
<l>membrando in ogni risco</l>
<l>quel che tu presso a morte in me sì pio</l>
<l>già per norma segnasti al viver mio.</l>
<l>Giacevi infermo e per gravarti il ciglio</l>
<l>stendea morte la man l'ultimo giorno</l>
<l>che pose fine a la tua degna vita.</l>
<l>Tacita e mesta al caro letto intorno,</l>
<l>priva d'ogni speranza e di consiglio,</l>
<l>stava la tua famiglia sbigottita;</l>
<l>tu, che di tua partita</l>
<l>alto martir premei nel saggio core,</l>
<l>con fermo viso in parlar dolce accorto</l>
<l>pregavi al nostro duol pace e conforto.</l>
<l>Indi con santo ardore</l>
<l>la tua pietate, in me le luci fisse,</l>
<l>queste parole in mezzo 'l cor mi scrisse:</l>
<l>— Figlio, se questo è pur l'estremo passo</l>
<l>de la mia vita, ond'io son sazio e stanco,</l>
<l>se non per voi, miei cari pegni e spene,</l>
<l>cedi al voler divin, cedi al crin bianco;</l>
<l>e morte scusa in me se 'l corpo lasso,</l>
<l>vincendo omai l'usato stil, mantiene.</l>
<l>Ecco pronta al tuo bene</l>
<l>per me la madre tua fidata e pia:</l>
<l>tu fa del suo voler legge a te stesso,</l>
<l>volto sempre al camin per cui t'ho messo.</l>
<l>E poi che l'alma fia</l>
<l>sciolta da me, di puro ardor ripieno</l>
<l>prega il Signor, che la raccolga in seno. —</l>
<l>Ciò detto a pena, a la già fredda lingua</l>
<l>eterno pose, ohimè, silenzio; e i lumi,</l>
<l>per non aprirgli più, mancando, chiuse.</l>
<l>Fia mai giusto dolor, ch'altrui consumi,</l>
<l>del mio più acerbo? O lume altro s'estingua</l>
<l>di chiare doti in più degn'alma infuse?</l>
<l>Caro a Febo, a le Muse,</l>
<l>caro de le virtuti al santo coro,</l>
<l>spirto d'ogni valor ricco e fecondo,</l>
<l>or del cielo ornamento, e già del mondo.</l>
<l>Ahi mio nobil tesoro,</l>
<l>ché 'l soverchio mio duol tronca il tuo vanto,</l>
<l>ma sempre almen t'onorerò col pianto.</l>
<l>Canzon, vattene in cielo</l>
<l>su l'ali che 'l desio veloce spiega;</l>
<l>e ricercando infra quei santi cori,</l>
<l>tranne il mio genitor col guardo fuori.</l>
<l>Poi riverente il prega</l>
<l>che del duolo ond'io sento il cor piagarmi,</l>
<l>scenda in sogno talora a consolarmi.</l>
</lg>
</div1>
<div1>
<head>10</head>
<lg>
<l>Fida mia cetra, a me fin da prim'anni</l>
<l>trastullo sovr'ogni altro amato e caro,</l>
<l>mentre fortuna e 'l ciel non mi negaro</l>
<l>teco l'ore passar vote d'affanni;</l>
<l>poich'empia sorte e ria con gravi danni</l>
<l>il dolce stato mio cangia in amaro,</l>
<l>ed oggi par che 'l mondo cieco, avaro,</l>
<l>fuor che l'oro e l'aver tutt'altro danni;</l>
<l>qui, dove già le dee del sacro monte</l>
<l>mi t'offersero in don con lieto volto</l>
<l>e m'invitaro al bel Castalio fonte,</l>
<l>a questo verde lauro, onde m'è tolto</l>
<l>sperar corona a l'infelice fronte,</l>
<l>t'appendo e lascio, ad altro fin rivolto.</l>
</lg>
</div1>
<div1>
<head>11</head>
<argument><p>A messer Girolamo Molino</p></argument>
<lg>
<l>Qual Febo, già ripien d'alto diletto,</l>
<l>da pria raccolse il generoso figlio,</l>
<l>ch'impetrò poscia il suo mortal periglio</l>
<l>e cadendo ebbe in Po tomba e ricetto,</l>
<l>tal tu scopri ver me paterno affetto,</l>
<l>mio vero Apollo: onde fidanza or piglio</l>
<l>chiederti anch'io del tuo divin consiglio</l>
<l>il lume, e 'l fren da te guidato e retto.</l>
<l>Sì che l'alte tue vie, donde riceve</l>
<l>tal luce il mondo, a me sian chiare e conte,</l>
<l>e sia, s'al corso i' manco, il danno leve.</l>
<l>Ché sol ch'altri il tuo carro ardito monte,</l>
<l>è gloria tal che già curar non deve,</l>
<l>s'a cader poi ne vien novo Fetonte.</l>
</lg>
</div1>
<div1>
<head>12</head>
<argument><p>Al clarissimo signor Domenico Veniero</p></argument>
<lg>
<l>Oh quanto fu, signor, felice il giorno,</l>
<l>quanto ebbe allor virtù propizia stella,</l>
<l>che voi, quasi d'un sol luce novella,</l>
<l>feste di voi nascendo il mondo adorno.</l>
<l>Fortuna solo ad empia guerra e scorno</l>
<l>contra il vostro valor s'armò rubella,</l>
<l>quando in infermo fral l'anima bella</l>
<l>rinchiuse a far dolente, aspro soggiorno.</l>
<l>Ma come in cava e tenebrosa fossa</l>
<l>che l'impeto ritien, vento raccolto</l>
<l>più si riscuote e fa sentir sua possa,</l>
<l>così lo spirto in egre membra involto</l>
<l>rinfranca sua virtù quant'è più scossa,</l>
<l>e s'alza a maggior ben nel mal sepolto.</l>
</lg>
</div1>
<div1>
<head>13</head>
<argument><p>Al clarissimo signor Orsatto Giustiniano</p></argument>
<lg>
<l>Se ad ambo, Orsatto, il ciel con simil sorte</l>
<l>un fratel già ci diede e poi se l' tolse,</l>
<l>ristorò 'l danno allor che stringer volse</l>
<l>tra noi di vero amor nodo sì forte.</l>
<l>Questi rompendo i privilegi a morte</l>
<l>il lor fraterno affetto in noi raccolse,</l>
<l>e ognun saldò la piaga onde si dolse,</l>
<l>le lor vite sentendo in noi risorte.</l>
<l>Ma qual di carità nome più chiaro</l>
<l>santa amicizia in sé non chiude? E quale</l>
<l>caso addolcir non può grave ed amaro?</l>
<l>Non ha tesoro il mondo a questo eguale,</l>
<l>né virtute ed amor pregio più raro,</l>
<l>né maggior don dal ciel vita mortale.</l>
</lg>
</div1>
<div1>
<head>14</head>
<argument><p>Sopra il palazzo di messer Camillo Trivisano in Murano</p></argument>
<lg>
<l>Viva questo superbo e nobil tetto,</l>
<l>sì che volger di ciel mai nol consume:</l>
<l>trofeo d'alto valor, sacro a quel nume</l>
<l>ch'orna altrui di saper la lingua e 'l petto.</l>
<l>E di lui che l'eresse il nome eletto</l>
<l>portando ovunque il sol porta il suo lume,</l>
<l>qui la Fama talor le stanche piume</l>
<l>posi, come in suo proprio almo ricetto.</l>
<l>Qui giunta, or a l'adorna e viva fonte</l>
<l>si rinfreschi le labbra; or l'aura accolga,</l>
<l>ch'eterna spira al bel giardino in fronte;</l>
<l>or del suo gran Camillo in sé rivolga</l>
<l>l'altere lodi, e in farle ognor più conte</l>
<l>da lui del ben parlar l'essempio tolga.</l>
</lg>
</div1>
<div1>
<head>15</head>
<argument><p>Al signor Sforza Brivio e al signor Bernardo Maschio</p></argument>
<lg>
<l>O del più prezioso uman tesoro</l>
<l>proprio e nobil ricetto alme gradite,</l>
<l>mentre insieme i cor vostri amando unite,</l>
<l>sì ch'un senso, un voler sempre han tra loro;</l>
<l>quanto è l'uso tra voi, tanto è 'l ristoro,</l>
<l>in continua d'amor cortese lite.</l>
<l>Anzi, un spirito sol regge due vite,</l>
<l>tra voi stessi godendo un secol d'oro.</l>
<l>Io tanto ben sovr'ogni sorte ammiro</l>
<l>con dolce invidia; e d'esser anch'io stretto</l>
<l>in sì bel nodo m'arde alto desiro.</l>
<l>Che 'l valor vostro adempiria 'l diffetto</l>
<l>del mio men degno; e s'in me 'l cor rimiro,</l>
<l>primo andrei, non che par, col vostro affetto.</l>
</lg>
</div1>
<div1>
<head>16</head>
<lg>
<l>Benché per novo sdegno Amor sospinto</l>
<l>del vostro cor vi sembri e 'n fuga volto,</l>
<l>deh sia nel perseguirlo il fren raccolto,</l>
<l>e 'l vano ardor de la vendetta estinto.</l>
<l>Spesso, ov'altri più 'l caccia e tien per vinto,</l>
<l>più riman preso e ne' suoi lacci avolto;</l>
<l>ch'in nove insidie del nemico è colto</l>
<l>e dà certa vittoria un perder finto.</l>
<l>Cessi adunque il furor, né di man v'esca</l>
<l>dardo che poi con doppio aspro tormento</l>
<l>rivolto in voi le vostre piaghe accresca.</l>
<l>Ch'un solo sguardo a raddolcirvi intento</l>
<l>di que' begli occhi, onde 'l crudel v'invesca,</l>
<l>mille sdegni pò far di nebbia al vento.</l>
</lg>
</div1>
<div1>
<head>17</head>
<argument><p>Sopra una statua di Venere scolpita da messer Danese Cataneo</p></argument>
<lg>
<l>Su la conca natia, de l'onde fuore,</l>
<l>Venere novo Fidia ignuda finge,</l>
<l>che con le belle man la chioma stringe</l>
<l>perch'espresso ne stilli il salso umore.</l>
<l>Giura chi mira in lei con dolce errore</l>
<l>ch'è carne il marmo, e vivo spirto cinge;</l>
<l>e la beltà celeste i cor constringe,</l>
<l>benché di ghiaccio, ad avampar d'amore.</l>
<l>L'opra, Danese, è tua, scultor divino;</l>
<l>al cui scarpello i più famosi carmi</l>
<l>cedono il pregio in render vita altrui.</l>
<l>Ch'a l'arte tua più vaghi i parti sui</l>
<l>scorge natura, e stiman gloria insino</l>
<l>gli stessi dèi spirar dentro a' tuoi marmi.</l>
</lg>
</div1>
<div1>
<head>18</head>
<lg>
<l>Sembrin le piume tue pungenti spine</l>
<l>a chi 'l corpo ti crede e pace spera,</l>
<l>ingrato letto; e in te sanguigna schiera</l>
<l>di sozzi, avidi vermi il ciel destine.</l>
<l>Lunge il sonno da te la via decline,</l>
<l>o venga in vista spaventosa e fera;</l>
<l>ed Aletto, Tisifone e Megera</l>
<l>scuotan d'intorno a te l'orribil crine.</l>
<l>De' suoi dolci t'escluda almi riposi</l>
<l>Imeneo sacro, e ti bestemmi e danni</l>
<l>a steril nido d'infelici sposi.</l>
<l>Morte ti vesta ognor d'oscuri panni</l>
<l>sotto cui stian ben mille morbi ascosi;</l>
<l>tal ch'aborrito poi ti rodan gli anni.</l>
</lg>
</div1>
<div1>
<head>19</head>
<argument><p>Sopra l'Europa di messer Giulio Ballino</p></argument>
<lg>
<l>D'Europa tutta le città più chiare</l>
<l>e lor memorie, in mille inchiostri sparte</l>
<l>ha 'l Ballin qui raccolto in poche carte,</l>
<l>chiudendo quasi in picciol vetro il mare.</l>
<l>Qui, senza il piè stancar, presente appare</l>
<l>qual più brami veder lontana parte,</l>
<l>e quanto acquista un lungo studio ed arte</l>
<l>vien, ch'altri in breve e dolce spazio impare.</l>
<l>Qui leggendo vedrai con chiari essempi</l>
<l>come volga fortuna imperi e regni</l>
<l>in compagnia degli anni ingordi ed empi.</l>
<l>E come l'opre e i nomi illustri e degni</l>
<l>difender può da tante ingiurie e scempi</l>
<l>solo il favor de' pellegrini ingegni.</l>
</lg>
</div1>
<div1>
<head>20</head>
<argument><p>Sopra il trattato del perfetto amante del signor Brunoro Zampesco</p></argument>
<lg>
<l>— Quando talor da' tuoi pregiati e degni</l>
<l>studi cessa il tuo figlio, invitto Marte,</l>
<l>meco brev'ozio spenda, e i modi e l'arte</l>
<l>d'un amante perfetto al mondo insegni.</l>
<l>La man, ch'ad alto onor destini e degni,</l>
<l>e già mille tue lodi intorno ha sparte,</l>
<l>spieghi ancor le mie glorie in dotte carte,</l>
<l>e tua spada a' miei strali unir s'ingegni.</l>
<l>Quinci eterno vivrà ne l'altrui petto</l>
<l>con più lucenti fiamme il foco mio,</l>
<l>raddoppiando ad ogni or speme e diletto. —</l>
<l>Ciò detto, Amor de' suoi tesori aprio</l>
<l>l'ampie ricchezze al suo Brunor diletto,</l>
<l>onde poi sì bell'opra al mondo uscìo.</l>
</lg>
</div1>
<div1>
<head>21</head>
<argument><p>Nell'Arte del predicare di fra Luca Baglioni</p></argument>
<lg>
<l>Di quei celesti aventurosi strali</l>
<l>che vero ardente amor per la tua bocca,</l>
<l>guerrier di Dio, ne le nostr'alme scocca,</l>
<l>e piaghe imprime in lor, dolci e vitali,</l>
<l>questo è pur l'arco, e qui scopri con quali</l>
<l>forze tu 'l tendi allor che 'l cor ne tocca.</l>
<l>Da questo il senso rio vinto trabocca</l>
<l>e trova l'armi sue debili e frali;</l>
<l>con questo, ovunque l'idra infernal piove</l>
<l>l'eretico venen, ferendo in lei</l>
<l>cadran le teste sue sorgenti e nove.</l>
<l>E spenti in tutto i suoi nemici rei,</l>
<l>cantando eterna gloria al sommo Giove,</l>
<l>ne vedrà Roma ancor pompe e trofei.</l>
</lg>
</div1>
<div1>
<head>22</head>
<argument><p>Sopra la prima stampa delle rime del clarissimo signor Giacomo Zane</p></argument>
<lg>
<l>Queste rime talor del suo più caro</l>
<l>amato figlio, onde si pregia e vanta,</l>
<l>al convivio di Giove Apollo canta,</l>
<l>per dar frutto a gustar novello e raro.</l>
<l>Stan li dèi tutti attenti, e 'l fato avaro</l>
<l>chiaman, che sì felice e nobil pianta,</l>
<l>mentr'era per produr gloria altrettanta,</l>
<l>troncò d'un colpo a tutto 'l mondo amaro.</l>
<l>Sente Amor i suoi pregi e in sé ne gode;</l>
<l>l'arte nova e 'l saper Pallade ammira;</l>
<l>ciascuno al degno stil dà vanto e lode.</l>
<l>E poich'in mente sì perfetto il mira</l>
<l>che pur accento da biasmar non ode,</l>
<l>de li dèi 'l riprensor tace e sospira.</l>
</lg>
</div1>
<div1>
<head>23</head>
<argument><p>Sopra la ristampa delle rime del clarissimo signor Giacomo Zane</p></argument>
<lg>
<l>Ecco del bel Parnaso alto tesoro,</l>
<l>ch'in poche avare man giacea nascosto,</l>
<l>or torna al mondo, e in chiara luce posto</l>
<l>pregio rinova al sacro Aonio coro.</l>
<l>Quanto di vaghe gemme e di fin oro</l>
<l>eloquenzia possede, è qui riposto;</l>
<l>ch'arte e natura a lor gloria han composto</l>
<l>di propria man sì ricco e bel lavoro.</l>
<l>Gode Vinezia esser del chiaro ingegno</l>
<l>felice madre, e lieta abbraccia e mira</l>
<l>quasi rinato il suo diletto pegno.</l>
<l>Stupido ognun l'ascolta, ognun l'ammira,</l>
<l>e dice: — Ad agguagliar canto sì degno</l>
<l>il pensier, non che l'opra, indarno aspira. —</l>
</lg>
</div1>
<div1>
<head>24</head>
<argument><p>Nel tempio stampato in lode della signor donna Geronima Colonna</p></argument>
<lg>
<l>Questa che d'oro e d'alabastro puro</l>
<l>viva Colonna altrui sì ricca splende,</l>
<l>man non formò ch'ad uman'opre intende:</l>
<l>ch'umane opre sì degne unqua non furo.</l>
<l>Formolla per sostegno alto e securo</l>
<l>del tempio, ove a virtute onor si rende,</l>
<l>l'eterno Mastro; e 'l mondo tal ne prende</l>
<l>luce, che senza lei pò dirsi oscuro.</l>
<l>Però qualunque in lei si specchia, vede</l>
<l>di bellezza e valor l'imagin vera,</l>
<l>e prova ben ch'ogni credenza eccede.</l>
<l>Felice età di tanto pregio altera,</l>
<l>ch'ad altra mai sì largo il ciel non diede,</l>
<l>né d'aver mai più forse il mondo spera.</l>
</lg>
</div1>
<div1>
<head>25</head>
<argument><p>Nella vittoria navale contra il signor Turco alli scogli Curzolari l'anno 1571, 7 ottobre</p></argument>
<lg>
<l>Aprite o Muse i chiusi fonti, aprite!</l>
<l>Non più timor, non più mestizia o cura:</l>
<l>gioia,. gioia versiam fra riso e canto!</l>
<l>Vinto è 'l perfido Trace: i gridi udite</l>
<l>de l'alto gaudio che le menti fura</l>
<l>e soverchio dai cor si stilla in pianto.</l>
<l>O lagrime felici! Or quando tanto.</l>
<l>di ben per mille lustri il ciel n'ha porto</l>
<l>quanto in un punto, o lieto dì, n'adduci?</l>
<l>Chiudami pur le luci</l>
<l>morte, or che tanto don vivendo ho scorto:</l>
<l>ch'ove amica fortuna al colmo siede</l>
<l>de le sue grazie, anzi se stessa avanza,</l>
<l>esser non può 'l morir se non beato.</l>
<l>Ma scorgo io 'l vero? O pur del ben bramato</l>
<l>formo, sognando, al cor falsa sembianza?</l>
<l>Non erro, no: che n'han quest'occhi fede.</l>
<l>O chiara impresa, o gloriose prede!</l>
<l>Cominci omai da questo dì giocondo</l>
<l>più che mai bello a rinovarsi il mondo!</l>
<l>Questo è quel dì che da propizie stelle</l>
<l>con lieto aspetto in ciel n'era promesso,</l>
<l>di Lui che le creò ministre fide;</l>
<l>questo è quel dì ch'in voci illustri e belle</l>
<l>alto spirto divin cantò sì spesso,</l>
<l>mentre l'antica e nova età 'l previde.</l>
<l>Però là, verso l'orto, il sol si vide</l>
<l>dianzi oscurar d'orribil macchie il volto,</l>
<l>e scorrer per lo ciel fiamme e comete.</l>
<l>Ma in queste parti liete,</l>
<l>ove ogni ben fiorir doveva accolto,</l>
<l>produsse in copia a noi, fuor d'ogni stile,</l>
<l>presso al ghiaccio il terren rose e viole;</l>
<l>e s'udir dolci augei di notte, quando</l>
<l>più l'aria tace, a festeggiar cantando,</l>
<l>quasi sorgesse allor da l'onde il sole:</l>
<l>segni che 'l mondo omai, d'oscuro e vile,</l>
<l>a pien farsi dovea vago e gentile,</l>
<l>e che Dio fa predir con note chiare</l>
<l>ne l'opre grandi il ciel, la terra e 'l mare.</l>
<l>Dove l'Ionio mar freme nel seno</l>
<l>che fra l'Istmo e l'Epiro il flutto accoglie,</l>
<l>e di Cefalo il nido intorno bagna,</l>
<l>ecco il Trace spronar suoi legni, pieno</l>
<l>d'immense forze e crude, ingorde voglie:</l>
<l>perché lo stuol fedel vinto rimagna</l>
<l>e serva Italia i propri figli piagna</l>
<l>dati in vittima indegna al falso dio.</l>
<l>Ma Pietro col re Ibero e la reina</l>
<l>d'Adria, cui la divina</l>
<l>grazia a l'empio Ottomano incontra unio,</l>
<l>spinte ver lui l'invitte, armate vele,</l>
<l>fiaccaro i corni a la superba Luna,</l>
<l>e strage fer de la nemica schiera.</l>
<l>Tutto fu 'l mar coperto in vista fera</l>
<l>d'ostil sangue e di corpi: in cui ciascuna</l>
<l>spada stimò pietà l'esser crudele.</l>
<l>Così giacque il nemico empio, infedele:</l>
<l>e vittoria dal ciel con preste penne</l>
<l>a far d'uomini dèi per merto venne.</l>
<l>O di Cristo guerrier feroci, invitti,</l>
<l>che di voi scudo a la sua croce feste</l>
<l>e nel cui degno crin s'orna l'alloro;</l>
<l>ben denno esser a voi gli onori ascritti</l>
<l>di quei che già dal mondo, in mortal veste,</l>
<l>dèi fur creduti a le chiar'opre loro.</l>
<l>Per voi de le virtuti il santo coro</l>
<l>ne la sua dolce libertà respira,</l>
<l>e col torto la fraude e 'l vizio geme;</l>
<l>per voi più non si teme</l>
<l>di barbarico Marte orgoglio ed ira:</l>
<l>sembran giorni le notti, e i foschi giorni</l>
<l>vincono i chiari, e ne' più chiari poi</l>
<l>ogni raggio del sole un sol diventa.</l>
<l>La nostra gioia è un mar ch'invan si tenta</l>
<l>passar, che cela il fondo e i lidi suoi</l>
<l>quanto più vien ch'altri a solcarlo torni;</l>
<l>qual anco è 'l vostro merto, o spirti adorni.</l>
<l>Che nulla esprime il voi chiamar felici,</l>
<l>sendo di tanto ben fonti e radici.</l>
<l>Ma che di voi dir deggio Ercoli eletti,</l>
<l>che sol per nostra universal salute</l>
<l>la morte avete agli onor vostri aggiunta?</l>
<l>Quanto invidio le piaghe a' vostri petti</l>
<l>e 'l sangue sparso! Oh come allor virtute</l>
<l>tinse di dolce ogni più amara punta!</l>
<l>Parmi udir ogni lingua, al suo fin giunta,</l>
<l>spirar tai voci: — E che puoi farmi, o morte,</l>
<l>se mi dai vita, e in te sazia è mia brama?</l>
<l>Chi virtù prezza ed ama,</l>
<l>aver non può dal ciel più rara sorte</l>
<l>che questa vita, sì dubbia e fallace,</l>
<l>ch'a natura, qual sua, render si deve,</l>
<l>a la patria donar diletta e cara;</l>
<l>e cangiar, fuor di sua prigione amara,</l>
<l>con l'immortalità spazio sì breve.</l>
<l>Però non sia chi di lagnarsi audace</l>
<l>mi brami in terra, e turbi in ciel mia pace;</l>
<l>ma sol grazie a Dio renda e, lieto in tutto,</l>
<l>di mia vittoria a sé raccolga il frutto. —</l>
<l>Con questi ultimi accenti usciron l'alme</l>
<l>de' sacri petti, e ne' lor visi estinti</l>
<l>morte ridente allor fu prima vista.</l>
<l>E, novi angioli, a Dio carchi di palme</l>
<l>volar, di compagnia celeste cinti,</l>
<l>risplendendo per l'aria in lunga lista.</l>
<l>Qui dunque a lor, con gioia al canto mista,</l>
<l>ed ostri ed ori e pompe, onor si faccia:</l>
<l>ché morte in lor suoi privilegi perde.</l>
<l>E quei cui l'età verde</l>
<l>gli spirti infiamma e la canuta agghiaccia,</l>
<l>con le vergini pure e caste spose,</l>
<l>celebrin questo giorno; e in lui rinati</l>
<l>l'onorin sempre poi festivo e sacro.</l>
<l>Indi, eretto a la gloria un simulacro,</l>
<l>dal piè si legga: — A quei che 'l Trace, armati,</l>
<l>vinser ne l'onde e fer mirabil cose,</l>
<l>questo invece di tomba il mondo pose. —</l>
<l>Intanto, a Dio porgendo incensi e voti,</l>
<l>così tutti cantiam, lieti e devoti:</l>
<l>— Padre eterno del cielo e de la terra,</l>
<l>d'ogni letizia inessicabil fonte,</l>
<l>ch'or nova manna al tuo popol versasti;</l>
<l>tu del nemico tuo l'orribil guerra</l>
<l>movesti in noi per abbassar la fronte</l>
<l>de' vizi onde i cor nostri eran sì guasti.</l>
<l>Tu poi 'l vincesti, e in Austro allor cangiasti</l>
<l>Borea, che contra noi sue vele empiea,</l>
<l>dando del poter tuo stupendo segno,</l>
<l>e di pietà tal pegno</l>
<l>ch'ogni nostro desir d'assai vincea;</l>
<l>ma proprio è del tu' oprar la meraviglia.</l>
<l>Così tu 'l freno in man, benigno, prendi,</l>
<l>nel bel camin de le future imprese,</l>
<l>che nulla tema avrem d'umane offese;</l>
<l>ed è 'l nostro gioir, se nol difendi,</l>
<l>pianta in steril terren, che mal s'appiglia.</l>
<l>Aprine, Padre, al tuo voler le ciglia:</l>
<l>che veggon, tua mercé, pur giunte l'ore</l>
<l>che fia solo un ovil, solo un pastore.</l>
<l>Canzon, prima Dio loda in umil suono,</l>
<l>poi riverente bacia il piano intorno,</l>
<l>onde surgono al ciel gli alti trofei;</l>
<l>e sacra il cor, la cetra e i versi miei</l>
<l>solo a' lor chiari pregi, a questo giorno,</l>
<l>a le palme ch'ancor per nascer sono.</l>
<l>Che non conviensi a chi cantando ha in dono</l>
<l>dolce fiume gustar d'onor divini,</l>
<l>ch'a ber d'altro liquor le labbra inchini.</l>
</lg>
</div1>
<div1>
<head>26</head>
<argument><p>Vinezia prepara a guerra cento galere in soli otto giorni; e processioni, cessato il bisogno</p></argument>
<lg>
<l>Vidi questa del mar reina altera</l>
<l>portar di ferro il petto e 'l fianco adorno,</l>
<l>et ad un cenno a' liti errar d'intorno</l>
<l>copia d'armati legni invitta e fera.</l>
<l>Vidi poi dietro a lei divota schiera</l>
<l>di quanti in Adria fan dolce soggiorno</l>
<l>doppiar con sacre faci il lume al giorno,</l>
<l>cinto il cor d'umiltate e fede vera.</l>
<l>Così Giove talor dopo il baleno</l>
<l>e l'alto suon de l'armi sue tremende</l>
<l>empie d'ardenti stelle il ciel sereno.</l>
<l>Quinci il suo gran poter, quinci s'intende</l>
<l>suo santo zelo: e l'uno e l'altro a pieno</l>
<l>pregiata al mondo e cara a Dio la rende.</l>
</lg>
</div1>
<div1>
<head>27</head>
<argument><p>In morte della signor Irene delli signori di Spilimbergo</p></argument>
<lg>
<l>Giacea presso al suo fin, languida e vinta,</l>
<l>la bella Irene, e sconsolato Amore</l>
<l>morir ne' vaghi lumi anch'ei parea.</l>
<l>d'intorno a lei le Muse egual dolore</l>
<l>scoprian con faccia di pallor dipinta,</l>
<l>per cui rigando il pianto in sen cadea.</l>
<l>E di lor una: — Ahi vergine — dicea,</l>
<l>— degna sol per virtute ardente e chiara,</l>
<l>il numero adeguar di nostra schiera;</l>
<l>qual cruda stella e fera</l>
<l>il commun danno nel tuo mal prepara?</l>
<l>Qual destin vuol che 'n così verde etade,</l>
<l>in sì bel corso di tua gloria manchi?</l>
<l>Or quando fia che 'l mondo si rinfranchi</l>
<l>del mal che sovra lui sì acerbo cade?</l>
<l>Ahi non sia più ch'aggrade</l>
<l>viver qua giù: poiché morte aspra e dura</l>
<l>ogni ornamento, ogni piacer ne fura. —</l>
<l>Ciò detto, ecco che 'l gir più innanzi a l'opra</l>
<l>del suo filo vital prescrive il Fato:</l>
<l>onde la Parca già secarlo intende.</l>
<l>ma, come agricoltor che 'n verde prato</l>
<l>l'adunca e sottil falce in giro adopra,</l>
<l>e de' suoi ricchi onor vedovo il rende,</l>
<l>s'allor che per ferir il braccio stende</l>
<l>fior vede adorno di bellezze nove,</l>
<l>a cui fin su dal ciel Venere aspira,</l>
<l>s'arresta, e mentre il mira,</l>
<l>non usata pietà nel punge e move;</l>
<l>tal essa, per tagliar la mano alzando</l>
<l>quel degno stame e 'l fior d'ogni virtute,</l>
<l>ritarda il colpo; e le non più vedute</l>
<l>grazie in altra giamai fiso mirando,</l>
<l>ed al suo fin pensando,</l>
<l>nel cor sì duro, inespugnabil pria,</l>
<l>sentì pietade entrar per larga via.</l>
<l>Sentilla ancor; previsto il duro caso</l>
<l>con le sorelle, il dì che 'l parto eletto</l>
<l>prima i begli occhi in questa luce aperse;</l>
<l>e de l'orto felice infra 'l diletto</l>
<l>provaro il duol del suo futuro occaso;</l>
<l>or di dolce, or d'amaro i cori asperse.</l>
<l>indi lo spazio a misurar converse</l>
<l>ch'al suo viver segnava il cielo avaro;</l>
<l>s'assiser presso a la gradita cuna.</l>
<l>La conocchia avea l'una</l>
<l>di stame avolta prezioso e raro;</l>
<l>l'altra con la sinistra indi traeva</l>
<l>a parte a parte il ricco vello in giuso,</l>
<l>e con la destra infra le dita il fuso</l>
<l>rotando in presto giro il fil torceva;</l>
<l>la terza in man teneva</l>
<l>per troncarlo al suo segno il ferro crudo,</l>
<l>e far d'ogni bel pregio il mondo nudo.</l>
<l>Queste di sacro spirto accese in vista</l>
<l>nascendo Irene incominciar tal canto</l>
<l>descritto negli eterni alti decreti:</l>
<l>— Oh quanta grazia or dal ciel piove! Oh quanto</l>
<l>oggi per cotal parto il mondo acquista</l>
<l>de' suoi doni più cari e più secreti!</l>
<l>Fronte serena, occhi soavi e lieti,</l>
<l>bocca e guance di rose e chioma d'oro,</l>
<l>e d'ogni parte in lei beltà divina</l>
<l>farà dolce rapina</l>
<l>Di ben mille e mill'alme a gloria loro;</l>
<l>né per altra giamai di più bel laccio</l>
<l>con onestate amor fia giunto insieme,</l>
<l>o ricorrendo a sue forze supreme</l>
<l>renderà stanco in più ferite il braccio.</l>
<l>né fia che 'n foco e 'n ghiaccio</l>
<l>altri più dolcemente si consumi</l>
<l>dinanzi a due più vaghi e chiari lumi.</l>
<l>Per sì leggiadro in lei corporeo velo</l>
<l>trasparerà l'interna alma bellezza,</l>
<l>qual per puro cristallo ardente luce.</l>
<l>Di senno, di valor, di gentilezza</l>
<l>fia chiaro specchio: e nel camin del cielo</l>
<l>caste voglie e sant'opre avrà per duce.</l>
<l>Che più? Quando le fronde altri produce,</l>
<l>questa, come ben culto arbor fecondo,</l>
<l>maturar si vedrà suoi dolci frutti.</l>
<l>Per costei ricondutti</l>
<l>fian d'Aracne e d'Apelle i pregi al mondo;</l>
<l>questa giungendo al dolce canto il suono,</l>
<l>potrà far molle un cor di dura pietra:</l>
<l>ond'una in mille a prova eletta cetra</l>
<l>Febo a lei serba in prezioso dono,</l>
<l>e già sacrati sono</l>
<l>lauri e palme in Parnaso al suo bel nome,</l>
<l>ch' aspettano d'ornarle ancor le chiome.</l>
<l>Cresci dunque a fermar ne' nostri petti</l>
<l>cotanta speme, o fortunata prole,</l>
<l>scopri i novelli rai del volto adorno;</l>
<l>cresci, parto gentil, qual novo sole,</l>
<l>e porta al mondo i suoi veri diletti:</l>
<l>apri a tante sue notti un chiaro giorno.</l>
<l>Già festosa t'annunzia d'ogn'intorno</l>
<l>del tuo bel dì la desiata aurora,</l>
<l>tal che ne rende il ciel puro e sereno</l>
<l>e d'allegrezza pieno:</l>
<l>e già del tuo splendor l'arde e innamora.</l>
<l>Ecco che sparge il tuo lieto oriente</l>
<l>d'incenso e croco e mirra un largo nembo,</l>
<l>e ti dispiega il suo purpureo grembo</l>
<l>ogni rosa, ogni fior vago e ridente;</l>
<l>e salutar si sente</l>
<l>il nascer tuo di sopra gli arboscelli</l>
<l>da ben mille canori e lieti augelli.</l>
<l>Ma perch', ohimè, del ciel contraria voglia</l>
<l>sul più bel folgorar de' raggi tuoi</l>
<l>a duro occaso ti destina e sforza?</l>
<l>Perché del viver tuo l'arbitrio in noi</l>
<l>almen non lascia? Acciò che mai nol toglia</l>
<l>dal suo corso felice etate o forza? —</l>
<l>Così del Fato aprir la chiusa scorza</l>
<l>le sacre dive, e 'l fero altrui palese;</l>
<l>a che poi chiara prova il tempo aggiunse,</l>
<l>finché lo stame giunse</l>
<l>ove l'amica dea la man sospese.</l>
<l>Essa, che 'l tronchin, le sorelle prega,</l>
<l>ma lor trova di sé non men pietose.</l>
<l>tre volte il duro officio il ciel le impose,</l>
<l>tre volte ella prestarlo indugia e nega;</l>
<l>al fin, perché la piega</l>
<l>l'immutabil destin, l'opra recise,</l>
<l>e l'alma dal bel corpo in un divise.</l>
<l>Ahi nemico destin, destin rapace,</l>
<l>destin crudele e rio, poiché sì tosto</l>
<l>di tanto ben ne spogli e di duol gravi!</l>
<l>Dunque a sì degna vita hai pur fin posto?</l>
<l>Dunque il sol di virtute estinto giace,</l>
<l>per cui tu mondo, or cieco, alter andavi?</l>
<l>E voi, già d'amor nido, occhi soavi,</l>
<l>esca gentil di mille fiamme sparte,</l>
<l>morte, ohimè, pur v'ha chiusi in sonno eterno.</l>
<l>Anzi, se 'l ver discerno,</l>
<l>desti or v'aprite in più beata parte:</l>
<l>ivi pur giunti, al fin di vostra spene,</l>
<l>de' rai del sommo sol lieti godete,</l>
<l>e 'n atto d'umiltate a lui rendete</l>
<l>grazie, ché v'alzò tosto a tanto bene.</l>
<l>Nova dea fatta è Irene,</l>
<l>nova Pallade il ciel l'addita e chiama,</l>
<l>e de l'altra non men la pregia ed ama.</l>
<l>Se desio di veder, canzon, ti punge,</l>
<l>qual doglia e pianto a tutto 'l mondo apporte</l>
<l>sì dura, acerba, intempestiva morte,</l>
<l>segui ovunque di lei la fama aggiunge;</l>
<l>ché non fia gente così alpestra e lunge</l>
<l>dal nostro mar che non ne pianga al grido,</l>
<l>né fera in alcun lido</l>
<l>sì cruda a cui pietà nel cor non passi:</l>
<l>e vedrai forse ancor piangerne i sassi.</l>
</lg>
</div1>
<div1>
<head>28</head>
<argument><p>Al clarissimo signor Giorgio Gradenico fu del clarissimo signor Andrea</p></argument>
<lg>
<l>A che la vostra bella alma sirena,</l>
<l>che 'l cor vi prese col suo dolce canto,</l>
<l>pur chiamate nel mar del vostro pianto</l>
<l>e 'n questa valle di miserie piena?</l>
<l>Ella or suoi giorni in ciel felici mena,</l>
<l>con l'immortal cangiato il fragil manto,</l>
<l>e voi del vostro amor scemate il vanto</l>
<l>cogliendo del suo ben lagrime e pena.</l>
<l>Ben dava indicio in lei divino zelo,</l>
<l>beltà divina a divin senno aggiunta,</l>
<l>ch'era indegna sua stanza il mortal velo.</l>
<l>Né dite: — Irene è tosto al suo fin giunta —;</l>
<l>ch'anzi pur tardi ognor per girne in cielo</l>
<l>da questo incarco vil l'alma è disgiunta.</l>
</lg>
</div1>
<div1>
<head>29</head>
<argument><p>In morte della clarissimo signor Elena Mazza, madre del clarissimo signor Orsatto Giustiniano</p></argument>
<lg>
<l>Chi di lagrime un fiume agli occhi presta</l>
<l>e mille lingue, onde si lagni, al core?</l>
<l>Chi segue il mio dolore</l>
<l>a celebrar la nobil donna estinta?</l>
<l>Versi, meco piangendo, eterno umore</l>
<l>il ciel, con faccia nubilosa e mesta;</l>
<l>sia di lugubre vesta</l>
<l>l'aria, l'acqua e la terra intorno cinta;</l>
<l>pianga ogni alma gentil, dal dolor vinta;</l>
<l>in pietà si distilli ogni aspro petto;</l>
<l>piangan le fere ancor, piangano i sassi;</l>
<l>ed ogni stil trapassi</l>
<l>il mondo, in segno dar di tristo affetto:</l>
<l>ché, se di tanto ben morte lo spoglia,</l>
<l>dritt'è che senza fin pianga e si doglia.</l>
<l>Era quella il suo lume, e 'n questa etate</l>
<l>d'antico onor nova Fenice apparse;</l>
<l>ch'in altra mai non arse</l>
<l>di più saggi desir più nobil mente.</l>
<l>Seguian suo volo, in larga schiera sparte,</l>
<l>innanzi iva onestate,</l>
<l>e cortesia, per farle scorta intente;</l>
<l>nel mezzo ella poggiando alteramente</l>
<l>con umiltà compagna ir si vedea,</l>
<l>pien di gioia e splendor l'aere d'intorno.</l>
<l>Indi nel rogo adorno</l>
<l>del cor, dove pensier santi l'accogliea,</l>
<l>ai rai del sommo sole ardendo il velo,</l>
<l>si rinovava ognor più bella al cielo.</l>
<l>Con l'alma, in lei, de la corporea scorza</l>
<l>la grazia tanto e la beltà rilusse,</l>
<l>che qual più chiara fusse,</l>
<l>mentre verdi fur gli anni, in dubbio pose.</l>
<l>Amor suo seggio in lei dal ciel ridusse</l>
<l>con l'arco sol, ch'i cor leggiadri sforza;</l>
<l>e la più nobil forza</l>
<l>del foco suo nel bel volto ripose:</l>
<l>ove fiorian ancor sì fresche rose</l>
<l>nel verno di su' età, ch'in privilegio</l>
<l>lor, del tempo parea ferma la rota.</l>
<l>Ma, qual in parte ignota</l>
<l>ben ricca gemma altrui cela il suo pregio,</l>
<l>o fior ch'alta virtute ha in sé riposta,</l>
<l>visse nel sen di castità nascosta.</l>
<l>In sua virtute e 'n Dio contenta visse,</l>
<l>lunge dal visco mondan che l'alme intrica;</l>
<l>e se provò nemica</l>
<l>fortuna, in vincer lei sue palme accrebbe.</l>
<l>Ma bastò ben che le concesse, amica,</l>
<l>parto gentil, per cui ricca se n' gisse</l>
<l>e gioia ognor sentisse,</l>
<l>quanta forse per figlio altra non ebbe.</l>
<l>Ch'eterno vanto a lui non men si debbe,</l>
<l>di senno e di valor raro e sovrano,</l>
<l>specchio d'ogni real, santo costume.</l>
<l>Da cui splende tal lume</l>
<l>di mente pia, ch'abbaglia ogni occhio umano,</l>
<l>poich'a lei, che 'l creò, l'aspra infelice</l>
<l>morte ancor fe' sembrar dolce e felice.</l>
<l>Premea, d'inferno uscita, orrida peste</l>
<l>del bel sen d'Adria la cittade altera,</l>
<l>spargendo, in vista fera,</l>
<l>a lei dentro e d'intorno, e tosco e morte.</l>
<l>Cadean l'afflitte genti in folta schiera,</l>
<l>fremendo il ciel di pianti e voci meste;</l>
<l>e le bare funeste</l>
<l>porgean spavento ad ogni cor più forte.</l>
<l>Oh quanti, chiuse a la pietà le porte,</l>
<l>fuggian la patria e ciò ch'avean più caro,</l>
<l>giunti fra via dal loro empio destino!</l>
<l>Quanti vide il mattino</l>
<l>salvi, ch'a sera poi l'alma spiraro!</l>
<l>Tutto era strage, e di pallor dipinti,</l>
<l>pareano i vivi, a par de' morti, estinti.</l>
<l>Mentre in sì strana guisa il crudel angue</l>
<l>fa la rabbia sentir del suo veleno,</l>
<l>ecco che 'l casto seno</l>
<l>di lei ch'or piango, ahi duro fato, impiaga.</l>
<l>L'abbandona ciascun, di tema pieno;</l>
<l>sol resta il fido parto ov'egra, esangue,</l>
<l>la genitrice langue;</l>
<l>e di seco morir l'anima ha vaga.</l>
<l>Sol ei, pronto a curar l'orribil piaga,</l>
<l>porge l'invitta man, pietoso e grato,</l>
<l>al dolce petto, onde già 'l latte prese.</l>
<l>Fa quella alte contese,</l>
<l>pregando s'allontani il pegno amato;</l>
<l>l'un di suo ben oprar morte procaccia,</l>
<l>l'altra cui più desia da sé discaccia.</l>
<l>— Deh non voler che ti dian morte, o figlio,</l>
<l>queste poppe — dicea, — che ti nodriro.</l>
<l>Non far doppio il martiro;</l>
<l>che vita avendo tu, nulla m'annoia.</l>
<l>Io più nel tuo che nel mio petto spiro,</l>
<l>e te veggendo almen fuor di periglio,</l>
<l>chiuderò lieta il ciglio;</l>
<l>salva in te la mia speme e la mia gioia.</l>
<l>Là son già corsa ove 'l gir oltra è noia,</l>
<l>e felice per te, mentre al ciel piacque,</l>
<l>vissi; e per tua pietà, felice or moro.</l>
<l>Sol la mia sorte i' ploro</l>
<l>che d'altro morbo il mio mortal non giacque:</l>
<l>ch'in queste braccia, ov'or per te ne temo,</l>
<l>ti darei de' miei baci il pegno estremo. —</l>
<l>Vita ricusa il nobil germe, e molle</l>
<l>il materno rigor col pianto rende.</l>
<l>A prieghi, a forza scende,</l>
<l>sì ch'al fin amor vinto ad amor cede.</l>
<l>Ahi, che tutto a suo scampo invan si spende,</l>
<l>e contra morte ogni riparo è folle!</l>
<l>Ma già non ti si tolle,</l>
<l>del magnanimo cor ch'in te si vede,</l>
<l>raro spirto, d'onor larga mercede.</l>
<l>Fama inalza il Troian perch'ei, dal foco</l>
<l>fuggendo, se n' portò l'antico padre;</l>
<l>tu per salvar la madre</l>
<l>tra le fiamme il perir prendesti in gioco.</l>
<l>Ma fece forza al ciel tanta virtute,</l>
<l>morte cangiando in tua gloria e salute.</l>
<l>E tu che te n' volasti, alma gradita,</l>
<l>da le tenebre nostre al sommo sole,</l>
<l>ch'or visibil si cole</l>
<l>da te, non più tra nebbie in fragil manto;</l>
<l>pregalo umil ch'a la tua dolce prole</l>
<l>tempri l'aspro dolor di tua partita,</l>
<l>e così degna vita</l>
<l>difenda ognor sotto 'l suo scudo santo.</l>
<l>Acciò il valor di lui, ch'in pregio tanto</l>
<l>già s'innalza e fiorisce, a la diletta</l>
<l>patria per lunga età risponda il frutto;</l>
<l>e poscia, in ciel ridutto,</l>
<l>n'abbia il premio divin ch'ivi l'aspetta:</l>
<l>onde ambo, al fin del desir vostro giunti,</l>
<l>pace eterna godiate in un congiunti.</l>
<l>Canzon, su verde riva un sacro tempio</l>
<l>in onor del materno amato nome</l>
<l>erge il pio figlio a chi trovar fu degna</l>
<l>la gloriosa insegna</l>
<l>che di morte per noi le forze ha dome;</l>
<l>colà te n' vola, e ne' bei marmi impressa,</l>
<l>alme sì degne ornando, orna te stessa.</l>
</lg>
</div1>
<div1>
<head>30</head>
<argument><p>In morte di madama Margherita di Francia, madre dell'altezza del signor duca di Savoia vivente, introducendo i suoi popoli a parlare</p></argument>
<lg>
<l>Mira dal ciel dove beata or vivi,</l>
<l>alma real, del tuo funesto giorno</l>
<l>la mesta pompa al sacro busto intorno,</l>
<l>e de' nostr'occhi i lagrimosi rivi;</l>
<l>mira com'or di te, sua luce, privi,</l>
<l>il tuo gran sposo e 'l tuo bel parto adorno</l>
<l>in tenebre di duol faccian soggiorno,</l>
<l>celebrando tuoi pregi alteri e divi.</l>
<l>tu prega Dio ch'almen, se te piangemo,</l>
<l>a lor, poiché 'l ben nostro in lor si serra,</l>
<l>prolunghi oltra mill'anni il giorno estremo:</l>
<l>perché qual di fortuna ingiuria o guerra</l>
<l>temer si può, s'a nostra guardia avremo</l>
<l>te in ciel co' preghi e lor col senno in terra?</l>
</lg>
</div1>
<div1>
<head>31</head>
<argument><p>Sopra la sceleratezza machinata già molt'anni in Verona contra la persona dell'illustrissimo signor allora vescovo Valiero</p></argument>
<lg>
<l>Che ponno armi e furor d'uman consigli</l>
<l>se Dio n'ha in guardia? In sacro, occulto loco</l>
<l>scoprio sol egli il cavo ferro e 'l foco</l>
<l>mortali insidie al suo diletto figlio.</l>
<l>Turbò l'Adige l'onde al gran periglio,</l>
<l>ché fu dal crudo fin lontan sì poco</l>
<l>lui salvo, poscia, il duol rivolse in gioco,</l>
<l>qual se da morte a vita aprisse il ciglio.</l>
<l>Ma tu, ch'ignoto a tanto mai t'ingegni,</l>
<l>com'è che 'l tenti? E sì fero desio</l>
<l>contra innocenza in uman petto regni?</l>
<l>O nefand'opra, o secol empio e rio!</l>
<l>Poiché d'uccider tenti i suoi più degni</l>
<l>e cari figli insin nel grembo a Dio.</l>
</lg>
</div1>
<div1>
<head>32</head>
<argument><p>All'illustrissimo e reverendissimo signor Leonardo Mocenico, per la morte del serenissimo principe  di Venezia il signor Luigi Mocenico suo zio di felicissima memoria</p></argument>
<lg>
<l>Giacque il vostro grand'avo, e fu ben dritto</l>
<l>largo pianto versar d'acerba doglia;</l>
<l>ma tempo è omai che 'l fren ragion raccolga,</l>
<l>né varchi il senso oltra 'l camin prescritto.</l>
<l>L'aver perpetua a noi stanza è interditto</l>
<l>dentro a questa mortal, caduca spoglia;</l>
<l>né più bel vanto avien ch'altronde uom coglia</l>
<l>che dal pugnar con rea fortuna invitto.</l>
<l>Chi può morte fuggir? Chi dar col pianto</l>
<l>e co' lamenti al corpo esangue aita?</l>
<l>Perché quel ch'a Dio piacque, aborrir tanto?</l>
<l>Colma d'anni e di pregi al ciel salita</l>
<l>è l'alma, e gode, al suo fattor a canto,</l>
<l>fuor di queste miserie, eterna vita.</l>
</lg>
</div1>
<div1>
<head>33</head>
<argument><p>Sepolcro del Petrarca in Arquà</p></argument>
<lg>
<l>Qui pur giace il gran Tosco; a lui t'inchina,</l>
<l>cor mio divoto, e 'l sacro marmo adora;</l>
<l>qui pur chiusa è la spoglia ove dimora</l>
<l>fe' quell'alma, tra noi rara e divina</l>
<l>Villa felice, a cui tal si destina</l>
<l>tesor che sovra ogni città t'onora:</l>
<l>come desta a virtù, come innamora</l>
<l>tua vista, e fa dei cor dolce rapina.</l>
<l>Per questi colli errò, quest'aria intorno</l>
<l>infiammò co' sospir del nobil zelo,</l>
<l>onde cotanta gloria al mondo uscìo.</l>
<l>E quinci, fuor del suo mortal soggiorno</l>
<l>lieto volando, a riveder se n' gio,</l>
<l>ed a goder l'amata donna in cielo.</l>
</lg>
</div1>
<div1>
<head>34</head>
<argument><p>In morte della signor  Margherita Martinengo figliuola del signor Conte Marc'Antonio da Villachiara</p></argument>
<lg>
<l>Qual d'Aletto furor la man che strinse</l>
<l>Margherita a la tua, santo Imeneo,</l>
<l>Armò sì cruda in te? Qual destin reo</l>
<l>te, di viver sì degna, a morte spinse?</l>
<l>Come al ferir giusta pietà non vinse</l>
<l>il ferro istesso, e intenerir nol feo?</l>
<l>Come soffrir quel colpo il ciel poteo,</l>
<l>ch'in terra il fior d'ogni sua grazia estinse?</l>
<l>O d'empia gelosia cieco sospetto,</l>
<l>stimar la fede infida e 'l proprio errore</l>
<l>punir ne l'altrui puro e casto petto!</l>
<l>Ma nostro è 'l danno, e non già tuo: ché fuore</l>
<l>d'affanni, or giunta al vero ben perfetto,</l>
<l>godi l'eterno tuo sposo e fattore.</l>
</lg>
</div1>
<div1>
<head>35</head>
<lg>
<l>Dal ciel, dove al suo dì prescritto il volo</l>
<l>spiegò da questo uman penoso inferno</l>
<l>la tua dolce sorella, e de l'eterno</l>
<l>suo sposo or gode infra beato stuolo,</l>
<l>così ti prega, pia: — Deh frena il duolo,</l>
<l>ch'offende la mia pace e 'l re superno;</l>
<l>troppo col senso errar lunge io ti scerno</l>
<l>dal vero ben, ch'in Dio riposto è solo.</l>
<l>Per morir nacque il mio corporeo velo,</l>
<l>per viver l'alma al suo fattor unita,</l>
<l>cui teco il cor sacrai con puro zelo.</l>
<l>Così tua via per l'orme sue fornita,</l>
<l>tu ancor la terra cangerai col cielo,</l>
<l>meco rinata in quest'eterna vita. —</l>
</lg>
</div1>
<div1>
<head>36</head>
<argument><p>In morte della clarissimo signor Chiara Bragadino: la quale, per la sua singolar bellezza, era chiamata communemente la dea Venere</p></argument>
<lg>
<l>— Ahi fato iniquo! Ahi morte empia e rapace</l>
<l>ch'involi al mondo il fior d'ogni bellezza!</l>
<l>Ahi, ché 'l sol d'onestate e gentilezza</l>
<l>in questa invida tomba estinto giace!</l>
<l>Resti pur l'arco qui, resti la face:</l>
<l>ch'ad arder e ferir mia forza avezza</l>
<l>da quel bel volto, ogni altro vanto sprezza;</l>
<l>né vo' né debbo aver col ciel mai pace.</l>
<l>Pianga Adria meco i suoi perduti onori,</l>
<l>e poi mai sempre in questo amaro giorno</l>
<l>rinovi il pianto e 'l caro nome adori. —</l>
<l>Con tai lamenti al mesto sasso intorno</l>
<l>sparse in gran copia Amor lagrime e fiori;</l>
<l>e 'l ciel si fe' di due Veneri adorno.</l>
</lg>
</div1>
<div1>
<head>37</head>
<argument><p>[In morte di Irene di Spilimbergo]</p></argument>
<lg>
<l>Tra l'altre donne, qual purpurea rosa</l>
<l>tra bianchi gigli e pallide viole,</l>
<l>ed anzi pur, qual tra le stelle il sole,</l>
<l>fu quest'anima eletta e gloriosa.</l>
<l>Fiamma d'amor ne' suoi begli occhi ascosa,</l>
<l>quella, ch'esca divina accender suole,</l>
<l>degn'opre, alti desir, sagge parole</l>
<l>la fer nel mondo a noi mirabil cosa.</l>
<l>Né fior alcun giamai tronco o distrutto</l>
<l>fu per ria sorte in sul suo primo onore</l>
<l>con maggior speme di fecondo frutto;</l>
<l>né sole unqua più chiaro a l'aprir fuore,</l>
<l>sì tosto al fin del suo bel dì condutto,</l>
<l>lasciò più meste e tenebrose l'ore.</l>
</lg>
</div1>
<div1>
<head>38</head>
<lg>
<l>Ecco di rose, a questa tomba intorno,</l>
<l>aprir, quasi in su' onor, pomposa schiera;</l>
<l>che 'l seno aprendo sembran dir: — Tal era</l>
<l>di colei che qui giace il volto adorno;</l>
<l>e tal ne sentian l'altre invidia e scorno</l>
<l>qual di noi gli altri fiori a primavera.</l>
<l>Cresceale il vanto odor d'onestà vera,</l>
<l>ch'in lei fea con Amor dolce soggiorno.</l>
<l>S'oltra ogni stil fiorisce in noi beltade,</l>
<l>è perché nel terren ch'in sé converse</l>
<l>le belle membra, siam concette e nate;</l>
<l>Ma qui tosto ancor noi cadrem disperse</l>
<l>da l'aspra pioggia, in che l'altrui pietate</l>
<l>ne tien, piangendo, eternamente immerse. —</l>
</lg>
</div1>
<div1>
<head>39</head>
<argument><p>In morte della clarissimo signor Elena Loredana</p></argument>
<lg>
<l>Sedea morte crudel nel vago volto,</l>
<l>ma quasi di su' error temendo scorno,</l>
<l>lo spirto fea sotto bel ciglio adorno</l>
<l>parer dal corpo in dolce sonno sciolto.</l>
<l>Era Amor con Pietate ivi raccolto,</l>
<l>e come augel che voto al suo ritorno</l>
<l>ritrova il nido, a que' begli occhi intorno</l>
<l>se n' gia piangendo il caro sguardo tolto.</l>
<l>Ma poi che vani i suoi lamenti scorse,</l>
<l>preso in aria 'l camin, con voce mesta</l>
<l>tai detti volto a la compagna porse:</l>
<l>— Io me n' vo dietro a la bell'alma onesta</l>
<l>poggiando al ciel, donde qua giù mi scorse;</l>
<l>tu per me nel suo volto eterna resta. —</l>
</lg>
</div1>
<div1>
<head>40</head>
<argument><p>In morte della clarissimo signor Chiara Capello</p></argument>
<lg>
<l>Poi che al sepolcro Amor di pianger lasso</l>
<l>fu la nobil sua donna a morte giunta,</l>
<l>prese uno strale e con l'acuta punta</l>
<l>segnò di cotai note il bianco sasso:</l>
<l>— Mai non discese in questo viver basso</l>
<l>alma più bella a più bel corpo aggiunta:</l>
<l>Chiara fu 'l nome, e dal suo fato giunta</l>
<l>fe' rimaner di luce il mondo casso.</l>
<l>Ma s'è chi veder brami il suo bel volto,</l>
<l>miri nel sol, ché di splendor e fiamma</l>
<l>talor fu l'un per l'altro in cambio tolto.</l>
<l>Come i cor poi struggesse a dramma a dramma,</l>
<l>veggal da ciò: ch'ancor chiuso e sepolto,</l>
<l>l'anime fuor dal freddo marmo infiamma. —</l>
</lg>
</div1>
<div1>
<head>41</head>
<lg>
<l>Ben deggio aver di pianto umido il volto,</l>
<l>privo di te, vago augelletto e raro:</l>
<l>poiché tu fosti a me, vivendo, un caro</l>
<l>alto tesoro in poca piuma involto.</l>
<l>Tu del mio core, al tuo cantar rivolto,</l>
<l>sgombravi ogni pensier torbido, amaro;</l>
<l>e per gradirmi, a te medesmo avaro,</l>
<l>tornavi in tua prigion se neri sciolto.</l>
<l>Or tra l'ombre di Stige orride vai,</l>
<l>picciol, timido spirto, e scampar tenti;</l>
<l>ma l'ali, come già, lasso non hai.</l>
<l>Benché nullo è 'l bisogno e 'n van paventi:</l>
<l>ché per girne securo usar potrai,</l>
<l>di penne invece, i tuoi soavi accenti.</l>
</lg>
</div1>
<div1>
<head>42</head>
<lg>
<l>Piangea l'acerbo fin Tirsi dolente</l>
<l>di Dafne, amata sposa,</l>
<l>nel celebrar l'infauste nozze estinta;</l>
<l>né per rimedio alcun, lasso, ch'ei tente,</l>
<l>trovar può tregua o posa</l>
<l>col duol, che gli ha già l'alma oppressa e vinta.</l>
<l>Un dì dal negro velo, ond'era cinta,</l>
<l>tratta la mesta cetra, in man la prende;</l>
<l>e con lei mentre intende</l>
<l>consolarsi in disparte,</l>
<l>fuor di sé, fuor di via l'aspra sua pena</l>
<l>al sepolcro di Dafne incauto il mena.</l>
<l>Grida allor: — Ben dei sempre in questa parte,</l>
<l>misero cor, lagnarte.</l>
<l>Ma qual, da canto e suon, cerchi conforto,</l>
<l>se pace aver puoi solo esangue e morto?</l>
<l>Già sparir le tue gioie e spente furo,</l>
<l>lasso, in quei dolci lumi</l>
<l>ove albergo felice un tempo avesti;</l>
<l>or ch'in tenebre vivi, altro non curo</l>
<l>se non che ti consumi</l>
<l>sì ch'ancor io nud'ossa ed ombri resti.</l>
<l>Ove son or quei raggi almi e celesti</l>
<l>del sol del suo bel volto? ove il tesoro</l>
<l>de' vaghi capei d'oro?</l>
<l>E le perle e i rubini</l>
<l>che formar già solean note sì care?</l>
<l>Ove de l'alma l'alte doti rare,</l>
<l>e l'opre, e i pensier casti e pellegrini?</l>
<l>De' quai pregi divini</l>
<l>ricca se n' giva a l'altre ninfe innanti,</l>
<l>com'io di fede a tutti gli altri amanti.</l>
<l>Qui dentro giace, ohimè, la bella spoglia,</l>
<l>in polvere conversa;</l>
<l>e la mia qui di fuor vivendo spira?</l>
<l>Temprasi forse in me la mortal doglia</l>
<l>perch'in pianto si versa?</l>
<l>E si ravviva il cor mentre sospira?</l>
<l>O per pena maggior, morto, respira?</l>
<l>S'a questa tomba i passi il ciel mi scorse,</l>
<l>ben chiaro indicio porse</l>
<l>ch'anch'io spento e sepolto</l>
<l>con chi fu la mia vita esser devrei.</l>
<l>Ma poiché tarda il fin de' giorni miei,</l>
<l>per dargli spron, sia sempre il pensier volto</l>
<l>a quanto il ciel m'ha tolto:</l>
<l>ché di perduto ben continuo duolo</l>
<l>agli strali di morte affretta il volo.</l>
<l>Tutta grazia e beltà, tutta onor vero</l>
<l>Fu quell'alma gentile;</l>
<l>e in lei tutti i suoi doni il ciel raccolse.</l>
<l>Ahi colpo d'empia sorte iniquo e fero,</l>
<l>qual piaga ebbe simìle</l>
<l>il mondo? O mai con più ragion si dolse?</l>
<l>Lasso, a me tanto ben prometter volse,</l>
<l>lieto in vista, Imeneo, per cangiar poscia</l>
<l>mia gioia in doppia angoscia:</l>
<l>ché la sua face santa</l>
<l>arse in essequie e in doloroso lutto.</l>
<l>Così talor il ciel n'invidia il frutto,</l>
<l>quando cor si dovea, di nobil pianta</l>
<l>folgorando, e lo schianta.</l>
<l>Così Tantalo vede a' desir suoi</l>
<l>l'onda e i pomi appressarsi, e fuggir poi.</l>
<l>Anzi mia pena in ciò maggior si scorge:</l>
<l>ché 'l suo ben parte e riede,</l>
<l>il mio per non tornar mai più se n' gio.</l>
<l>Deh, perché 'l ciel, mia cetra, a te non porge</l>
<l>quel ch'ad Orfeo già diede?</l>
<l>Per impetrar, non già da Pluto anch'io,</l>
<l>ma dal gran Giove, il caro idolo mio?</l>
<l>Ch'essa splende or là su, più che mai bella,</l>
<l>gradita dea novella.</l>
<l>Ma che vaneggio, ahi lasso?</l>
<l>A che sogna il desio falsa speranza?</l>
<l>Sol dunque intorno a te pianger m'avanza,</l>
<l>o ricco de' miei danni avaro sasso.</l>
<l>E d'ogn'altro ben casso,</l>
<l>spregio anco il suon di questo cavo legno:</l>
<l>ché fuor che morte, ogni refugio i' sdegno. —</l>
<l>Così 'l misero disse, e sovra il marmo</l>
<l>che 'l suo tesor chiudea, spezzò la cetra;</l>
<l>dove Amor la faretra,</l>
<l>piangendo, e l'arco rotto avea non meno,</l>
<l>e le Grazie squarciato il crine e 'l seno.</l>
</lg>
</div1>
<div1>
<head>43</head>
<argument><p>Sopra l'amenità della villa dei  Pradazzi nel Trivigiano, dove il clarissimo signor Orsatto Giustiniano ha un suo podere</p></argument>
<lg>
<l>Vago augellin gradito,</l>
<l>ch'a me dinanzi uscendo</l>
<l>Di ramo in ramo ti ricovri e passi;</l>
<l>e, quasi in dolce invito</l>
<l>cari accenti movendo,</l>
<l>per questo bel sentier mi scorgi i passi:</l>
<l>felice te, cui dassi</l>
<l>menar i giorni e l'ore</l>
<l>in così bel soggiorno,</l>
<l>che spira d'ogn'intorno,</l>
<l>con meraviglia altrui, gioia ed amore.</l>
<l>or qual albergo al mondo</l>
<l>potresti aver più dolce e più giocondo?</l>
<l>Folti boschetti e lieti,</l>
<l>cui dolce aura ognor fiede,</l>
<l>dal sol ti prestan refrigerio ed ombra;</l>
<l>e dentro a' lor secreti</l>
<l>ciascun t'invita e chiede</l>
<l>allor che 'l sonno ogni animal ingombra.</l>
<l>Il digiun poi si sgombra</l>
<l>per campagne feconde</l>
<l>di qual cibo più curi;</l>
<l>e se di ber procuri,</l>
<l>con man cava lor fresche e lucid'onde</l>
<l>ti porgon, liete e pronte,</l>
<l>le vaghe ninfe ognor del vicin fonte.</l>
<l>Questo ben dee, qualora</l>
<l>quinci te n' passi altrove,</l>
<l>d'alto rapirti a le sue sponde amene;</l>
<l>come tu spesso ancora,</l>
<l>mentre il piè ratto ei move,</l>
<l>il corso a l'acque sue cantando affrene:</l>
<l>ch'infra le rive piene</l>
<l>d'erbe e di fiori adorni,</l>
<l>bianchi, vermigli e gialli,</l>
<l>sembran chiusi cristalli</l>
<l>tra ricche gemme, onde la terra s'orni</l>
<l>acciò ch'altri la vante,</l>
<l>e n'abbia gloria il ciel, suo fido amante.</l>
<l>Qui, non altrove, io tegno</l>
<l>che già Venere bella</l>
<l>sovente in braccio al bell'Adon scendesse,</l>
<l>e dietro al caro pegno,</l>
<l>or questa preda or quella</l>
<l>cacciando, col bel piè l'erba premesse;</l>
<l>e poi, lassa, il piangesse,</l>
<l>da cruda fera anciso</l>
<l>e nel suo sangue involto.</l>
<l>Benché 'l crederlo è stolto:</l>
<l>ch'alcun oltraggio in questo paradiso</l>
<l>natura non consente,</l>
<l>né tema d'aspro o venenoso dente.</l>
<l>Deh l'ali avessi anch'io,</l>
<l>qual tu, da girne a volo</l>
<l>librando in aria il mio terrestre peso:</l>
<l>ch'appagherei 'l desio,</l>
<l>quasi ad un guardo solo,</l>
<l>di tutto quel ch'agli occhi or m'è conteso.</l>
<l>Poi me n'andrei giù sceso</l>
<l>per la propinqua valle,</l>
<l>e per questo e quel colle,</l>
<l>e colà dove estolle</l>
<l>quel monte al ciel le sue frondose spalle:</l>
<l>dietro a cui, mentre scende</l>
<l>già 'l sol, mezzo si cela e mezzo splende.</l>
<l>Rimanti pur, canzon, con questo augello,</l>
<l>qui fra letizia e gioco;</l>
<l>ché men dolce ti fora ogni altro loco.</l>
</lg>
</div1>
<div1>
<head>44</head>
<argument><p>Per le nozze dell'altezza del signor duca d'Urbino Francesco Maria con la serenissima donna Lucrezia da Este</p></argument>
<lg>
<l>Cangi or beato il Po, cangi il Metauro</l>
<l>in or l'arene, in puro argento l'onde,</l>
<l>In gemme i fior e l'erbe; e per le sponde</l>
<l>nasca in premi d'onor la palma e 'l lauro.</l>
<l>Ecco l'alma Lucrezia, ecco il tesauro</l>
<l>d'ogni virtù, che nel bel seno asconde;</l>
<l>che col gran sposo suo luce diffonde</l>
<l>tal, che per lor già torna il secol d'auro.</l>
<l>Questi, come del ciel la luna e 'l sole,</l>
<l>saran del mondo i più splendenti lumi,</l>
<l>cari non men per opre altere e sole:</l>
<l>poi che tutti gli antichi e bei costumi</l>
<l>fiorir faranno, e fia lor chiara prole</l>
<l>felice copia di terrestri lumi.</l>
</lg>
</div1>
<div1>
<head>45</head>
<lg>
<l>Ecco subito lampo; ecco disserra</l>
<l>Giove irato tonando al ciel le porte;</l>
<l>treman le stelle e la celeste corte;</l>
<l>trema con l'aria il mar; trema la terra.</l>
<l>Questi col braccio suo spezza ed atterra</l>
<l>qualunque muro adamantino e forte;</l>
<l>questi già spinse i rei giganti a morte</l>
<l>che lo sfidaro a temeraria guerra;</l>
<l>Questi a la mensa orribile raccolto</l>
<l>di Licaone il real tetto irato</l>
<l>arse, e fe' lui vestir ferigno volto;</l>
<l>e questi d'un fanciul nudo ed alato</l>
<l>l'arco pur teme: e 'n varie forme volto</l>
<l>va innanzi al carro suo preso e legato.</l>
</lg>
</div1>
<div1>
<head>46</head>
<lg>
<l>Poiché né il lungo mio gridar mercede</l>
<l>con voce dal dolor già stanca e vinta,</l>
<l>né la fronte portar di morte tinta,</l>
<l>donna, al mio foco interno acquistan fede,</l>
<l>questo ferro prendete, e là 've siede</l>
<l>l'imagin vostra nel mio cor dipinta,</l>
<l>fate agli occhi la via: ch'ivi se finta</l>
<l>o se vera è mia fiamma, a pien si vede.</l>
<l>Né si resti per voi, stimando errore</l>
<l>quinci mostrar, che dal benigno aspetto</l>
<l>abbiate dentro sì diverso il core;</l>
<l>ché a fedel servo è via più crudo effetto</l>
<l>non dar credenza al suo verace ardore,</l>
<l>ch'aprirli a morte mille volte il petto.</l>
</lg>
</div1>
<div1>
<head>47</head>
<lg>
<l>Novo Prometeo i' son, misero e lasso:</l>
<l>ché del bel viso ond'ardo il foco e i rai</l>
<l>con troppo ingorde luci un dì furai,</l>
<l>per darne spirto al cor di vita casso.</l>
<l>Ond'or d'un alto sdegno ad aspro sasso</l>
<l>in catena crudel di pianto e guai</l>
<l>avido rostro in me non sazio mai</l>
<l>provo, e di morte in morte ognor trapasso.</l>
<l>Ma quei peccò, da reo desir condutto;</l>
<l>io per soverchio amar supplicio sento,</l>
<l>di buon seme cogliendo acerbo frutto.</l>
<l>Quegli a cosa furar vietata intento;</l>
<l>io la vista d'un sol, dal ciel produtto</l>
<l>per farne ogni occhio uman lieto e contento.</l>
</lg>
</div1>
<div1>
<head>48</head>
<lg>
<l>Mai non ritorno al mio bel sole amato</l>
<l>seguendo i piè, ch'altrove andar non sanno:</l>
<l>ché non sia del piacer maggior l'affanno,</l>
<l>e da presso più acerbo il ben bramato.</l>
<l>Quegli occhi, i quai per adorar son nato,</l>
<l>com'essi, ohimè, per sol mio strazio e danno,</l>
<l>pur d'un guardo mercede al cor non danno,</l>
<l>sempre in atto ver me nemico, irato.</l>
<l>E se lontan dal loro sdegno io vivo,</l>
<l>più cruda guerra allor, misero, provo,</l>
<l>del mio solo conforto e d'alma privo.</l>
<l>Così vo del mio male ingordo e schivo,</l>
<l>e quel che m'è più dolce, amaro trovo,</l>
<l>disperato sperando, or morto, or vivo.</l>
</lg>
</div1>
<div1>
<head>49</head>
<lg>
<l>Questa selvaggia mia cruda guerriera,</l>
<l>che fiamme e strali ne' begli occhi porta,</l>
<l>tal in me s'arma e tal guerra m'apporta</l>
<l>che tosto andrà de la mia morte altera.</l>
<l>Ben contra lei talor, perch'io non pera,</l>
<l>si sforza in sua ragion l'anima accorta;</l>
<l>e sofferendo pugna e si conforta</l>
<l>di ricovrar sua libertà primiera.</l>
<l>Ma quasi a l'amo in mar già colto pesce,</l>
<l>quanto più mi riscuoto, esser mi sento</l>
<l>più preso; ed ella più mie pene accresce.</l>
<l>E se quando m'ha 'l duol presso che spento</l>
<l>pietà ne mostra, è sol perché le incresce</l>
<l>ch'abbia fin con la morte il mio tormento.</l>
</lg>
</div1>
<div1>
<head>50</head>
<lg>
<l>Mentre ingrato dolor che 'l cor percote</l>
<l>turba a madonna il viso almo e sereno,</l>
<l>e 'l bel pianto, ond'ha 'l ciglio umido e pieno,</l>
<l>scende rigando le vermiglie gote,</l>
<l>Amor, ch'offesa tal soffrir non puote,</l>
<l>come fanciullo a sua nutrice in seno</l>
<l>che lamentar la sente, anch'ei non meno</l>
<l>piange e si lagna in dolorose note.</l>
<l>Né ciò men, lasso, a me tormento adduce;</l>
<l>anzi sì grave e rio l'alma il sostiene,</l>
<l>ch'io scorgo presso il fin de la mia luce.</l>
<l>Sol un conforto in vita il cor mantiene:</l>
<l>che mentre il duol madonna a tal conduce,</l>
<l>vendetta fa de le mie lunghe pene.</l>
</lg>
</div1>
<div1>
<head>51</head>
<lg>
<l>Desta da l'onde fuor la bianca Aurora</l>
<l>Febo invitava a far dol dì ritorno,</l>
<l>quando in sogno m'addusse un più bel giorno</l>
<l>quel chiaro sol che 'l cor m'arde e innamora.</l>
<l>— Ecco — dirmi parea, — pur giunta l'ora</l>
<l>ch'io le tenebre a te sgombri d'intorno:</l>
<l>far più non deve in pianto e duol soggiorno</l>
<l>chi tanto ha vita sol quanto m'adora. —</l>
<l>Ma il ciel, che raro un ben luogo sofferse,</l>
<l>fe' che, sognando di sognarsi, il core</l>
<l>di novo gli occhi a lagrimar m'aperse.</l>
<l>Così tutte io trapasso acerbe l'ore,</l>
<l>e se pur n'ho di qualche dolce asperte,</l>
<l>finte dal sonno ancor le invidia Amore.</l>
</lg>
</div1>
<div1>
<head>52</head>
<lg>
<l>Tra duo contrari, ognun per sé possente,</l>
<l>si trova l'alma: e 'l ben fallace o certo</l>
<l>Scorger non sa, né può mirarlo aperto,</l>
<l>ch'in dubia lance il ver sospeso sente.</l>
<l>Sdegno sprona a vendetta il cor dolente</l>
<l>se l'empio premio a la mia fede offerto;</l>
<l>Amor di scuse adombra il mal sofferto</l>
<l>e torna a ravvivar le fiamme spente.</l>
<l>Vinca lo sdegno e 'l suo velen m'inspiri</l>
<l>Così adentro nel cor, ch'estinta giaccia</l>
<l>ogni indegna cagion de' miei sospiri.</l>
<l>Ma chi da me sì bel pensier discaccia?</l>
<l>Ahi, ch'al fin sempre a te mi sforzi e tiri,</l>
<l>e non so con qual arte, amor, tu 'l faccia.</l>
</lg>
</div1>
<div1>
<head>53</head>
<lg>
<l>Nero e crespo ha 'l bel crin madonna, e tale</l>
<l>sparsa il collo di lui nel viso splende</l>
<l>qual lucente Diana allor che stende</l>
<l>la notte intorno a lei più fosca l'ale.</l>
<l>In quell'oscuro Amor nascosto assale</l>
<l>Qual ladro al varco, e i cor più forte accende:</l>
<l>ché la chioma orna il fronte, e questo prende</l>
<l>grazia da quella in ricco cambio eguale.</l>
<l>Bionda a Venere aver la sua non giova</l>
<l>qualor dal cielo in questa il guardo ha volto;</l>
<l>e farla anch'essa tal con arte prova:</l>
<l>che come al color vince il vago volto</l>
<l>le rose e i gigli, così 'l vanto a prova</l>
<l>de' capei negri al lucid'oro è tolto.</l>
</lg>
</div1>
<div1>
<head>54</head>
<lg>
<l>Mentre con aspre ingiurie in dolce canto</l>
<l>vergine bella Amor punge e riprende,</l>
<l>e l'angelica voce e 'l volto santo</l>
<l>per l'orecchie e per gli occhi i cori accende,</l>
<l>ei, che vita non ha se non sol quanto</l>
<l>mira il bel viso o l'alma voce intende,</l>
<l>a le perle, ai rubin che 'l biasman tanto</l>
<l>ben mille baci in sua vendetta rende.</l>
<l>E più che d'altra bocca aver gran lode,</l>
<l>pregia sì caro biasmo: ond'ei ferito</l>
<l>fere con maggior forza ogni uom che l'ode.</l>
<l>Al volto, al canto, ai dolci baci intento,</l>
<l>io pien d'invidia e fuor di me rapito,</l>
<l>occhi, orecchie e ardor tutto divento.</l>
</lg>
</div1>
<div1>
<head>55</head>
<argument><p>Cerca di persuadere la sua donna ad accettarlo per suo poeta</p></argument>
<lg>
<l>A che dagli occhi, Amor, vaghi e sereni,</l>
<l>dove come in tuo ciel ti giri e movi,</l>
<l>folgorando in me piovi</l>
<l>sì minaccioso eterne fiamme e strali?</l>
<l>Ben Giove irato al mio pensier rinovi,</l>
<l>allor che sovra i mostri empi terreni</l>
<l>tra sì spessi baleni</l>
<l>fulminando atterrò lor posse frali;</l>
<l>benché, per tante tue piaghe mortali</l>
<l>saette a ministrar, verrebbon manchi</l>
<l>d'Etna i martelli, allor bastanti e forti.</l>
<l>Non cerco insidie ond'io voglia deporti</l>
<l>del regno tuo, né che tua gloria manchi;</l>
<l>ma se quest'occhi stanchi</l>
<l>non vedi mai pur nel tuo nido intenti,</l>
<l>n'incolpa solo, e non inganno od arte:</l>
<l>ch'acquetar non si sanno in altra parte.</l>
<l>Anzi io t'adoro, Amor, nel santo lume</l>
<l>di quel bel ciglio ond'hai cura e governo;</l>
<l>e prego il ciel ch'eterno</l>
<l>duri il tuo seggio in sì gradito loco.</l>
<l>Ma, lasso, altro nemico occulto scerno,</l>
<l>ch'indi scacciarti, e non invan, presume;</l>
<l>e già suo rio costume</l>
<l>opra in te sordamente a poco a poco:</l>
<l>ch'or un stral ti rintuzza, or del tuo foco</l>
<l>un carbon spegne, or un lacciuol ti solve,</l>
<l>e l'or del vago crin ti fura il ladro;</l>
<l>or un spirito ardente, almo e leggiadro</l>
<l>di quel bel viso estingue e 'n fumo solve,</l>
<l>perch'al fin ombra e polve</l>
<l>rimanga il corpo in cui tu regni e vivi;</l>
<l>e te non solo privi</l>
<l>d'ogni tuo ben, ma 'l secol nostro indegno,</l>
<l>che non have dal ciel più caro pegno.</l>
<l>Deh, perché mentre a far oltraggio intende</l>
<l>al bel volto leggiadro, a laurea testa,</l>
<l>ed al tuo mal s'appresta,</l>
<l>non è 'l crudel ne le tue forze colto?</l>
<l>Perché dentro il suo cor fiamma non desta</l>
<l>il bel guardo divin, ch'un ghiaccio accende?</l>
<l>Perché, s'ogni alma prende,</l>
<l>e lui quel vago crin non tiene involto?</l>
<l>Talché d'ogni altra cura in tutto sciolto</l>
<l>fermasse il corso, e in un col ciel si stesse</l>
<l>immoto a contemplar l'alta beltade;</l>
<l>e chiudendo al morir tutte le strade,</l>
<l>sol una faccia sempre il mondo avesse,</l>
<l>né più tornar potesse</l>
<l>in braccio al suo Titon la bella Aurora;</l>
<l>e tal dì fosse allora</l>
<l>ch'anch'io mi ritrovassi intento e fiso</l>
<l>a l'eterno piacer del vago viso.</l>
<l>Ma, stolto, che bram'io? Se nulla vale</l>
<l>dal suo corso fatal punto ritrarlo?</l>
<l>Ecco, mentr'or ti parlo,</l>
<l>ch'ei pur se n' vola, al tuo danno passando.</l>
<l>E già mi par di vincitor mirarlo,</l>
<l>rotto a te l'arco e spennacchiate l'ale,</l>
<l>e con doglia immortale</l>
<l>dal tuo nido gentil tenerti in bando.</l>
<l>Né ciò tanto devria dolerti quando</l>
<l>potessi altrove riparar tuo stato</l>
<l>e 'n sì begli occhi aver sì caro albergo;</l>
<l>ma come nulla, s'io mi volgo a tergo,</l>
<l>donna veggio simil nel tempo andato,</l>
<l>così non fa beato</l>
<l>altra di tai bellezze il secol nostro;</l>
<l>né di sì nobil mostro,</l>
<l>di sì raro miracol di natura</l>
<l>si vanterà giamai l'età futura.</l>
<l>Misero, che farai? Tosto al tuo danno</l>
<l>giungerà 'l tuo nemico empio ed avaro;</l>
<l>né v'ha schermo o riparo</l>
<l>che te dal suo furor difenda e copra.</l>
<l>Ma qual grazia or m'inspira e 'l modo chiaro</l>
<l>mi mostra da temprar tuo duro affanno?</l>
<l>E con illustre inganno</l>
<l>farti a quel crudo rimaner di sopra?</l>
<l>Qual destin vuol ch'io per tuo ben lo scopra?</l>
<l>Né perché così pronto a' miei martiri</l>
<l>ti provi, Amor, ciò ti nascondo e taccio;</l>
<l>là come tuo fedel, palese il faccio,</l>
<l>perché tu quinci a tua salute aspiri.</l>
<l>Non ha, se dritto miri,</l>
<l>più bel don da natura umana mente</l>
<l>od arte più possente</l>
<l>a cosa oprar meravigliose e nove,</l>
<l>di quella che le muse al canto move.</l>
<l>Leva questa di terra alto e sublime</l>
<l>nostro intelletto a più beata sorte,</l>
<l>e con soavi scorte</l>
<l>la via gl'insegna onde se n' poggi a Dio;</l>
<l>questa con voci ognor leggiadre e scorte,</l>
<l>vaghi pensier tessendo in versi e 'n rime,</l>
<l>di qual tormento opprime</l>
<l>più l'alma, induce dilettoso oblio;</l>
<l>questa col canto suo frenar s'udio</l>
<l>spesso i fiumi nel corso, e i monti e i sassi</l>
<l>seguaci far di sua rara dolcezza;</l>
<l>questa di morte ancor le leggi sprezza</l>
<l>e ne l'inferno aperta strada fassi.</l>
<l>quinci agli spirti lassi</l>
<l>da le cure del mondo have ristoro</l>
<l>Giove nel sommo coro,</l>
<l>mentre Febo cantando in dolci note</l>
<l>l'armonia tempra a le celesti rote.</l>
<l>Di quei ch'a tal favor degnan le stelle</l>
<l>un solo scegli e tel procaccia amico;</l>
<l>ché del tempo nemico</l>
<l>ei sol darti potrà vittoria e palma.</l>
<l>E lodando i begli occhi e 'l cor pudico,</l>
<l>e gli atti e le parole, e queste e quelle</l>
<l>doti pregiate e belle</l>
<l>di così gloriosa e nobil alma,</l>
<l>farà soggetto a la tua dolce salma</l>
<l>per fama eterna ogni cor empio e duro,</l>
<l>e rinovando andrà le tue faville</l>
<l>sempre negli altrui petti a mille a mille.</l>
<l>E saria pronto ancor con piè sicuro</l>
<l>scender nel regno oscuro</l>
<l>poich'ella fosse estinta, e lieto duce</l>
<l>qua su tornarla in luce:</l>
<l>se non che come sua cara e diletta</l>
<l>per darle ampia corona il ciel l'aspetta.</l>
<l>Ma pria che sovra alcun sentenza cada</l>
<l>ch'a tanta impresa dar debba di piglio,</l>
<l>apra la mente il ciglio,</l>
<l>ed al deliberar spazio consenta.</l>
<l>Perché, s'al ver si mira, ogni consiglio</l>
<l>che prenda frettoloso incerta strada</l>
<l>raro avien che non vada</l>
<l>in precipizio e del su' error si penta.</l>
<l>Quanti ne sono al tuo pensier rammenta:</l>
<l>quei però che t'apriro i petti suoi</l>
<l>e che 'l guardo di tua donna infiamma:</l>
<l>ché chi non arde a l'amorosa fiamma</l>
<l>scema grazia cantando a' pregi tuoi.</l>
<l>Colui s'elegga poi</l>
<l>ch'in amar primo ha più per te sofferto;</l>
<l>né curar ch'altri a merto</l>
<l>di prove e di valor gli vada innanzi,</l>
<l>sol ch'in ciò glorioso ogni altro avanzi.</l>
<l>Scalda ogni fredda lingua ardente voglia,</l>
<l>e di steril fa l'alme feconde;</l>
<l>né mai deriva altronde</l>
<l>soave fiume d'eloquenza rara.</l>
<l>Quinci altri col suo dir ne' petti infonde</l>
<l>allegrezza, timor, speranza e doglia;</l>
<l>e come al vento foglia,</l>
<l>le menti a suo voler volge e prepara.</l>
<l>Ma non si tenga in ria prigione amara</l>
<l>qualunque avrai per sì bel vanto eletto,</l>
<l>né mercé lagrimando indarno chieda:</l>
<l>ch'ingegno in cui gran duol continuo fieda,</l>
<l>par che 'l canto e le rime aggia in dispetto;</l>
<l>e dal gravoso affetto</l>
<l>che respirar nol lascia, oppresso e stanco,</l>
<l>sul cominciar vien manco;</l>
<l>o se descrive pur suo duro scempio,</l>
<l>è di tua crudeltate indegno essempio.</l>
<l>Fa ch'anzi lieto ognor gridando ei chiami</l>
<l>te signor grato e sé felice amante;</l>
<l>e che d'aver si vante</l>
<l>guanto puote venir d'onesto dono.</l>
<l>Volgi pietoso in lui le luci sante,</l>
<l>con cui da morte a vita altrui richiami;</l>
<l>rendi a lui dolci gli ami</l>
<l>ove i cor presi a tanto strazio sono.</l>
<l>Da quel saggio parlar cortese suono</l>
<l>e rinverdirla a più soave frutto:</l>
<l>talché sempre lontan da doglia e lutto</l>
<l>con l'ardor senta il refrigerio insieme.</l>
<l>E ciò fecondo seme</l>
<l>in lui sarà del tuo sperato onore:</l>
<l>ché dolcezza e stupore</l>
<l>versando in cantar lei, sua gran beltate</l>
<l>porterà viva ancor per ogni etate.</l>
<l>Deh t'avess'io, canzon, più ch'altra adorna:</l>
<l>onde tua vista a pien cara e gradita</l>
<l>fosse ad Amor, ch'in que' begli occhi ha vita.</l>
<l>Pur ti rassetta e ripolisci ed orna,</l>
<l>ed a lo specchio torna</l>
<l>finch'ogni macchia tua l'arte corregga;</l>
<l>indi, perch'ei ti vegga,</l>
<l>movi sicura, ove 'l mio cor comprenda:</l>
<l>ch'a suo poeta me destini e prenda.</l>
</lg>
</div1>
<div1>
<head>56</head>
<argument><p>Per li capiversi</p></argument>
<lg>
<l>Puro e candido latte o vaghe rose</l>
<l>a gigli miste è 'l vostro viso e 'l petto,</l>
<l>vive faville gli occhi ed oro schietto</l>
<l>le chiome, onde 'l mio laccio Amor compose;</l>
<l>il dolce riso ha poi tra preziose</l>
<l>novelle perle e bei rubin ricetto:</l>
<l>ahi, ch'io non giungo a l'alto mio concetto</l>
<l>voi pareggiando a quest'umane cose.</l>
<l>In ciel Venere, a voi simil, dimora;</l>
<l>toglie la gloria al sole un vostro sguardo:</l>
<l>ahi, che tal lode ancor poco v'onora.</l>
<l>Manca ogni essempio, ogni intelletto è tardo</l>
<l>in spiegar tanto bel: sì come ancora</l>
<l>a dir quant'io per voi mi struggo ed ardo.</l>
</lg>
</div1>
<div1>
<head>57</head>
<lg>
<l>O begli occhi, de l'alma esca felice,</l>
<l>per cui celeste ambrosia in terra pasce;</l>
<l>soavi fiamme in cui more e rinasce</l>
<l>per miracol d'amor nova fenice;</l>
<l>idoli miei beati, a cui m'addice</l>
<l>servo e divoto il ciel fin da le fasce;</l>
<l>stelle anzi prime voi, donde in me nasce</l>
<l>tutto quel c'ho di lieto e d'infelice;</l>
<l>o degli strai d'Amor doppia faretra,</l>
<l>contra cui si disarma ogni aspro core,</l>
<l>e i dolci colpi suoi per grazia impetra;</l>
<l>occhi, che fate altrui d'alto stupore</l>
<l>con sì rare bellezze immobil pietra,</l>
<l>sia benedetto il vostro dolce ardore!</l>
</lg>
</div1>
<div1>
<head>58</head>
<lg>
<l>Pria risplender le stelle a mezzo il giorno,</l>
<l>e per l'ombre notturne il sol vedrassi;</l>
<l>rivolgerà 'l gran Nilo indietro i passi,</l>
<l>nel fonte ignoto suo celando il corno;</l>
<l>mossi dal basso lor terren soggiorno</l>
<l>ascenderan per sé ne l'aria i sassi;</l>
<l>dura la neve incontra 'l sol farassi</l>
<l>e 'l verno andrà qual primavera adorno;</l>
<l>le sfere pria de la magion superna</l>
<l>col tempo fermeransi, e gli elementi</l>
<l>senza guerra vivranno in pace eterna:</l>
<l>che spenta mai degli occhi almi e lucenti</l>
<l>si veggia nel mio cor la fiamma interna,</l>
<l>o pur favilla del su' ardor s'allenti.</l>
</lg>
</div1>
<div1>
<head>59</head>
<lg>
<l>— Scrivi — mi disse Amor, — ch'al mondo vive</l>
<l>sotto velo mortal celeste dea</l>
<l>che con un guardo sol l'anime bea,</l>
<l>d'ogni altro ben fuor del bel volto schive.</l>
<l>Dì che fiamme ho per lei sì calde e vive</l>
<l>che di ghiaccio eran l'altre ond'io v'ardea;</l>
<l>dì che 'l pensier formar non basta idea</l>
<l>ch'a l'alto segno de' suoi pregi arrive.</l>
<l>E 'l nome puoi tacer: ch'a tanta luce</l>
<l>scerner da l'altre alcun non dubbia od erra;</l>
<l>né per farlo palese il sol si mostra.</l>
<l>Ma goda quanto può la vita vostra</l>
<l>del suo splendor: ché raro il ciel produce</l>
<l>di tal beltà le meraviglie in terra. —</l>
</lg>
</div1>
<div1>
<head>60</head>
<lg>
<l>Sedea madonna, e col crin d'or spiegato</l>
<l>sul cerchio, onde dal sol riparo avea,</l>
<l>ombra a se stessa et ad Amor porgea</l>
<l>contra l'estivo ardor del giorno ingrato.</l>
<l>Teneale innanzi il bel fanciullo alato</l>
<l>il vetro, ove sua gloria ella scorgea;</l>
<l>quand'io, che fuor, ma più nel core, ardea,</l>
<l>fui da cortese man tra lor chiamato.</l>
<l>Né vago augel con sì veloci penne</l>
<l>tra frondi e fior sul mezzo dì s'imbosca,</l>
<l>come cors'io sotto il diadema adorno.</l>
<l>Ma da' begli occhi in me tal luce venne,</l>
<l>ch'a sol più ardente, a più sereno giorno,</l>
<l>trapassar mi sembrò da l'ombra fosca.</l>
</lg>
</div1>
<div1>
<head>61</head>
<lg>
<l>Tu, che bench'abbi il crin senile e bianco</l>
<l>né mai dal travagliar posi o respiri,</l>
<l>pareggi il corso de' celesti giri,</l>
<l>e più ch'affretti il piè, movi più franco;</l>
<l>tu, che ne tieni ognor gli sproni al fianco,</l>
<l>breve a' nostri piacer, lungo a' desiri,</l>
<l>e sol presti a virtù ch'eterna spiri</l>
<l>mentre con gli anni vien tutt'altro manco;</l>
<l>dì tu se de la mia donna più bella</l>
<l>scorgesti mai: ch'al mio giurar nol crede</l>
<l>e cortese lusinga il vero appella.</l>
<l>Ma il mio infinito ardor devria far fede</l>
<l>ch'anco infinita è sua bellezza, e ch'ella</l>
<l>quel nega invan che tutto 'l mondo vede.</l>
</lg>
</div1>
<div1>
<head>62</head>
<lg>
<l>Deh spiega, Noto, al ciel l'umide penne</l>
<l>dagli antri tuoi con fronte oscura e bruna,</l>
<l>e folte nebbie d'ogn'intorno aduna</l>
<l>quante irato adoprar mai ti convenne;</l>
<l>indi, se d'aspro duol ch'altri sostenne</l>
<l>ti punse il cor giamai pietate alcuna,</l>
<l>versa con tal furor pioggia importuna</l>
<l>ch'al mondo il ciel novo diluvio accenne.</l>
<l>Perché non sol partirsi indarno tenti</l>
<l>Cinzia, ma del camin ch'oggi prepara</l>
<l>per così tristo augurio ognor paventi:</l>
<l>ché senza la sua vista amata e cara</l>
<l>vinceria l'acque tue dal ciel cadenti</l>
<l>de le lagrime mie la pioggia amara.</l>
</lg>
</div1>
<div1>
<head>63</head>
<argument><p>Primo</p></argument>
<lg>
<l>Opra leggiadra e don gradito e caro</l>
<l>di quella man che 'l cor m'avinse,</l>
<l>picciolo velo in cui pietà ristrinse</l>
<l>alto conforto del mio stato amaro;</l>
<l>qual sì largo or destin, dianzi sì avaro</l>
<l>la mia nemica a tal mercé constrinse?</l>
<l>Ma sol mia fede ed umiltà la vinse:</l>
<l>ché senza premio Amor se n' va di raro.</l>
<l>Dunque, o cortese vel, m'asciuga il pianto;</l>
<l>e scossa del dolor l'antica salma,</l>
<l>in sen m'alberga al cor gioioso a canto.</l>
<l>Dove chi te formò sculta vedrai;</l>
<l>e tra dolci sospir di felice alma,</l>
<l>eterne grazie, eterni baci avrai.</l>
</lg>
</div1>
<div1>
<head>64</head>
<argument><p>Secondo</p></argument>
<lg>
<l>Ma chi sa se 'l desio m'ordisca inganno?</l>
<l>e 'l don porti per gioia anzi martire?</l>
<l>Fu si vaga ella ognor del mio languire,</l>
<l>che deggio aver del pro più certo il danno.</l>
<l>Lagrime chiede il velo: e sol d'affanno</l>
<l>pronto ministro serve al mio morire;</l>
<l>tal altrui già solea sfogando l'ire</l>
<l>mandar ferro o veleno empio tiranno.</l>
<l>O sotto pio sembiante Amor crudele!</l>
<l>Ch'al gustar del tuo ben dubbio il cor fai,</l>
<l>se amaro o dolce prova, assenzio o mele.</l>
<l>Ma vedrò tosto del mio sole a' rai</l>
<l>se questo è di pietà pegno fedele,</l>
<l>o pur m'annunzia eterno pianto e guai.</l>
</lg>
</div1>
<div1>
<head>65</head>
<lg>
<l>Se, come di temprar la lira al canto,</l>
<l>e di luce e splendor tra dèi celesti,</l>
<l>così de l'arte onde salute presti,</l>
<l>Apollo, a te si deve il primo vanto;</l>
<l>deh rendi a que' begli occhi il lume santo,</l>
<l>ch'egra empia nube or tien languidi è mesti:</l>
<l>e fallo pria che 'l duol risolva questi</l>
<l>occhi miei lassi in tristo umor di pianto.</l>
<l>Sì canterem dapoi con puro zelo</l>
<l>te nobil padre del Castalio fiume,</l>
<l>figlio di Giove e gran signor di Delo.</l>
<l>E quanti io darò baci al lor bel lume,</l>
<l>che saran più che non ha stelle il cielo,</l>
<l>renderò grazie al tuo cortese nume.</l>
</lg>
</div1>
<div1>
<head>66</head>
<lg>
<l>O del mio paradiso uscio gradito,</l>
<l>dove mi chiama e poi m'esclude amore;</l>
<l>ben parlo io col mio sol, ma il suo splendore</l>
<l>da te m'è chiuso, e 'l mio sperar tradito.</l>
<l>Così Tantalo crede a dolce invito</l>
<l>d'avari pomi e fuggitivo umore:</l>
<l>e mentre l'alma ho dentro e 'l corpo fuore,</l>
<l>senza vita rimango in due partito.</l>
<l>Ma non vogliate voi dolce mia morte,</l>
<l>ch'io sì vicin languisca al mio diletto,</l>
<l>e invece di pietà pena riporte;</l>
<l>ché, se m'apriste già del vostro petto</l>
<l>per man d'amor l'adamantine porte,</l>
<l>perch'in questa l'entrar mi fia disdetto?</l>
</lg>
</div1>
<div1>
<head>67</head>
<lg>
<l>Di notte in braccio al mio tesor godea</l>
<l>felice furto; e per accorto farmi</l>
<l>de l'ora del partir, desto a chiamarmi</l>
<l>meco un picciol del tempo indice avea.</l>
<l>Guastollo Amor, che presso a noi giacea,</l>
<l>quasi del suo nemico insegna ed armi:</l>
<l>onde il tempo tradimmi, e fe' trovarmi</l>
<l>dal dì veloce in grembo a la mia dea.</l>
<l>Ma disse Amor: — Sia lieto e dolce inganno</l>
<l>questo; e segno a voi dia con quanta fretta</l>
<l>per mai più non tornar l'ore se n' vanno.</l>
<l>E che sol col seguir quel che diletta</l>
<l>in questa vita, d'ogni oltraggio e danno</l>
<l>contra 'l tempo crudel si fa vendetta. —</l>
</lg>
</div1>
<div1>
<head>68</head>
<lg>
<l>O lieto dì che 'l digiun lungo sciolto</l>
<l>a queste luci mie tanto bramose</l>
<l>di quella in cui mia vita il ciel ripose</l>
<l>m'ebbe ogni affanno in dolce gioia volto!</l>
<l>Al mio novo apparir nel suo bel volto</l>
<l>crebbe il color de le vermiglie rose:</l>
<l>e ne la fronte Amor dipinto espose</l>
<l>l'alto piacer dentro 'l suo petto accolto.</l>
<l>Deh chi la tenne a fren? Ch'al collo preste</l>
<l>m'apria le braccia, e da' coralli amati</l>
<l>sugger mi dava allor nettar celeste.</l>
<l>Col cor baciommi: e voi, cortesi e grati</l>
<l>al mio felice ardor, pegno me n' deste</l>
<l>con più d'un dolce sguardo, occhi beati.</l>
</lg>
</div1>
<div1>
<head>69</head>
<argument><p>In laude degli occhi dell'amata</p></argument>
<lg>
<l>Quanto in voi, donna, io miro,</l>
<l>tutto è grazia e bellezza</l>
<l>e m'empie il cor di meraviglia e foco.</l>
<l>S'al biondo crin mi giro,</l>
<l>l'oro ha minor vaghezza;</l>
<l>s'a l'alma fronte, il ciel sereno è un gioco;</l>
<l>chiamar poi rose è poco</l>
<l>i fior del vago viso,</l>
<l>o la man neve, e 'l seno.</l>
<l>Chi de la bocca a pieno</l>
<l>può 'l tesoro lodar? Chi 'l dolce riso?</l>
<l>Tutto è bel, tutto è caro:</l>
<l>ma più de' bei vostr'occhi il vanto è raro.</l>
<l>Son gli altri vostri onori</l>
<l>miracol di natura;</l>
<l>questo par che da Dio proprio discenda.</l>
<l>Quel vince ogni bel fuori</l>
<l>di voi; questo l'oscura:</l>
<l>cui cede anco ogni bel ch'in voi risplenda.</l>
<l>Né perché il ciglio ascenda</l>
<l>a tanto onor perdete</l>
<l>de l'altre parti il pregio:</l>
<l>che vostro è privilegio</l>
<l>parer più bella ove men bella sete.</l>
<l>Beltà con beltà giostra,</l>
<l>e vinca o perda, tutto è gloria vostra.</l>
<l>Così chi 'l ciel d'intorno</l>
<l>va contemplando e mira</l>
<l>ad uno ad uno i suoi ricchi ornamenti:</l>
<l>quinci l'azuro adorno,</l>
<l>quindi le stelle ammira</l>
<l>e la luna e le nubi alte e pendenti;</l>
<l>ma più ch'altro i lucenti</l>
<l>raggi del sol sublima,</l>
<l>e in lor più si compiace.</l>
<l>Né, s'altro men gli piace,</l>
<l>il ciel però di minor pregio estima,</l>
<l>ch'ogni cosa è perfetta,</l>
<l>e d'infinito bel pasce e diletta.</l>
<l>Anzi la maggior luce</l>
<l>che ne' vostr'occhi siede,</l>
<l>a le men chiare in voi splendor comparte;</l>
<l>com'anch'essa più luce</l>
<l>mentre arricchir si vede</l>
<l>da l'alte grazie a sé d'intorno sparte.</l>
<l>Io stupido ogni parte</l>
<l>adoro, e di tutte ardo</l>
<l>contemplator felice.</l>
<l>Pur, se talor mi lice</l>
<l>in quei lumi affisar l'avido sguardo,</l>
<l>tal dolcezza in me piove</l>
<l>che nulla invidio il paradiso a Giove.</l>
<l>E se mia vista inferma</l>
<l>contra sì chiari lampi</l>
<l>cede, o dar fugge a lor guardando noia,</l>
<l>geme e non sa star ferma:</l>
<l>né vuol Amor ch'io scampi,</l>
<l>ma che tosto ritorni a la mia gioia,</l>
<l>e ch'ivi, ardendo, moia;</l>
<l>ben ch'indi ognor rinasco,</l>
<l>quasi fenice nova.</l>
<l>E perché allor non trova</l>
<l>esca più dolce il cor, né d'altro il pasco,</l>
<l>da lor non pò né suole</l>
<l>o moto o raggio uscir, ch'io non l'invole.</l>
<l>Vidigli chini starse</l>
<l>dolcemente talora,</l>
<l>e sfavillar quasi coperti i rai:</l>
<l>in tal guisa mostrarse</l>
<l>d'aperta nube fuora</l>
<l>per anguste fenestre il sol mirai.</l>
<l>Dormir poi li trovai,</l>
<l>come 'l ciel mi concesse,</l>
<l>un dì, furtivo amante:</l>
<l>e 'n sì vago sembiante</l>
<l>posar, ch'invido il sol parea dicesse:</l>
<l>— Ahi, che contender ponno</l>
<l>con mia beltà, benché li chiuda il sonno! —</l>
<l>Ma quando s'alzan poi</l>
<l>al ciel fuor del bel velo,</l>
<l>e tutta la lor pompa ivi si spiega,</l>
<l>il sole i raggi suoi</l>
<l>vinti confessa, e 'l cielo</l>
<l>ch'in lui si fermin lungo spazio prega.</l>
<l>Al fin, s'in noi si piega</l>
<l>la lor divina fiamma,</l>
<l>qual cor non arde e strugge?</l>
<l>Chi mai più salvo fugge,</l>
<l>s'una sol volta del su' ardor s'infiamma?</l>
<l>Anzi, chi lieta sorte</l>
<l>non stima averne amando e strazio e morte?</l>
<l>Meravigliosi effetti,</l>
<l>che per trionfo e palma</l>
<l>d'amor, produce il guardo, or crudo or pio:</l>
<l>il ghiaccio arder ne' petti;</l>
<l>spegner, riponer l'alma;</l>
<l>far miser di felice, e d'uomo un dio.</l>
<l>Occhi, primo ardor mio,</l>
<l>fonti d'ogni valore,</l>
<l>specchi del sommo bene!</l>
<l>Ahi, che mal si conviene</l>
<l>mio basso stile a tanto alto splendore!</l>
<l>Poich'ei, già vinto e stanco,</l>
<l>sul cominciar de' vostri onor vien manco.</l>
<l>Dunque, s'altro non posso, idoli miei,</l>
<l>porgovi almen, divoto,</l>
<l>il silenzio per lode, e 'l cor per voto.</l>
</lg>
</div1>
<div1>
<head>70</head>
<argument><p>In morte del clarissimo signor Girolamo Molino</p></argument>
<lg>
<l>Dunque rea morte ha spente,</l>
<l>Molin, tue luci? E con sì presto volo</l>
<l>dal nobil corpo il chiaro spirto è sciolto?</l>
<l>Qual pianto agguaglia il duolo</l>
<l>ch'in me del tuo partir l'anima sente?</l>
<l>Perché sì tosto, o ciel, per te l'hai tolto?</l>
<l>Ahi, ch'era nulla a te, bench'a noi molto,</l>
<l>donar più spazio a la sua degna vita,</l>
<l>ritardando pietoso i nostri danni.</l>
<l>Al tu' eterno girar che son pochi anni?</l>
<l>E se tant'altri lumi ha il tuo bel chiostro,</l>
<l>a che rapir sì frettoloso il nostro?</l>
<l>Ahi, che sempre ne spogli invido, avaro</l>
<l>di quel che più n'è caro;</l>
<l>né il cor di piaga sì profonda e fera</l>
<l>conforto alcun, non che rimedio, spera.</l>
<l>Fioria l'alma gentile,</l>
<l>del suo fertil terren pianta felice,</l>
<l>sì che null'altra al ciel più degna uscìo.</l>
<l>Fur suo tronco e radice</l>
<l>senno e bontade; ed in su' altezza umìle</l>
<l>frutti di vero onor sempre nodrio.</l>
<l>Ostri, pompe e tesor, ch'uman desio</l>
<l>più ch'altro ammira e d'acquistar procura,</l>
<l>stimò vento fallace e scorta infida</l>
<l>ch'in mar d'affanni a mille rischi guida,</l>
<l>ma sol voglie modeste in mente pura</l>
<l>per girne a porto strada esser sicura.</l>
<l>Ond'ei, di libertà fervido amante</l>
<l>E in ben oprar constante,</l>
<l>contra fortuna di virtute armato,</l>
<l>fra le miserie altrui visse beato.</l>
<l>Né men col dolce canto</l>
<l>che condia di saper fe' manifeste</l>
<l>le cure onde adornò l'alto intelletto:</l>
<l>ch'or del gran re celeste</l>
<l>spiegò la gloria, or de la patria il vanto,</l>
<l>pien verso lor di puro, ardente affetto;</l>
<l>or del vizio scoprendo il sozzo aspetto</l>
<l>lo fe' creder di morte; or di virtute</l>
<l>aprio più che 'l sol chiaro il vago riso;</l>
<l>or d'amante imitando il pianto e 'l riso,</l>
<l>quasi ad infermo ch'altra via rifiute,</l>
<l>sotto quel dolce altrui portò salute:</l>
<l>quinci mostrando a quanto mal s'apprende</l>
<l>chi 'l senso in guida prende,</l>
<l>e che mortal beltà tanto s'apprezza</l>
<l>quanto ella è scala a l'immortal bellezza.</l>
<l>Ditel voi, sacre Muse;</l>
<l>dil Febo e tu, ch'a quel sublime ingegno</l>
<l>ornasti il crin de le tue frondi amate:</l>
<l>che plettro uman più degno</l>
<l>non fur mai vostre orecchie a sentir use.</l>
<l>Ditel già del mar d'Adria onde beate:</l>
<l>che spesso nel maggior fremer placate</l>
<l>l'alta armonia del suo cantar vi rese.</l>
<l>Così 'l divino spirto in mortal velo</l>
<l>visse, del mondo onor, speme del cielo;</l>
<l>e quanto più a celar, modesto, intese</l>
<l>l'alto valor, più 'l feo chiaro e palese;</l>
<l>qual chi nasconder cerchi il suo tesauro</l>
<l>e 'l chiuda in arca d'auro,</l>
<l>o dentro a bel cristallo ardente luce,</l>
<l>ché questa e quel via più s'apre e riluce.</l>
<l>Pianserlo le più belle</l>
<l>alme non sol, ma fur de le più crude</l>
<l>fere per la pietate uditi i pianti.</l>
<l>E di conforto ignude,</l>
<l>via più ch'altri, le nove alme sorelle</l>
<l>per lui vestir lugubri, oscuri manti;</l>
<l>e 'n bel sepolcro, tal non visto avanti,</l>
<l>con larghe essequie di lamenti e doglia,</l>
<l>poser la sua terrena essangue scorza:</l>
<l>dove, mentr'una di scolpir si sforza</l>
<l>nel duro marmo e porvi a l'altrui voglia</l>
<l>breve detto che 'l nome e i merti accoglia,</l>
<l>ecco il ciel risonar di chiara tromba,</l>
<l>ecco sovra la tomba</l>
<l>la Fama in aria, a cui ciascun rivolse</l>
<l>gli occhi; ed ella così la lingua sciolse:</l>
<l>— Non fia mestier, non fia,</l>
<l>belle figlie di Giove; il nome e i pregi</l>
<l>render palesi in questo marmo adorno.</l>
<l>Ché qui di spirti egregi</l>
<l>nobil corona in mesta compagnia</l>
<l>starà mai sempre al caro sasso intorno;</l>
<l>e chiamando il suo nome e notte e giorno,</l>
<l>tra lagrime e sospir farallo aperto,</l>
<l>mentre ardor di virtù vivrà ne l'alme.</l>
<l>E quando altro non fosse, a queste palme,</l>
<l>a questi lauri e mirti ond'è coperto</l>
<l>il loco sovra gli altri esposto ed erto,</l>
<l>a l'aere sparso qui di novi rai,</l>
<l>chi devria creder mai</l>
<l>che fosser dentro a questa nobil fossa</l>
<l>d'altri che del Molin rinchiuse l'ossa? —</l>
<l>Va canzon, mesta, al bel sepolcro, e prega</l>
<l>il ciel ch'a ristorar tua sorte cruda,</l>
<l>là dentro ancor te chiuda:</l>
<l>ch'ivi più viva assai che qui fra noi</l>
<l>presso al cenere suo serbar ti puoi.</l>
</lg>
</div1>
<div1>
<head>71</head>
<argument><p>Dovendo egli fare un lungo viaggio, manda il suo proprio ritratto a la sua donna.</p></argument>
<argument><p>Primo</p></argument>
<lg>
<l>Poiché da rio destino altrove spinta</l>
<l>mia frale spoglia, o mio bel sol lucente,</l>
<l>lunge se n' va, qui resti almen presente</l>
<l>a voi con l'alma in quest'imagin pinta.</l>
<l>così, mia dura sorte in parte vinta,</l>
<l>avrà più certa speme il cor dolente</l>
<l>che mai non sia nel vostro petto ardente</l>
<l>per rimaner la mia memoria estinta.</l>
<l>E s'allor gli occhi per più crudo fato</l>
<l>chiusi mi fian, così dipinti almeno</l>
<l>terrogli aperti nel bel viso amato;</l>
<l>e per sepolcro avendo il vostro seno,</l>
<l>felici essequie avrò, pianto e bagnato</l>
<l>da la pietà del ciglio almo e sereno.</l>
</lg>
</div1>
<div1>
<head>72</head>
<argument><p>Secondo</p></argument>
<lg>
<l>O qual grazia mi fia raccolto e stretto</l>
<l>esser talor da quella bianca mano,</l>
<l>e per quel volto simulato e vano</l>
<l>lontan rapirvi nel mio proprio aspetto.</l>
<l>Ma non vedrete in lui per vario affetto</l>
<l>turbar la fronte, e me, per doglia insano</l>
<l>i be' vostr'occhi sospirando invano,</l>
<l>lasso, bagnar d'amaro pianto il petto.</l>
<l>Ben ne lo specchio vostra effigie scorta</l>
<l>vi potrà far con sue bellezze sante,</l>
<l>qual sia 'l mio stato in questo essilio accorta;</l>
<l>a me d'uopo non fa vostro sembiante</l>
<l>meco ritratto aver: ch'Amor mel porta</l>
<l>in viva forma espresso ognor davante.</l>
</lg>
</div1>
<div1>
<head>73</head>
<lg>
<l>Quanto più dal mio sole or m'allontano,</l>
<l>tanto più chiaro splende agli occhi miei;</l>
<l>né però provo i dì men foschi e rei</l>
<l>o 'l duol men grave, ond'io son fatto insano.</l>
<l>Mentre il godea vicin, per altro vano</l>
<l>pensier del lume suo molto i' perdei;</l>
<l>or lei col curo, e sol m'affiso in lei:</l>
<l>ché più 'l desio rapisce un ben lontano.</l>
<l>Oltra che quante belle errando io miro</l>
<l>sembran tenebre a par del suo splendore;</l>
<l>ond'ella più riluce, io più l'ammiro.</l>
<l>Ma tal, lasso, il mio sol si mostra Amore,</l>
<l>perché co' raggi suoi, ch'invan sospiro,</l>
<l>crescan lagrime agli occhi e pene al core.</l>
</lg>
</div1>
<div1>
<head>74</head>
<lg>
<l>Chi cresce il duol ch'in questo essilio i' sento,</l>
<l>se d'ogni asprezza al maggior colmo ei giunge?</l>
<l>Chi novo spazio a l'infinito aggiunge,</l>
<l>e dopo morte ancor mi dà tormento?</l>
<l>Misero caddi e fui di vita spento</l>
<l>quando dal mio bel sol n'andai sì lunge;</l>
<l>or fera gelosia m'assale e punge,</l>
<l>tal che senza io potea dirmi contento.</l>
<l>Compagna empia d'Amor, terribil mostro,</l>
<l>di cui sol l'ombra spira empio veleno,</l>
<l>con mill'occhi vegghiando al pianto nostro.</l>
<l>Direi ch'uscita fossi al ciel sereno</l>
<l>dal cieco abisso del tartareo chiostro;</l>
<l>se non ch'aspro di te l'inferno è meno.</l>
</lg>
</div1>
<div1>
<head>75</head>
<lg>
<l>Che fa? Che pensa? E come il giorno spende</l>
<l>or la mia dea? Forma di seta e d'oro</l>
<l>con la candida man ricco lavoro?</l>
<l>O col canto e col suon l'anime prende?</l>
<l>Move il piè forse, e dove i passi stende</l>
<l>seco Amor guida e de le Grazie il coro?</l>
<l>O pur del suo crin biondo il bel tesoro</l>
<l>al sol dispiega, e lui d'invidia accende?</l>
<l>O sostien con la man del vago volto</l>
<l>le rose, e sta pensosa in bel sembiante,</l>
<l>in me forse tenendo il cor rivolto?</l>
<l>Se a ciò mi degna, o me felice amante,</l>
<l>benché lontano e d'aspre cure involto,</l>
<l>o donna senza par bella e constante!</l>
</lg>
</div1>
<div1>
<head>76</head>
<lg>
<l>A quelle belle man che m'impiagaro</l>
<l>col proprio arco d'Amor sì forte il petto;</l>
<l>a quelle onde in tal laccio il cor fu stretto</l>
<l>che più che libertà m'è dolce e caro;</l>
<l>queste spoglie onorar non sia discaro,</l>
<l>di sé vestendo il viv'avorio e schietto.</l>
<l>E dove manca il don, paghi l'affetto,</l>
<l>ch'a voi non è de l'alma propria avaro.</l>
<l>Queste odorando voi, per me le rose</l>
<l>bacieran de la bocca, ove natura</l>
<l>odor che spira assai più dolce ascose;</l>
<l>e per me si godran la luce pura</l>
<l>degli occhi, ove il mio sole il ciel ripose.</l>
<l>O di pover don felice usura!</l>
</lg>
</div1>
<div1>
<head>77</head>
<lg>
<l>Perdon vi chieggio, o mia terrena stella,</l>
<l>et ad ogni supplicio umil mi rendo,</l>
<l>se vostra fe' col mio sospetto offendo</l>
<l>e vi forma il pensier ver me rubella.</l>
<l>Che far poss'io? Voi sovr'ogni altra bella;</l>
<l>più ch'altri io cieco ognor vaneggio ardendo:</l>
<l>e quante Amor insidie ordisca intendo</l>
<l>per riportar di voi palma novella.</l>
<l>So come in donna foco, a cui ristoro</l>
<l>vicina esca non dia, talor si spegna,</l>
<l>e lontananza in Lete il cor le immerga;</l>
<l>ma so non men che d'onor legge insegna</l>
<l>che prodiga bellezza è vil tesoro</l>
<l>e in nobil petto un ardor solo alberga.</l>
</lg>
</div1>
<div1>
<head>78</head>
<argument><p>Lettere amorose abruciate fra via per sospetto di peste.</p></argument>
<argument><p>Primo</p></argument>
<lg>
<l>Frena l'empio furor, ministro insano</l>
<l>ch'ardi le chiuse carte; anzi le inchina:</l>
<l>ch'elle son, se nol sai, cosa divina,</l>
<l>e scritte in terra da celeste mano.</l>
<l>Temer peste da loro è stolto e vano,</l>
<l>ch'anzi salute il ciel per lor destina;</l>
<l>e fanne prova in me, c'ho già vicina</l>
<l>morte, languendo a la mia dea lontano.</l>
<l>Fortuna rea, ch'al mio digiun sofferto</l>
<l>per sì lungo sperar, con doppia noia</l>
<l>invidi il cibo in su le labbra offerto;</l>
<l>ma 'l restar il mio nome e la mia gioia</l>
<l>arsi e 'n cenere volti, augurio è certo</l>
<l>che vuole in ciel ch'in questo essilio i moia.</l>
</lg>
</div1>
<div1>
<head>79</head>
<argument><p>Secondo</p></argument>
<lg>
<l>Ahi, ch'innocenti fur le dolci e pie</l>
<l>note dal mio bel sole in carta espresse;</l>
<l>e nel funesto rogo arse con esse</l>
<l>alto tesor de le speranze mie.</l>
<l>Anzi, tra quelle fiamme ingorde e rie</l>
<l>arser allor le mie viscere istesse;</l>
<l>poiché nel duol de l'aspre piaghe impresse</l>
<l>conforto altro non è che 'l ciel m'invie.</l>
<l>Ma tu, se in te di nobil cura è dramma,</l>
<l>fanne vendetta, Amor; che son tue piume</l>
<l>quelle onde scrive e i cor madonna infiamma.</l>
<l>E troppo offende il tuo possente nume</l>
<l>che sacrilega man con empia fiamma</l>
<l>del più bel foco tuo l'esca consume.</l>
</lg>
</div1>
<div1>
<head>80</head>
<argument><p>Terzo</p></argument>
<lg>
<l>Chiedea mia fé che le bramate carte</l>
<l>desser luce a quest'occhi e vita al core,</l>
<l>e sentisser da me devuto onore</l>
<l>di ben mille miei baci a parte a parte.</l>
<l>Ma s'esser pur dovean distrutte e sparte,</l>
<l>ciò fatto avria de' miei sospir l'ardore,</l>
<l>o de' miseri lumi il largo umore</l>
<l>ch'io verso dal mio ben, lasso, in disparte.</l>
<l>Or che farò? Se del conforto usato</l>
<l>in terra e 'n mar le vie rinchiuse stanno?</l>
<l>Perché più vivo in sì dolente stato?</l>
<l>Deh soccorri tu Amor pietoso al danno:</l>
<l>fatti de la mia dea corriero alato</l>
<l>o m'aita con morte in tanto affanno.</l>
</lg>
</div1>
<div1>
<head>81</head>
<lg>
<l>Al saettar di duo be' lumi ardenti,</l>
<l>che d'angelo parean dal ciel disceso,</l>
<l>vinto io rimasi; e bench'a morte offeso,</l>
<l>m'eran dolci i sospir, dolci i tormenti.</l>
<l>Ma poi che gli occhi, a più bel segno intenti,</l>
<l>ebber oltre passando il guardo steso</l>
<l>a quel divin ch'entro 'l mortal compreso</l>
<l>è primo ardor de le più nobil menti,</l>
<l>qual sotto vista dilettosa e vaga</l>
<l>di prato ove mal cauto il piè trascorse,</l>
<l>trovai dentro un bel sen brutt'angue ascoso:</l>
<l>che mordendo il mio cor crudo e pietoso</l>
<l>in lui sanò d'amor l'indegna piaga</l>
<l>e con mortal velen vita mi porse.</l>
</lg>
</div1>
<div1>
<head>82</head>
<argument><p>Amante</p></argument>
<lg>
<l>Ingrato, empio mio cor, che fatto degno</l>
<l>d'arder al sol d'alta beltà verace,</l>
<l>potesti d'altra oscura, ignobil face</l>
<l>foco gradir de la tua fede indegno.</l>
<l>Qual acerba d'Amor pena e disdegno</l>
<l>contra te basta a tanta colpa audace?</l>
<l>Poich'ingiuria a colei per te si face</l>
<l>ch'è sol del viver tuo lume e sostegno?</l>
<l>Dunque, o sia questa mano in te conversa</l>
<l>con giusto ferro, o tu del proprio errore</l>
<l>lagrime amare eternamente versa:</l>
<l>ch'è severo in se stesso un nobil core,</l>
<l>né si purga in amor voglia perversa</l>
<l>se non con morte o con mortal dolore.</l>
</lg>
</div1>
<div1>
<head>83</head>
<argument><p>Cuore</p></argument>
<lg>
<l>Poiché duol senza fin, lasso, io sostegno</l>
<l>lungi da la mia vera, amata pace,</l>
<l>ceda il biasmo a pietà, s'alcun fallace</l>
<l>rimedio in tanto mal cercar convegno:</l>
<l>ch'ogni soccorso tenta, ogni suo ingegno,</l>
<l>infermo che vicino a morte giace;</l>
<l>né fallir vano a pena aspra soggiace,</l>
<l>né ricco è men de la mia fede il pegno.</l>
<l>Anzi indegna provar fiamma diversa</l>
<l>dal mio bel foco accrebbe il primo ardore,</l>
<l>e mia colpa in sua gloria or si riversa.</l>
<l>Basti dunque ch'io moia a tutte l'ore,</l>
<l>misero essempio di fortuna aversa,</l>
<l>senza spronar ne le mie piaghe Amore.</l>
</lg>
</div1>
<div1>
<head>84</head>
<argument><p>Amante</p></argument>
<lg>
<l>Bramar la morte, aver la vita a sdegno,</l>
<l>giunger sempr'esca al suo foco penace,</l>
<l>e pascersi di quel ch'amaro spiace:</l>
<l>legge è d'un cor di vera doglia pregno.</l>
<l>Ma s'aver può da lei tregua o ritegno</l>
<l>di rubello desir fatto seguace,</l>
<l>e fuor che 'l suo bel sole altro gli piace,</l>
<l>è di tepida fiamma aperto segno.</l>
<l>Così tu la tua fé candida e tersa</l>
<l>macchiasti; e guasto del tuo pregio il fiore,</l>
<l>hai con la mia la sua gloria dispersa.</l>
<l>E mentre cerchi il mal render minore</l>
<l>con lingua, qual sei tu, di frode aspersa,</l>
<l>il tuo fallo raddoppi, e 'l mio disnore.</l>
</lg>
</div1>
<div1>
<head>85</head>
<argument><p>Cuore</p></argument>
<lg>
<l>Peccai, stolto; e pentito a mercé vegno,</l>
<l>com'uom ch'al vero cede e vinto tace;</l>
<l>e vergogna e dolor mi punge e sface,</l>
<l>tal ch'a scorno e tormento il viver tegno.</l>
<l>Dunque io contra 'l mio sol ghiaccio divegno?</l>
<l>e me stesso gli furo empio e rapace?</l>
<l>Dunque altrove spirar posso fugace</l>
<l>da quel bel seno, in cui felice i' regno?</l>
<l>Torni pur l'onda al suo fonte riversa</l>
<l>rapido rio, con meno altrui stupore,</l>
<l>poich'in perfidia è la mia fé conversa;</l>
<l>ed io mi strugga in lagrimoso umore</l>
<l>d'acerba doglia: onde, mia colpa astersa,</l>
<l>racquisti almen con bel morir l'onore.</l>
</lg>
</div1>
<div1>
<head>86</head>
<argument><p>Trovandosi alla corte di Spagna l'anno 1576, secretario con l'illustrissismo signor Alberto Badoaro cavalier, allora ambasciator presso sua Maestà catolica, e soprapreso da una ferma imaginazione di dover morire in quelle parti, compose questa canzone</p></argument>
<lg>
<l>Me stesso piango, e de la propria morte</l>
<l>apparecchio l'essequie anzi ch'io pera:</l>
<l>Ch'ognor in vista fera</l>
<l>m'appar davanti e 'l cor di tema agghiaccia,</l>
<l>chiaro indicio che già l'ultima sera</l>
<l>s'appressi e 'l fin di mie giornate apporte.</l>
<l>Né piango perché sorte</l>
<l>larga e benigna abbandonar mi spiaccia:</l>
<l>anzi or con più che mai turbata faccia</l>
<l>fortuna provo a farmi oltraggio intenta;</l>
<l>ma se in cotal pensier l'anima immersa</l>
<l>geme, e lagrime versa,</l>
<l>e del su' amato nido uscir paventa,</l>
<l>Natura il fa che per usata norma</l>
<l>l'imagine di morte orribil forma.</l>
<l>Lasso me che quest'alma e dolce luce,</l>
<l>questo bel ciel, quest'aere onde respiro</l>
<l>lasciar convegno; e miro</l>
<l>fornito il corso di mia vita omai.</l>
<l>E l'esalar d'un sol breve sospiro</l>
<l>a' languid'occhi eterna notte adduce,</l>
<l>né per lor mai più luce</l>
<l>Febo, o scopre per lor più Cinzia i rai;</l>
<l>e tu lingua, e tu cor, chi vostri lai</l>
<l>spargete or meco in dolorose note,</l>
<l>e voi piè giunti a' vostri ultimi passi:</l>
<l>non pur di spirto cassi</l>
<l>sarete, e membra d'ogni senso vote,</l>
<l>ma dentro a la funesta, oscura fossa</l>
<l>cangiati in massa vil di polve e d'ossa.</l>
<l>O di nostre fatiche empio riposo</l>
<l>e d'ogni uman sudor meta infelice:</l>
<l>da cui torcer non lice</l>
<l>pur orma, né sperar pietade alcuna.</l>
<l>Che val, perch'altri sia chiaro e felice</l>
<l>di gloria d'avi, o d'oro in arca ascoso,</l>
<l>e d'ogni don gioioso</l>
<l>che natura può dar larga e fortuna,</l>
<l>se tutto è falso ben sotto la luna?</l>
<l>E la vita sparisce, a lampo eguale</l>
<l>che subito dal cielo esca e s'asconda?</l>
<l>e s'ove è più gioconda</l>
<l>più acerbo scocca morte il crudo strale?</l>
<l>pur ier misero io nacqui; ed oggi il crine</l>
<l>di neve ho sparso, e già son giunto al fine.</l>
<l>Né per sì corta via vestigio impressi</l>
<l>senz'aver di mia sorte onde lagnarme:</l>
<l>ché da l'empia assaltarme</l>
<l>vidi con alte ingiurie a ciascun varco.</l>
<l>contra la qual da pria non ebbi altr'arme</l>
<l>che lagrime e sospir da l'alma espressi;</l>
<l>poi de' miei danni stessi</l>
<l>l'uso a portar m'agevolò l'incarco;</l>
<l>quinci a studio non suo per forza l'arco</l>
<l>rivolto fu del mio debile ingegno</l>
<l>tra 'l roco suon di strepitose liti:</l>
<l>ove i dì più fioriti</l>
<l>spesi; e par che 'l prendesse Apollo a sdegno,</l>
<l>ché se fosser già sacri al suo bel nome,</l>
<l>forse or di lauro andrei cinto le chiome.</l>
<l>Ma qual colpa n'ebb'io se 'l cielo averso</l>
<l>par che mai sempre a' bei desir contenda?</l>
<l>e virtù poco splenda</l>
<l>se luce a lei non dan le gemme e l'oro?</l>
<l>Né quanto il dritto e la natura offenda</l>
<l>s'accorge il mondo in tal error sommerso;</l>
<l>al qual anch'io converso,</l>
<l>de le fortune mie cercai ristoro,</l>
<l>benché parco bramar fu 'l mio tesoro,</l>
<l>con l'alma in sé di libertà sol vaga</l>
<l>e d'onest'ozio più che d'altro ardente:</l>
<l>resa talor la mente,</l>
<l>quasi per furto, infra le Muse paga;</l>
<l>che de' prim'anni miei dolci nodrici</l>
<l>fur poi conforto a' miei giorni infelici.</l>
<l>Un ben ch'ogni mal vinse il ciel mi diede,</l>
<l>quando degnò de la sua grazia ornarmi</l>
<l>l'alta mia patria, e farmi</l>
<l>servo a sé, noto altrui, caro a me stesso.</l>
<l>Onde umil corsi ov'io senti' chiamarmi</l>
<l>a più nobil camin volgendo il piede.</l>
<l>Così a l'ardente fede</l>
<l>pari ingegno e valor fosse concesso,</l>
<l>o pria sì degno peso a me commesso:</l>
<l>che saldo almen sarebbe in qualche parte</l>
<l>l'infinito dever che l'alma preme.</l>
<l>Quinci in quest'ore estreme</l>
<l>ella con maggior duol da me si parte;</l>
<l>ch'ove a l'obligo scior la patria invita,</l>
<l>non pon mille bastar, non ch'una vita.</l>
<l>Dunque s'ora il mio fil tronca la dura</l>
<l>Parca, quanti ho de' miei più cari e fidi</l>
<l>Amor cortese guidi</l>
<l>al marmo in ch'io sarò tosto sepolto;</l>
<l>e la pietà ch'in lor mai sempre vidi,</l>
<l>qualche lagrima doni a mia sventura.</l>
<l>E se pur di me cura</l>
<l>ebbe mai Febo, anch'ei con mesto volto</l>
<l>degni mostrarsi ad onorar rivolto</l>
<l>un fedel servo onde rea morte il priva;</l>
<l>prestin le Muse ancor benigno e pio</l>
<l>officio al cener mio;</l>
<l>e su la tomba il mio nome si scriva:</l>
<l>acciò, se 'l tacerà d'altro onor casso</l>
<l>la fama, almen ne parli il muto sasso.</l>
<l>Andresti e tu, più ch'altri afflitto e smorto,</l>
<l>a versar sovra me tuo pianto amaro,</l>
<l>mio germe unico e caro,</l>
<l>s'in tua tenera età capisse il duolo.</l>
<l>Ahi, che simile al mio destino avaro</l>
<l>provi: ch'a pena anch'io nel mondo scorto,</l>
<l>piansi infelice il morto</l>
<l>mio genitor, restando orbato e solo.</l>
<l>misero erede, a cui sol largo stuolo</l>
<l>d'affanni io lascio in dura povertade,</l>
<l>chiudendo gli occhi, ohimè, da te lontano!</l>
<l>Porgi, o Padre sovrano,</l>
<l>per me soccorso a l'innocente etade,</l>
<l>ond'ei securo da' miei colpi acerbi</l>
<l>viva, e de l'ossa mie memoria serbi.</l>
<l>Ahi, ch'anzi pur, Signor, pregar devrei</l>
<l>per le mie gravi colpe al varco estremo;</l>
<l>dove pavento e tremo</l>
<l>da la giust'ira tua, mentre a lor guardo.</l>
<l>Tu, cui condusse in terra amor supremo</l>
<l>a lavar col tuo sangue i falli miei,</l>
<l>tu che fattor mio sei,</l>
<l>volgi ne l'opra tua pietoso il guardo.</l>
<l>Ch'or è pronto il pentir, se fu 'l cor tardo</l>
<l>per la tua strada e volto a' propri danni:</l>
<l>e con lagrime amare il duol ne mostro.</l>
<l>tu da l'infernal mostro</l>
<l>l'alma difendi e da' perpetui affanni;</l>
<l>tal che d'ogni suo peso e nodo sciolta</l>
<l>di tua grazia gioisca in ciel raccolta.</l>
<l>Là su, là su, canzon, la vera eterna</l>
<l>patria n'aspetta: a Dio se n' torni l'alma</l>
<l>che sol bear la può d'ogni sua brama.</l>
<l>E poiché già mi chiama</l>
<l>a depor questa fral, corporea salma,</l>
<l>prestimi grazia a la partita innanzi:</l>
<l>ch'almen qualch'ora a ben morir m'avanzi.</l>
</lg>
</div1>
<div1>
<head>87</head>
<argument><p>Tornando a Venezia dalla corte di Spagna</p></argument>
<lg>
<l>Pur m'apri, o Febo il desiato giorno</l>
<l>che del mio duro essilio il fine apporta;</l>
<l>e la tua bella scorta</l>
<l>di vaghe gemme e d'or t'orna il sentiero.</l>
<l>Anch'io m'accingo a strada lunga e torta</l>
<l>per far ov'io lasciai l'alma ritorno,</l>
<l>spargendo il cielo intorno</l>
<l>de le tue lodi e del mio gaudio intero.</l>
<l>Felice dì, che ben vince il primiero</l>
<l>quando questo mio fral nel mondo uscìo:</l>
<l>ch'allor nascendo a le miserie venni;</l>
<l>or del mal che sostenni</l>
<l>esco; ed al fonte d'ogni ben m'invio</l>
<l>ch'addolcir può con sua gioia infinita</l>
<l>tutto il martir de la passata vita.</l>
<l>Rimanetevi in pace alme contrade</l>
<l>che 'l nobil Ebro e 'l ricco Tago inonda;</l>
<l>siate amica e gioconda</l>
<l>stanza altrui pur, che me l'albergo offende.</l>
<l>E s'aere in voi vital, terra feconda</l>
<l>di quanto ad uman uso in mente cade,</l>
<l>fra pace e sicurtade</l>
<l>d'ogni vanto qua giù degne vi rende,</l>
<l>ingrato però 'l sole agli occhi splende</l>
<l>ove ha tenebre il cor; né può presente</l>
<l>stato goder chi del futuro ha brama.</l>
<l>Benché di chiara fama</l>
<l>non men ricco il sen d'Adria esser si sente;</l>
<l>dov'ogni don del cielo alberga, e dove</l>
<l>bramo anzi morte aver, che vita altrove.</l>
<l>Oh come ardente il cor t'ama e desia,</l>
<l>dolce mia patria, a cui s'io vivo e spiro,</l>
<l>s'in me pregio alcun miro,</l>
<l>dopo Dio debbo il tutto, e 'l corpo e l'alma.</l>
<l>Come, s'al tuo splendor il guardo giro,</l>
<l>ineffabil divien la gioia mia!</l>
<l>Tu giusta e saggia e pia;</l>
<l>tu d'ogni alta virtù trionfo e palma;</l>
<l>tu vergine e reina invitta ed alma,</l>
<l>porto di libertà, specchio d'onore,</l>
<l>e tal che chi di te nasce entro il seno,</l>
<l>paradiso terreno,</l>
<l>fa dubbiar qual sia grazia in lui maggiore:</l>
<l>o 'l nascer uom nel mondo, o l'aver nido</l>
<l>in sì felice e glorioso lido.</l>
<l>Vedrò del mar uscir lungi le cime</l>
<l>de l'alte torri e de' superbi tetti</l>
<l>ch'al ciel sembrano eretti</l>
<l>non da mortal ma da celeste cura;</l>
<l>vedrò 'l duce regal co' padri eletti</l>
<l>c'hanno il fren de l'imperio alto e sublime,</l>
<l>ne la cui vita esprime</l>
<l>ogni essempio di gloria arte e natura;</l>
<l>vedrò de' cari miei la gioia pura</l>
<l>nel volto e ne' sembianti impressa e viva,</l>
<l>dando anch'io de la mia lagrime in pegno.</l>
<l>E quasi stanco legno</l>
<l>che da lunga tempesta in porto arriva,</l>
<l>beato quanto cape in mortal velo</l>
<l>scioglierò i voti, umìle, al re del cielo.</l>
<l>Deh, perché mentre il fral corporeo incarco</l>
<l>porta destriero al mio desir sì lento,</l>
<l>cangiar in quel noi sento</l>
<l>che d'Elicona il fonte aprio col piede?</l>
<l>Che giunto a la mia pace in un momento</l>
<l>la strada e i giorni accorcerei ch'or varco;</l>
<l>e ben deggio esser parco</l>
<l>d'ore che sì felici il ciel mi diede.</l>
<l>Ma 'l pensiero, il cui volo ogni altro eccede,</l>
<l>verso il bramato ben dispieghi i vanni,</l>
<l>e l'abbia sempre innanzi, e 'l miri e 'l goda:</l>
<l>Talché con dolce froda</l>
<l>del camin le fatiche e 'l tempo inganni;</l>
<l>e perché del piacer non manchi un'ora,</l>
<l>sogni dormendo i miei diletti ancora.</l>
<l>Ma se forse, canzon, tra via n'aspetta</l>
<l>morte, deh prega il ciel che la sospenda</l>
<l>sol tanto, e fia pietà di pochi giorni,</l>
<l>che dove ho 'l core io torni,</l>
<l>e 'l caro oggetto una sol volta renda</l>
<l>di quanto amo e desio lieto a quest'occhi;</l>
<l>e poscia a voglia sua l'arco in me scocchi.</l>
</lg>
</div1>
<div1>
<head>88</head>
<lg>
<l>S'arde in me, cruda Filli, altro desio</l>
<l>per giusto premio a la mia lunga fede</l>
<l>che mirar tua beltà, s'altro il cor chiede,</l>
<l>or qui morto a' tuoi piè cader poss'io.</l>
<l>Poss'io viver, direi, nel foco mio</l>
<l>senza alcuna impetrar da te mercede;</l>
<l>ma 'l tuo sì duro orgoglio, ohimè, non crede</l>
<l>ch'è tal viver di morte assai più rio.</l>
<l>Cheggio sol di tua vista esser beato,</l>
<l>né 'l dei negar: ché 'l sol, cui t'assomiglio,</l>
<l>mostra a tutti benigno il volto amato.</l>
<l>Ma s'in me poi tu scopri altro consiglio,</l>
<l>allor mi fuggi; e siami in pena dato</l>
<l>aver da' tuoi begli occhi eterno essiglio.</l>
</lg>
</div1>
<div1>
<head>89</head>
<lg>
<l>Qui sotto questo caro arbore amato</l>
<l>stava Fillide mia col grembo steso,</l>
<l>mentr'io, su i rami a coglier pomi asceso,</l>
<l>giù ne pioveva or d'uno or d'altro lato.</l>
<l>Gioir parea ciascun che per lei nato</l>
<l>fosse, e da lei con festa accolto e preso;</l>
<l>io de' più scelti ad arricchirla inteso</l>
<l>nel suo goder per lor godea beato.</l>
<l>Quante fiate a' rai di quel bel volto</l>
<l>intento e di me stesso in dolce oblio,</l>
<l>fui quasi, errando il piè, sossopra volto!</l>
<l>E quante ancora indarno ebbi desio</l>
<l>di cangiar forma, e 'n novo frutto volto</l>
<l>caderle in sen tra gli altri pomi anch'io.</l>
</lg>
</div1>
<div1>
<head>90</head>
<lg>
<l>Perché con sì sottile acuto raggio</l>
<l>Cinzia a spiar per l'ombra folta passi</l>
<l>dove Filli mia bella or meco stassi</l>
<l>sotto questo frondoso, antico faggio?</l>
<l>Forse, cercato il tuo pastor ch'oltraggio</l>
<l>ti fa tardo ver te movendo i passi,</l>
<l>qui gli occhi ancor per ritrovarlo abbassi,</l>
<l>e sospettosa in ciel fermi il viaggio?</l>
<l>Vano è 'l timor, se pur timor ti prese</l>
<l>in sui primo scoprir de' furti miei,</l>
<l>me credendo colui che 'l cor t'accese:</l>
<l>che per Endimion fuor del mio laccio</l>
<l>Filli non usciria; ned io torrei</l>
<l>Gioir Diàna a te più tosto in braccio.</l>
</lg>
</div1>
<div1>
<head>91</head>
<lg>
<l>Qual per bel prato a la stagion novella</l>
<l>da vari fior va raccogliendo fuore</l>
<l>ape ingegnosa il dolce, almo licore,</l>
<l>di ch'empie e sparge la sua ricca cella;</l>
<l>tal nel volto e nel sen de la mia bella</l>
<l>Filli, or d'un bianco or d'un vermiglio fiore,</l>
<l>coglie il dolce, cred'io, che serba in quella</l>
<l>cara e soave bocca, industre Amore.</l>
<l>Questo è 'l nettar d'Amor, ch'a mille prove</l>
<l>vince quel che più dolce e più pregiato</l>
<l>il bel frigio garzon ministra a Giove;</l>
<l>e raro a me dal ciel gustarlo è dato:</l>
<l>forse perch'uom mortal la via non trove</l>
<l>da girne a par degli alti dèi beato.</l>
</lg>
</div1>
<div1>
<head>92</head>
<lg>
<l>Con sue candide man del proprio petto</l>
<l>Filli cortese il chiuso velo aperse,</l>
<l>e duo piccioli colli a me scoperse</l>
<l>tra cui valle giacea d'alto diletto.</l>
<l>Sculto per man famosa in marmo eletto</l>
<l>sì vago seno il mondo unqua non scerse;</l>
<l>né mai da sé formato agli occhi offerse</l>
<l>Natura altro più vago e più perfetto.</l>
<l>Io, poich'a dolci prieghi in grazia l'ebbi,</l>
<l>l'avide labbra d'alta sete pieno</l>
<l>chinai, ma foco in quella neve bebbi.</l>
<l>E tutt'altro il mio cor pregiando meno</l>
<l>ivi rimase, e mai più nol riebbi:</l>
<l>ma felice or si vive in quel bel seno.</l>
</lg>
</div1>
<div1>
<head>93</head>
<lg>
<l>Stanco già dopo lungo, erto camino</l>
<l>in grembo a Teti il sol facea ritorno,</l>
<l>e da l'ardor del caldo, estivo giorno</l>
<l>stava a terra ogni fior, languido e chino.</l>
<l>Quando irrigar vid'io vago giardino</l>
<l>ch'era tutto per sete arso d'intorno</l>
<l>Filli succinta in schietto abito adorno,</l>
<l>ripieno il vaso al bel fonte vicino.</l>
<l>Sospesa l'una man l'elsa tenea</l>
<l>del cavo rame; e 'n lui sovente immersa</l>
<l>l'altra, su l'erbe fuor l'acqua spargea;</l>
<l>che parean dir: — Tua man candida e tersa</l>
<l>cessi l'onda spruzzar, ché noi ricrea</l>
<l>sol la virtù che 'l tuo bel ciglio versa. —</l>
</lg>
</div1>
<div1>
<head>94</head>
<lg>
<l>Benché ad aprir con lei la bella Aurora</l>
<l>vi lusinghi e consiglie,</l>
<l>deh non aprite ancora!</l>
<l>Indugiate ad aprir, rose vermiglie!</l>
<l>Tosto dal sonno desta</l>
<l>la mia più bella Aurora a voi, qual suole,</l>
<l>tornando, sparso il crin da l'aurea testa,</l>
<l>vi condurrà de' suoi begli occhi il sole.</l>
<l>A lei v'aprite, a lei con largo nembo</l>
<l>piovete entro il bel grembo:</l>
<l>ché se de l'altre voi più vaghe sete,</l>
<l>gradir più vaga Aurora ancor dovete.</l>
</lg>
</div1>
<div1>
<head>95</head>
<lg>
<l>Prendi, Fillide, prendi</l>
<l>da fido amante umìle</l>
<l>questa rosa novella</l>
<l>ch'al tuo volto è simìle,</l>
<l>anzi di lui men bella.</l>
<l>Ma se la spregi, e rendi</l>
<l>per mercé crudeltade,</l>
<l>pensa che tua beltade,</l>
<l>onde sì altera vai,</l>
<l>sparir tosto vedrai</l>
<l>come il pregio e 'l colore</l>
<l>in questo vago fiore.</l>
</lg>
</div1>
<div1>
<head>96</head>
<lg>
<l>Mentre in verde boschetto</l>
<l>desta al suono un pastor le dolci corde,</l>
<l>giunge vago augelletto</l>
<l>a prova il dolce canto al suon concorde.</l>
<l>Io di natura e d'arte al bel concento</l>
<l>bear l'anima sento;</l>
<l>ma certo armonia tale</l>
<l>non è cosa mortale:</l>
<l>son forse dèi del loco adorno e bello,</l>
<l>volti l'uno in pastor, l'altro in augello.</l>
</lg>
</div1>
<div1>
<head>97</head>
<argument><p>Tradotto dal greco antico</p></argument>
<lg>
<l>Di Medea cruda è quella</l>
<l>statua dov'hai tuo nido,</l>
<l>incauta rondinella.</l>
<l>Ahi consiglio mal fido,</l>
<l>creder i figli tuoi</l>
<l>a lei, ch'uccise i suoi.</l>
</lg>
</div1>
<div1>
<head>98</head>
<lg>
<l>Combatte in mio favor sovente Amore</l>
<l>con la mia dea, che a torto</l>
<l>mi vuol, perch'io l'adoro, al tutto morto;</l>
<l>quei l'armi ha di pietade,</l>
<l>questa di crudeltade.</l>
<l>Ma sempre, ahi lasso, in tal battaglia ho scorto</l>
<l>ch'ella vince, ei fa pace, io 'l danno porto:</l>
<l>ch'ogni piaga, ogni dolore</l>
<l>e sangue che si versa, è del mio cuore.</l>
</lg>
</div1>
<div1>
<head>99</head>
<argument><p>In morte del clarissimo signor Domenico Veniero</p></argument>
<lg>
<l>Pien di lagrime gli occhi e 'l cor di doglia,</l>
<l>avara, invida tomba, a te ritorno</l>
<l>che del saggio Venier l'ossa rinchiudi,</l>
<l>per rinovar nel suo funesto giorno</l>
<l>debite essequie a l'onorata spoglia</l>
<l>fra pensier di sua morte acerbi e crudi.</l>
<l>Qui Febo e 'l coro suo tutti i lor studi</l>
<l>pongano in celebrar l'amato nome,</l>
<l>fatta di sé corona al mesto sasso;</l>
<l>qui di letizia casso</l>
<l>il lauro sfrondi le sue verdi chiome;</l>
<l>qui Venere e le Grazie e degna schiera</l>
<l>di sacri spirti ad un pianga e si lagni,</l>
<l>e in lodar lui la propria lingua onori.</l>
<l>Vestasi il ciel, sì come i nostri cori,</l>
<l>d'oscuro velo, e 'l mio pianto accompagni;</l>
<l>pianga il figlio diletto in benda nera</l>
<l>questa d'Adria gentil reina altera:</l>
<l>e 'l suon di così giusti, aspri lamenti</l>
<l>portin pietosi in ogni parte i venti.</l>
<l>Giunt'era ei già con gli anni a quella etate</l>
<l>che più maturi e più perfetti rende</l>
<l>de l'alme nostre in questa vita i frutti,</l>
<l>quando più la ragion de' sensi prende</l>
<l>l'imperio, e gode in propria libertate</l>
<l>de' suoi desiri al vero ben ridutti;</l>
<l>e colmo qui fra noi se n' gia di tutti</l>
<l>quei doni onde virtù beato uom face</l>
<l>e di quanti bei fregi ornan la mente.</l>
<l>Cor di bontate ardente,</l>
<l>di Natura e di Dio fedel seguace;</l>
<l>sublime ingegno, ti cui felice volo</l>
<l>dovunque giunger brama ha facil varco,</l>
<l>tanto umil più, quanto più in alto sale;</l>
<l>nobil costume a cui d'onor sol cale,</l>
<l>d'ogni men degna e bassa voglia scarco;</l>
<l>senno e valor nel mondo o raro o solo</l>
<l>e di bell'opre un glorioso stuolo:</l>
<l>furon doti di lui ricche e superbe;</l>
<l>or con lui spente, a noi son piaghe acerbe.</l>
<l>scorgeasi fuor dal suo benigno aspetto</l>
<l>un vivo raggio del bel lume interno</l>
<l>che d'amor riverente i cori empia;</l>
<l>e da la dotta lingua un fiume eterno</l>
<l>d'alta eloquenza e di saper perfetto,</l>
<l>che rendea sazia l'altrui sete, uscia.</l>
<l>Gentilezza, modestia e cortesia</l>
<l>eran fide compagne al caro fianco:</l>
<l>che non avean più dolce albergo altrove.</l>
<l>Quando fia ch'uom si trove</l>
<l>di giovar più bramoso e meno stanco?</l>
<l>Ben sapea che per farsi a Dio simìle</l>
<l>non tenta studio uman via più sicura,</l>
<l>né che di questa più l'innalzi al cielo;</l>
<l>ma ver la cara patria arse di zelo</l>
<l>tal, che sembra di ghiaccio ogn'altra cura,</l>
<l>tutto a lei dopo Dio divoto umìle.</l>
<l>O sol di scettro degna alma gentile</l>
<l>e ch'aprissero a lei per gloria loro</l>
<l>la terra e 'l mar tutte le gemme e l'oro!</l>
<l>Chi poi spiegar poria le lodi a pieno</l>
<l>de' dolci carmi suoi senza il soccorso</l>
<l>de la medesma sua famosa lira?</l>
<l>Nacque in grembo a le Muse; e prese il corso</l>
<l>là 've Parnaso il proprio aspetto ameno</l>
<l>nel chiaro specchio del suo fonte mira;</l>
<l>e giunto al colmo, ov'altri indarno aspira,</l>
<l>de l'onde sacre ebbe; e lieto il lauro</l>
<l>piegò suoi rami in premio al degno crine.</l>
<l>Poi di lui le divine</l>
<l>rime Febo raccolse, alto tesauro:</l>
<l>le quai, se per temprar il duol talora</l>
<l>di sua perdita amara o legge o canta,</l>
<l>via più 'l cor turba e 'l sen di pianto bagna.</l>
<l>Né men tristo ad ogn'or per lui si lagna</l>
<l>che già per quei più chiari, ond'ei si vanta,</l>
<l>e che più 'l suo bel colle e 'l mondo onora.</l>
<l>Questo don, per cui sol mirabil fora</l>
<l>il pregio suo, può dirsi un raggio in lui</l>
<l>che fu sì chiaro sole agli occhi altrui.</l>
<l>E benché a' piedi infermi: aspra, importuna</l>
<l>doglia la notte e i dì facesse oltraggio,</l>
<l>che per tant'anni in cruda guerra il tenne,</l>
<l>non però cesse il franco animo e saggio</l>
<l>a l'iniquo furor di ria fortuna:</l>
<l>anzi più chiaro il suo valor divenne.</l>
<l>Tal fertil pianta, a cui dura bipenne</l>
<l>la scorza incida o tronchi intorno i rami,</l>
<l>più vigor prende e si rinova e cresce;</l>
<l>ché 'l danno util riesce</l>
<l>in cor che sol virtute apprezzi ed ami.</l>
<l>Pigra, inerme chiamar vita si deve</l>
<l>che senza oprar l'interne forze passi</l>
<l>contra quel che combatte i sensi e l'alma;</l>
<l>né s'agguagli alcun'altra a quella palma</l>
<l>che 'l dolor che le membra e 'l cor trapassi,</l>
<l>soffrendo vince, e frutto indi riceve.</l>
<l>Così fe' 'l peso intolerabil leve,</l>
<l>l'invitto spirto; e sovra i forti eroi</l>
<l>chiuse con doppia gloria i giorni suoi.</l>
<l>Però d'ogni virtù lucente e puro</l>
<l>specchio non sol tra noi vivendo apparse,</l>
<l>ma fuor lungi diffuse altrove il lume;</l>
<l>tal che 'l suo nome in ogni clima sparse</l>
<l>la Fama, né da lei spiegate furo</l>
<l>per alcun mai più volentier le piume.</l>
<l>E quasi il tempio in cui d'Apollo il nume</l>
<l>riverì Delo era il suo proprio nido:</l>
<l>ove stuol suo divoto ognor concorse,</l>
<l>che stupido in lui scorse</l>
<l>per prova il vero assai maggior del grido.</l>
<l>Ivi fioria non men ch'in Elicona</l>
<l>coro gentil di saggi, eletti spirti,</l>
<l>d'ogni valor, d'ogni bel vanto amici;</l>
<l>ivi assai più ch'altrove i dì felici</l>
<l>menava Febo, e di lauri e di mirti</l>
<l>per man di lui porgeva ai crin corona;</l>
<l>e mentre del lor canto il ciel risuona,</l>
<l>Nettuno, allor che più fremean le sponde,</l>
<l>quetava per udirlo i venti e l'onde.</l>
<l>Giace or estinto; e qual rifugio o scudo</l>
<l>trovar, lasso, io potrò contra l'assalto</l>
<l>del duol che 'l cor m'opprime insano e cieco?</l>
<l>Ma poiché 'l mio valor non va tant'alto,</l>
<l>vivrò di pace e di conforto ignudo,</l>
<l>spento chi di mia speme il meglio ha seco.</l>
<l>Quanto ben, quanta gioia allor fu meco</l>
<l>mentre in terra albergasti, alma felice!</l>
<l>Quanto più chiari il sol m'aperse i rai!</l>
<l>E me stesso pregiai</l>
<l>ne la tua grazia, mia vera beatrice;</l>
<l>né di cotanto onor mi fece degno</l>
<l>altro più che mia fede: in cui scorgesti</l>
<l>voler che mai dal tuo non torse il ciglio.</l>
<l>Tu la voce, la man, l'opra e 'l consiglio</l>
<l>pronti al mio ben, più ch'al tuo proprio, avesti,</l>
<l>dolce di mia fortuna alto sostegno;</l>
<l>tu fido lume al mio debile ingegno;</l>
<l>tu mio ricco ornamento: ed è tuo dono</l>
<l>quel ch'io so, quel ch'io vaglio e quel ch'io sono.</l>
<l>Ahi cruda morte e ria, quanto in un punto</l>
<l>Prezioso tesoro al vento hai sparso!</l>
<l>Che più di caro a me nel mondo avanza?</l>
<l>Ahi, come il ciel di quel che dona è scarso,</l>
<l>e poco dolce a molto amaro è giunto!</l>
<l>Come ha 'l dolor vicin nostra speranza!</l>
<l>Misera umana vita, oscura stanza</l>
<l>di pena e pianto; in cui se pur riluce</l>
<l>qualche raggio di ben ch'appaghi il core,</l>
<l>è sol per far maggiore</l>
<l>il mal, ché doppio poi tormento adduce.</l>
<l>Ma se spogliato di tutt'altro io vivo,</l>
<l>tor già non mi potrà l' empio destino</l>
<l>ch'ad onta e scorno de' suoi colpi acerbi</l>
<l>dentro il mio petto in mezzo 'l cor non serbi</l>
<l>l'amato nome, il suo valor divino</l>
<l>e 'l foco di mia fé più sempre vivo.</l>
<l>E quando anco i' sarò di spirto privo,</l>
<l>sfavillerà di grato affetto e pio</l>
<l>verso la sua memoria il cener mio.</l>
<l>Or tu dal ciel dove beata siedi,</l>
<l>anima eletta, i miei sospiri ascolta,</l>
<l>e fra lor gli onor tuoi sparsi e confusi.</l>
<l>E se la lingua a celebrarti volta</l>
<l>lungi è dal merto ond'ogni segno eccedi,</l>
<l>pronto voler la debil forza iscusi.</l>
<l>Né qual poveri sian miei versi esclusi:</l>
<l>Ch'adorna ancora il ciel minuta stella,</l>
<l>né sdegna i picciol rii l'immenso mare.</l>
<l>Tu, Febo, tu fa chiare</l>
<l>l'alte sue lodi, e tu, pregiata e bella</l>
<l>schiera che qui col mio mesci il tuo pianto,</l>
<l>fate illustre vendetta incontra morte</l>
<l>del colpo reo che 'l cor tanto v'offese.</l>
<l>E com'ei tutto ad onorarvi intese,</l>
<l>così lauro più bel non si riporte</l>
<l>tra voi che per cantar suo nobil vanto:</l>
<l>e risuoni il suo nome in ogni canto</l>
<l>finché d'intorno a la terrena mole</l>
<l>avrà girando e corso e luce il sole.</l>
<l>Ecco Febo, canzon, che del su' alloro</l>
<l>corona sceglie e 'l bel sepolcro n'orna;</l>
<l>e le compagne dee spiegando il grembo</l>
<l>versan sul marmo un odorato nembo</l>
<l>di quanti fiori è primavera adorna;</l>
<l>segui l'essempio e tu del sacro coro:</l>
<l>ch'io de l'ossa in onor ch'amo ed adoro</l>
<l>verserò qui da l'aspre piaghe interne,</l>
<l>quasi sangue del cor, lagrime eterne.</l>
</lg>
</div1>
<div1>
<head>100</head>
<argument><p>In morte dell'illustrissimo signor Paolo Paruta, cavalier, procurator</p></argument>
<lg>
<l>Piangi, s'ami virtute, e inchina il sasso:</l>
<l>qui giace il gran Paruta, ed in lui forse</l>
<l>figlio più degno il sen d'Adria non scorse,</l>
<l>né fu di maggior lume orbato e casso.</l>
<l>Mai de la patria in pro non sazio o lasso,</l>
<l>vinse al merto ogni onor ch'ella gli porse;</l>
<l>e volando al sovran, morte il precorse,</l>
<l>ch'a lui chiuse anzi tempo invida il passo.</l>
<l>Ma tempri il duol che quant'ei visse dirsi</l>
<l>poteo felice; e 'n suoi purgati inchiostri</l>
<l>vivrà sempre di lui l'effigie interna.</l>
<l>E lo spirto divin ne' sommi chiostri</l>
<l>vede or beato a la sua pace unirsi,</l>
<l>godendo in terra e 'n ciel la gloria eterna.</l>
</lg>
</div1>
<div1>
<head>101</head>
<argument><p>Al serenissimo prencipe di Venezia etcetera il signor Marino Grimani</p></argument>
<lg>
<l>O di questa del mar reina altera</l>
<l>prencipe, figlio e padre amato e caro,</l>
<l>serenissimo ciel, dove un sol chiaro</l>
<l>splende ognor di virtute e gloria vera;</l>
<l>chi non adora in te l'alta e sincera</l>
<l>mente, del commun ben guida e riparo?</l>
<l>chi mai spirto di te più degno e raro</l>
<l>nel tuo seggio sublime o vide o spera?</l>
<l>Tu di pregio sovran, non pur conforme,</l>
<l>al sommo grado; e co' tuoi desti lumi,</l>
<l>più che co' propri, ognun sicuro dorme.</l>
<l>Cedano al tuo splendor gli antichi lumi;</l>
<l>e dopo lunga via per felici orme</l>
<l>t'accoglia il ciel fra suoi beati numi.</l>
</lg>
</div1>
<div1>
<head>102</head>
<argument><p>Nella creazione in Procurator di San Marco dell'illustrissimo signor Giacomo Foscarini cavalier</p></argument>
<lg>
<l>Fosti pria da virtù, fosti da chiaro</l>
<l>grido ov'or t'alza tua patria eletto;</l>
<l>e 'l publico dei cor gioioso affetto</l>
<l>l'onor raddoppia e 'l fa più dolce e caro.</l>
<l>Tu di nobil suo figlio essempio raro,</l>
<l>d'ogni bontà, d'ogni valor ricetto;</l>
<l>tu con l'opra e 'l consiglio e 'l franco petto</l>
<l>guida al suo ben, sicuro al mal riparo.</l>
<l>Cortese don da giusta man prendesti,</l>
<l>e se 'l grado t'illustra, a lui non meno</l>
<l>lo splendor tu de la tua gloria presti.</l>
<l>Ma qual fregio esser può ch'adorni a pieno</l>
<l>tua degna chioma? E quando è che non resti</l>
<l>scarso a merto divin premio terreno?</l>
</lg>
</div1>
<div1>
<head>103</head>
<argument><p>All'illustrissimo signor Zaccaria Contarini cavalier</p></argument>
<lg>
<l>Qual del mio genitor l'antica fede</l>
<l>sì cara a' tuoi grand'avi in me deriva,</l>
<l>tal la grazia ver lui ch'in lor fioriva</l>
<l>tu serbi verde in te, lor degno erede.</l>
<l>Se l'un mi fura il ciel, l'altro succede</l>
<l>a mio ristoro, e 'l morto padre avviva;</l>
<l>ma tua pietà, signor, ver me sì viva,</l>
<l>de' tuoi l'essempio e di tutt'altri eccede.</l>
<l>Nobilissimo ardor d'alma gentile,</l>
<l>natia virtù de la tua chiara prole,</l>
<l>a l'uom giovando farsi a Dio simìle;</l>
<l>io, poich'altro non posso e 'l cor se n' dole,</l>
<l>t'adoro: e prego t'apra oltr'ogni stile</l>
<l>felici gli anni in lungo corso il sole.</l>
</lg>
</div1>
<div1>
<head>104</head>
<argument><p>All'illustrissimo signor Leonardo Donato, cavalier, procurator</p></argument>
<lg>
<l>Occhi aver sempre al ben commune intenti,</l>
<l>orecchie al dritto amiche, al torto sorde,</l>
<l>lingua che 'l ver con l'eloquenzia accorde,</l>
<l>mani in ogni opra lor pure, innocenti,</l>
<l>piè per la patria mai non stanchi o lenti,</l>
<l>cor ch'unqua dal ben far non sia discorde,</l>
<l>senso che viva a la ragion concorde</l>
<l>o, rubello, assalirla indarno tenti,</l>
<l>mente ch'a Dio per umiltà sublime</l>
<l>s'erga e, del suo voler cercando ogni orma,</l>
<l>a par di lui tutt'altro un'ombra stime.</l>
<l>Questa di bear l'uom sicura norma,</l>
<l>Donato, a noi tua degna vita esprime;</l>
<l>e te specchio d'onor nel mondo forma.</l>
</lg>
</div1>
<div1>
<head>105</head>
<argument><p>All'illustrissimo signor Paolo Tiepolo, cavalier, procurator, in ringraziamento di cortesissime lodi dategli orando in Senato</p></argument>
<lg>
<l>Qual era io più non son; tu mi trasformi</l>
<l>pur in sorte, signor, via più gradita,</l>
<l>mentre ad amarmi cortesia t'invita</l>
<l>e d'umil pregio in me gran lode formi.</l>
<l>Ponno i rai del tuo lume, al sol conformi,</l>
<l>le tenebre illustrar de la mia vita;</l>
<l>può di tua voce sol benigna aita</l>
<l>sollevarmi da terra e 'n ciel ripormi.</l>
<l>Dunque mio più non son; da te derivo,</l>
<l>feconda d'ogni onor nobil radice;</l>
<l>ché, s'in me langue il merto, in te l'avvivo.</l>
<l>E, se non che di forze il ciel m'ha privo</l>
<l>a tanto alto dever, n'andrei felice:</l>
<l>nel tuo favor, più ch'in me stesso, vivo.</l>
</lg>
</div1>
<div1>
<head>106</head>
<argument><p>Nel ritorno a Venezia dell'illustrissimo  signor Luigi Grimani dall'ultimo carico di  Proveditor Generale dello Stato di terraferma</p></argument>
<lg>
<l>Pur al fin torni, e 'l tuo bramato aspetto</l>
<l>rendi a la patria: che festosa e lieta</l>
<l>oltra i chiari trofei d'Illirio e Creta</l>
<l>questo ancor t'ha del novo imperio eretto.</l>
<l>Gode ella in sé che dal tuo nobil petto</l>
<l>frutti ognor più fecondi e dolci mieta,</l>
<l>mentre te n' corri a gloriosa meta</l>
<l>dietro al tuo ben con sì fervente affetto.</l>
<l>Compagna a te ne vien celebre fama</l>
<l>d'alto valor, che risonar d'intorno</l>
<l>i liti da del tuo gradito nome.</l>
<l>E fra lo stuol ch'onor apprezza ed ama,</l>
<l>a te virtute in bel trionfo adorno</l>
<l>del suo lauro felice orna le chiome.</l>
</lg>
</div1>
<div1>
<head>107</head>
<argument><p>All'illustrissimo signor Alberto Badoaro cavalier</p></argument>
<lg>
<l>Fedel servo divoto i miei verd'anni</l>
<l>per la patria ho già spesi, or bianco il pelo;</l>
<l>e scorto ognor da puro ardente zelo,</l>
<l>stimai dolci i travagli, utili i danni.</l>
<l>Supplice or vegno a quei sublimi scanni</l>
<l>dove te per mio ben ripose il cielo;</l>
<l>e da spirti divini in mortal velo</l>
<l>chiedo il ristoro omai di tanti affanni.</l>
<l>Tu, che del viver mio speme e conforto</l>
<l>Fosti in ogni fortuna, onde il tuo merto</l>
<l>ne l'alma impresso eternamente io porto:</l>
<l>Spira al mio debil legno in mare incerto</l>
<l>l'aura del tuo favor; che giunto in porto,</l>
<l>sarà 'l mio voto a la tua gloria offerto.</l>
</lg>
</div1>
<div1>
<head>108</head>
<argument><p>Eletto secretario dell'eccelso Consiglio di X</p></argument>
<lg>
<l>Ne le tenebre mie l'alma sua luce</l>
<l>principe a par del sol chiaro comparte,</l>
<l>con sì benigni rai che d'ogni parte</l>
<l>sembianza in lui del sommo sol riluce.</l>
<l>L'un e l'altro a seguir virtù m'è duce</l>
<l>col lume di sue glorie al mondo sparte;</l>
<l>e d'onor frutti, quasi in steril parte</l>
<l>fatta da lor feconda, in me produce.</l>
<l>Ch'ove i miei prieghi son di merto voti,</l>
<l>degni li rende a pien grazia e favore</l>
<l>che piove in me da lor bontade immensa;</l>
<l>han ambo entro 'l mio petto altari e voti,</l>
<l>dove eterna di fé lampada accensa</l>
<l>lor serbo, e porgo in sacrificio il core.</l>
</lg>
</div1>
<div1>
<head>109</head>
<lg>
<l>Ove, o Roma, son or l'altere imprese,</l>
<l>fonti de la tua gloria? Ove il fecondo</l>
<l>seme, da cui fiorian quei degni eroi?</l>
<l>ov'è l'invitto tuo valor che stese</l>
<l>l'imperio e 'l grido, sì ch'un solo mondo</l>
<l>spazio angusto sembrava a' merti tuoi?</l>
<l>Quando Pallade e Febo ancor de' suoi</l>
<l>fregi il tuo nome ornò famoso e chiaro,</l>
<l>ambo in farti felice emuli a Marte?</l>
<l>Tutte ha già rotte e sparte</l>
<l>le tue pompe e corone il tempo avaro.</l>
<l>Onde, se qual tu fosti io guardo, m'empi</l>
<l>di meraviglia e di pietade il petto;</l>
<l>e le reliquie tue divoto inchino.</l>
<l>Tu dunque, mentre il tuo pregio divino</l>
<l>m'infiamma il cor, gradisci il pronto affetto;</l>
<l>né sdegnar che mia musa a' nostri tempi</l>
<l>rinovi alcun de' tuoi più cari essempi:</l>
<l>perch'altri preso a così nobil esca</l>
<l>per l'orme loro il proprio vanto accresca.</l>
<l>Scorgo sopra il destrier col ferro ignudo</l>
<l>il magnanimo Cocle in mezzo il ponte</l>
<l>corso a impedir de l'arme ostili il varco;</l>
<l>che di sé fatto a la sua patria scudo</l>
<l>sostenne a pugna con ardita fronte</l>
<l>di tutta Etruria ei sol l'impeto e 'l carco.</l>
<l>Poi, tronco il passo e d'ogni tema scarco,</l>
<l>saltò ne l'onde, e sparse al grave peso</l>
<l>d'acqua e vergogna a' suoi nemici il volto;</l>
<l>e fu dal Tebro accolto</l>
<l>quasi Marte dal cielo a lui disceso,</l>
<l>ch'espresse il suo stupor con tali accenti:</l>
<l>— Da che quest'urna io verso, atto più degno</l>
<l>del tuo giamai non vidi in altro figlio.</l>
<l>E mostri ben che sicurtà il periglio</l>
<l>tiensi e s'ha per l'onor la vita a sdegno</l>
<l>ove i cor sono al ben commune ardenti.</l>
<l>Fa dubbi il tuo valor gli occhi e le menti</l>
<l>se quel che scopre a noi sì chiaro lume</l>
<l>sia d'uom terreno o di celeste nume. —</l>
<l>Splende poscia al pensier quel petto forte</l>
<l>ch'ignoto entrò fra mille armate schiere;</l>
<l>ei sol, per torre al tosco re la vita.</l>
<l>Vano fe' 'l bel desio contraria sorte,</l>
<l>non già 'l valor; ch'in aspre fiamme e fere</l>
<l>arse la man, del non suo error punita.</l>
<l>E con voce dicea, libera, ardita:</l>
<l>— Scorgasi in questa destra il cor romano,</l>
<l>e 'l vivo ardor di gloria in questo foco;</l>
<l>ch'ivi aver non pò loco</l>
<l>tema. — E Roma additò con l'altra mano.</l>
<l>— Ivi ognun scherza de la morte al passo,</l>
<l>com'io, benché di lor men degno assai;</l>
<l>e sorgon più quanto più 'l ciel gli preme.</l>
<l>Conosci dunque, o re, che con la speme</l>
<l>del vincer noi tu merchi i propri guai. —</l>
<l>Sembrar tutti a quel dir d'immobil sasso,</l>
<l>e 'l dio guerrier, dal ciel mirando a basso,</l>
<l>con la vampa e la pena in lei sofferta</l>
<l>gradì la mano in sacrificio offerta.</l>
<l>Quell'altro, anch'ei da spron d'amor sospinto</l>
<l>del patrio nido, col destrier feroce</l>
<l>si lancia entro a l'oscura, ampia caverna,</l>
<l>lieto ch'a l'alto precipizio accinto</l>
<l>si mostri più d'ogni un pronto e veloce,</l>
<l>perch'indi sorga poi sua fama eterna.</l>
<l>Visto Pluton ne la sua sede inferna</l>
<l>scender l'eroe, de l'antic'onta esperto</l>
<l>teme un novo Teseo, ch'ivi a far preda</l>
<l>di Proserpina rieda,</l>
<l>fer trarla un'altra volta a l'aere aperto.</l>
<l>Ma s'assicura poi, ch'altra, d'onore,</l>
<l>brama l'ha scorto per l'orrendo speco.</l>
<l>Da te, Curzio, da te s'impari il vanto</l>
<l>di sprezzar morte, e 'l falso, oscuro manto</l>
<l>squarciar che 'l ver contende al senso cieco;</l>
<l>che di tua sacra bocca odo uscir fuore:</l>
<l>— Chi per la patria more, unqua non more. —</l>
<l>Però più ch'altro grido, il tuo rimbomba,</l>
<l>né fu mai de la tua più nobil tomba.</l>
<l>Ma quanto è poi del chiaro spirto il pregio</l>
<l>ch'a sua povera mensa i doni e l'oro</l>
<l>de' Sanniti rifiuta e in sé ne ride?</l>
<l>Stimò ch'ogni ricchezza e splendor regio</l>
<l>cedesse di virtute al bel tesoro,</l>
<l>che spesso manca ove fortuna arride.</l>
<l>Raro avarizia con onor si vide:</l>
<l>ch'ella ogni bel desio da sé discaccia,</l>
<l>provando in mezzo l'acque eterna sete.</l>
<l>Sovrana laude miete</l>
<l>chi la patria arricchir, non sé, procaccia;</l>
<l>onde il buon Curio allor così rispose:</l>
<l>— Dite al re vostro ch'a me il ferro splende</l>
<l>via più che l'oro; e ch'io, nel vincer uso,</l>
<l>per non rimaner vinto, il don ricuso:</l>
<l>che s'altri esca non cura, amo nol prende. —</l>
<l>Oh come in breve detto agli occhi espose</l>
<l>di povertà l'alte ricchezze ascose!</l>
<l>Ama natura il poco; e in lui sol giace</l>
<l>vera de l'alma libertate e pace.</l>
<l>Ecco offrirsi non meno a la mia vista,</l>
<l>del bel poggio d'onor salito in cima,</l>
<l>quel ch'a terra spianò l'alta Cartago;</l>
<l>che tra le sue più ricche prede vista</l>
<l>nobil vergine e bella oltr'ogni stima,</l>
<l>ei sul fior de' verd'anni e di lei vago</l>
<l>ma del mirarla sol contento e pago,</l>
<l>al suo sposo insperata in don la porse,</l>
<l>giunto al dono il tesor di queste note:</l>
<l>— Forza d'amor non puote</l>
<l>contra fermezza di virtute opporse.</l>
<l>gloria è 'l vincer altrui, ma più se stesso,</l>
<l>e biasmo in noi del senso vil l'impero</l>
<l>ch'asconde aspro veleno in dolce frutto. —</l>
<l>Ceda pur Giove a Scipio il pregio tutto</l>
<l>de le su' imprese; che dal nudo arciero</l>
<l>ei fu ben mille volte al giogo messo;</l>
<l>questi, l'alto poter d'Amor depresso,</l>
<l>in vendetta d'ogn'un tratto in catena</l>
<l>dinanzi al carro trionfando il mena.</l>
<l>In sì fertil terren, quasi rampolli</l>
<l>di vario frutto in un medesmo stelo,</l>
<l>sorser altre felici e nobil alme.</l>
<l>Per le cui lingue e penne i sette colli</l>
<l>con vanto non minor s'alzaro al cielo,</l>
<l>ricchi d'altre corone e d'altre palme.</l>
<l>Quinci la patria sua di gravi salme</l>
<l>sgombra il gran Tullio, e fa ch'ella non cada;</l>
<l>e co' più forti duci orando giostra:</l>
<l>ché la toga esser mostra</l>
<l>in bel campo d'onor pari a la spada.</l>
<l>Arma l'una il parlar, l'altra la forza,</l>
<l>di ferir e schermir ciascuna scaltra;</l>
<l>quella assalta a silenzio, a tromba questa,</l>
<l>sotto insegne di morte o vita onesta;</l>
<l>gli animi l'una vince, i corpi l'altra;</l>
<l>e 'l mondo il ferro, e 'l ciel la lingua sforza.</l>
<l>Così 'l suo lume addoppia e gli altri ammorza</l>
<l>l'alma figlia di Marte; e sovra Atene,</l>
<l>giudice ancor Minerva, il pregio ottiene.</l>
<l>O de' suoi figli a pien felice madre,</l>
<l>se del regnar le troppo ingorde voglie</l>
<l>tener sapea con man più parca a freno!</l>
<l>Che poi che 'l mondo a le sue invitte squadre</l>
<l>cesse l'imperio, e fu d'antiche spoglie</l>
<l>senza nov'oste il Campidoglio pieno,</l>
<l>languì virtute a lasciv'ozio in seno,</l>
<l>tra pompe e fasti di superbia folle</l>
<l>ch'ogn'alto stato al fin crollando atterra:</l>
<l>più fero il ciel fa guerra</l>
<l>a torre che più in aere il capo estolle.</l>
<l>Un altro mal sua libertà disperse:</l>
<l>che Megera infernal ne l'alme erranti</l>
<l>empio furor di civil odio impresse;</l>
<l>onde ognun, di pietà le leggi oppresse,</l>
<l>stimò sua gioia de la patria i pianti;</l>
<l>e col ferro crudel, ch'in lei converse,</l>
<l>di sangue un fiume nel bel petto aperse.</l>
<l>così ruina a lei dal salir nacque,</l>
<l>e di sua propria mano estinta giacque.</l>
<l>Tu, tu, Vinezia mia più saggia t'armi</l>
<l>di schermo tal che vivi ognor secura</l>
<l>da queste due mortali orride pesti.</l>
<l>Fu dritta mira ognor di tue fort'armi</l>
<l>pace, e non guerra; e sol regna in te cura</l>
<l>d'egual concordia infra desir modesti.</l>
<l>Quinci tu sola oltra mill'anni resti</l>
<l>e duo secoli ancor, vergine invitta</l>
<l>in regal manto e venerabil seggio;</l>
<l>quinci a' tuoi lauri io veggio</l>
<l>del saper e del dir la palma ascritta.</l>
<l>Sei tu di libertà verace nido,</l>
<l>a le tempeste altrui fidato porto,</l>
<l>gloria del mar, del ciel diletta figlia.</l>
<l>Onde può dir chi drizza al ver le ciglia</l>
<l>che l'occaso di quella aperse l'orto</l>
<l>de la tua luce, e in te sorse il suo grido;</l>
<l>e che l'eterno re dentro al tuo lido</l>
<l>tutto il più bel degli altri imperi accolse</l>
<l>quando ornar de' tuoi raggi il mondo volse.</l>
<l>Canzon, mentre ch'ammiro or questa or quella,</l>
<l>quasi novo Elitropio a doppio sole,</l>
<l>dubbio, non so qual più m'abbagli e splenda.</l>
<l>Par che l'una da l'altra essempio prenda,</l>
<l>e ch'or prima, or seconda al ciel se n' vole</l>
<l>sovra ogn'uman pensiero altera e bella.</l>
<l>Ma se tropp'erto è 'l segno e scarsa stella</l>
<l>contende il lauro a la mia nuda chioma,</l>
<l>tacito adorerò Vinezia e Roma.</l>
</lg>
</div1>
<div1>
<head>110</head>
<lg>
<l>Mentr'ebbi in verd'età fervido il sangue</l>
<l>m'ardesti, Amor, d'inestinguibil foco:</l>
<l>mi fu dolce il tuo strazio, il pianger gioco,</l>
<l>e del duol cara insegna il volto essangue.</l>
<l>Or che 'l vigor in me per gli anni langue</l>
<l>dar più non posso a' tuoi tormenti loco:</l>
<l>ché martir tanto con piacer sì poco</l>
<l>m'è qual tra vaghi fior mortifer'angue.</l>
<l>Già lode o scusa almen furo i tuoi strali:</l>
<l>or biasmo e colpa; onde con debil forza</l>
<l>quando è lo scampo in mio poter m'assali.</l>
<l>Or che più tardo? E chi più l'alma sforza?</l>
<l>spiega, Amor, spiega pure altrove l'ali:</l>
<l>ché vergogna e ragion tue fiamme ammorza.</l>
</lg>
</div1>
<div1>
<head>111</head>
<argument><p>Dominava secondo gli astrologi in quell'anno della sua vita il pianeta di Venere, calcolando dal giorno della sua natività, che fu alli 12 di maggio 1536</p></argument>
<lg>
<l>Già non usato ardor nel freddo petto</l>
<l>sento, e cangiate in me voglie e desiri;</l>
<l>già fra novi d'amor caldi sospiri</l>
<l>mi trovo in dolce e degno laccio stretto.</l>
<l>Tu che dal ciel con sì benigno aspetto,</l>
<l>Venere bella, in me le luci or giri,</l>
<l>tu la tua forza dentro al cor m'inspiri,</l>
<l>vinto ogni mio rigor col tuo diletto.</l>
<l>Cedo, e seguo ove chiami; e se la strada</l>
<l>piana e lieta esser dee, qual sembra in vista,</l>
<l>libertà spregio, e servitù m'aggrada.</l>
<l>Ma s'aspra fosse ancor, nulla m'attrista:</l>
<l>ch'ovunque o buona o ria la sorte cada,</l>
<l>sempre in nobil amor gloria s'acquista.</l>
</lg>
</div1>
<div1>
<head>112</head>
<argument><p>Primo</p></argument>
<lg>
<l>Senza core io vivea: ch'ei dal mio petto</l>
<l>fuggitivo s'ascose in quel bel volto,</l>
<l>onde poi non curò poco né molto</l>
<l>far più ritorno al suo natio ricetto.</l>
<l>Or de l'alma mia dea cortese affetto</l>
<l>del suo cor mi fa dono, il mio raccolto;</l>
<l>e mentre l'un m'è dato e l'altro tolto,</l>
<l>provo con doppio onor doppio diletto:</l>
<l>ché 'l mio, non pur di far con lei soggiorno</l>
<l>ma d'aver anco il suo nel proprio nido,</l>
<l>tal acquista tesor ch'ogni altro avanza;</l>
<l>né certo il suo trovar seggio più fido</l>
<l>potea, né 'l mio tra quanto scopre il giorno</l>
<l>più dolce, cara e preziosa stanza.</l>
</lg>
</div1>
<div1>
<head>113</head>
<argument><p>Secondo</p></argument>
<lg>
<l>Vive in me 'l cor de la mia nobil diva</l>
<l>e m'empie il sen di meraviglie nove:</l>
<l>ch'in altr'uom mi trasforma e m'alza dove</l>
<l>aspirar il pensiero a pena ardiva.</l>
<l>Di morto ch'era in me l'ingegno avviva,</l>
<l>l'ale gli presta e versa il ciel le move:</l>
<l>e tal virtù da la sua grazia piove</l>
<l>che mia vita e mia gloria indi deriva.</l>
<l>Gli anni verdi mi rende; anzi un momento</l>
<l>di quei ch'or provo è via più dolce e caro</l>
<l>che quante età mai visse altri contento.</l>
<l>Son d'amante felice essempio raro,</l>
<l>e dal piacer che per tal sorte io sento,</l>
<l>qual sia del ciel la gioia, in terra imparo.</l>
</lg>
</div1>
<div1>
<head>114</head>
<lg>
<l>Scrivea madonna, e 'l nudo alato arciero</l>
<l>l'era presso cantando: — Oh qual fa scorno</l>
<l>a l'inchiostro e candor del foglio adorno</l>
<l>de' tuoi begli occhi il dolce bianco e 'l nero!</l>
<l>Ma perché sì gli tien bassi il pensiero?</l>
<l>Alzagli e rendi a me più chiaro il giorno. —</l>
<l>ella il prega che taccia; ed ei ritorno</l>
<l>fa pur al canto, e noia il core altero.</l>
<l>D'ira l'accende al fin; poi chiede pace:</l>
<l>— Fecil — dicendo, — acciò del tuo bel viso</l>
<l>il novo ardor s'aggiunga a la mia face.</l>
<l>Ché 'l tuo sdegno non men che 'l gioco e 'l riso</l>
<l>è pien di grazia; e tutto infiamma e piace</l>
<l>ovunque il guardo in tua bellezza affiso. —</l>
</lg>
</div1>
<div1>
<head>115</head>
<lg>
<l>Da duo begli occhi al sol di luce eguali</l>
<l>e ch'aprir senza lui potriano il giorno,</l>
<l>ove han Bellezza ed Onestà soggiorno,</l>
<l>esce Amor, a ferir destro, in su l'ali.</l>
<l>Tende egli l'arco; dan quelle gli strali</l>
<l>ch'aguzzan pria sul vivo marmo adorno</l>
<l>del casto seno; e van porgendo intorno</l>
<l>piaghe più ch'altre mai dolci e vitali.</l>
<l>Se troppo audaci i cor Bellezza rende,</l>
<l>gli spaventa Onestate; e dal suo gelo</l>
<l>cresce la fiamma e via più chiara splende.</l>
<l>Ch'a l'angelico volto, al santo zelo</l>
<l>il più nobil d'Amor foco s'accende,</l>
<l>né il mondo invidia i suoi tesori al cielo.</l>
</lg>
</div1>
<div1>
<head>116</head>
<lg>
<l>O del mio nobil foco alta mercede,</l>
<l>gioisco amando; e del mio verno il gelo</l>
<l>cangio in sì dolce ardor, che 'l bianco pelo</l>
<l>de' più lieti e verd'anni il pregio eccede.</l>
<l>Onde in segno immortal de la mia fede,</l>
<l>donna, e del vostro in me pietoso zelo,</l>
<l>ben deggio alzar con le mie rime al cielo</l>
<l>le grazie che sì largo ei vi concede.</l>
<l>Ché farà il sol di vostre luci sante</l>
<l>sorger l'ingegno e la virtù smarrita,</l>
<l>perch'io felice ognor sospiri e cante:</l>
<l>Così voi me ne la mia età fiorita</l>
<l>tornar potrete; io, rinovato amante,</l>
<l>a voi darò cantando eterna vita.</l>
</lg>
</div1>
<div1>
<head>117</head>
<lg>
<l>Ardo amante felice, e del mio foco</l>
<l>nessun altro saria più dolce e caro</l>
<l>se nol temprasse il reo sospetto amaro,</l>
<l>che là 've regna Amor mai sempre ha loco.</l>
<l>L'infinito mio ben mi sembra poco,</l>
<l>e provo notte in mezzo 'l dì più chiaro,</l>
<l>via più ricco d'ogni altro e via più avaro,</l>
<l>tra soave d'Amor penoso gioco.</l>
<l>E benché splenda a me pietate e fede</l>
<l>dal mio bel sole, il cor se n' va dubbioso</l>
<l>di quel ch'ei pur comprende e l'occhio vede:</l>
<l>ch'un tesor così raro e prezioso</l>
<l>ben dee far il pensier di chi 'l possede</l>
<l>senza fin lieto, e senza fin geloso.</l>
</lg>
</div1>
<div1>
<head>118</head>
<lg>
<l>O, bench'ingiusto, a me dolce lamento</l>
<l>che per voi leve ardor mi scaldi il petto!</l>
<l>Chiaro indicio è d'amor timido affetto,</l>
<l>e in ciò 'l cor vostro e la mia gloria i' sento.</l>
<l>Ma se regnar dè 'l vero, il falso spento,</l>
<l>chi più vive ad Amor di me soggetto?</l>
<l>Chi da man più cortese avinto e stretto</l>
<l>per più rara bellezza arde contento?</l>
<l>Dir ch'avete in quest'alma il primo loco</l>
<l>e ch'altro ben che voi qua giù non curo,</l>
<l>de l'interna mia fiamma è nulla o poco;</l>
<l>come dir ch'io non v'ami è via più duro</l>
<l>e contra il ver che chiamar freddo il foco,</l>
<l>il mar secco, il ciel fermo e 'l sole oscuro.</l>
</lg>
</div1>
<div1>
<head>119</head>
<lg>
<l>Austro, s'ascondi in ciel del sol la luce</l>
<l>e turbi l'aria e 'l mar, nulla mi dole;</l>
<l>ma il tormi i rai del mio più chiaro sole</l>
<l>via più grave tempesta a l'alma adduce.</l>
<l>Stillata han gli occhi in pianto omai lor luce,</l>
<l>e col ciel pace o tregua il cor non vole;</l>
<l>ché sì lungo digiun soffrir non suole</l>
<l>la brama ch'a morir, lasso, il conduce.</l>
<l>Deh lascia ch'al bel lume ond'arso fue</l>
<l>vicin gir possa, e poi raddoppia il vento</l>
<l>e Nettun cresca l'ira a l'onde sue:</l>
<l>ché sarà 'l fremer suo dolce concento,</l>
<l>porto il mar fero; e d'atre nubi tue</l>
<l>pioggia allor verseran di puro argento.</l>
</lg>
</div1>
<div1>
<head>120</head>
<lg>
<l>Doppia bellezza in voi, doppio in me foco</l>
<l>rendon voi gloriosa e me felice:</l>
<l>ambo con luce in voi rara e beatrice,</l>
<l>quasi duo soli in novo cielo, han loco.</l>
<l>L'una, primo d'Amor diletto e gioco,</l>
<l>orna il bel corpo, e i cor dai petti elice;</l>
<l>l'altra ne l'alma ha con virtù radice</l>
<l>tal, che ogni altero vanto al merto è poco.</l>
<l>Prende e dà l'una a l'altra e forza e lume,</l>
<l>raddoppiando ad Amor l'arco e gli strali</l>
<l>con piaghe dolci oltr'ogni uman costume.</l>
<l>E tante oprando meraviglie e tali</l>
<l>due celesti bellezze in un sol nume,</l>
<l>fan doppio paradiso infra mortali.</l>
</lg>
</div1>
<div1>
<head>121</head>
<lg>
<l>Quand'ergo al ciel le tante grazie ond'io</l>
<l>ardo felice e la mia dea risplende,</l>
<l>modesta ella il ver nega, e insieme rende</l>
<l>maggior la sua bellezza e 'l foco mio.</l>
<l>Ch'ove pur del bel volto il tempo rio</l>
<l>furi alcun pregio, Amor nulla s'offende,</l>
<l>tant'altro ampio tesoro in lei comprende</l>
<l>che fa beato a pien l'occhio e 'l desio.</l>
<l>E se sue doti eccelse e pellegrine</l>
<l>si fan per gli anni a par di sé men belle,</l>
<l>a par de l'altre son rare e divine.</l>
<l>Ché non ponno oscurar l'ore rubelle</l>
<l>celeste lume: e benché 'l sol decline,</l>
<l>vince un sol raggio suo tutte le stelle.</l>
</lg>
</div1>
<div1>
<head>122</head>
<lg>
<l>Se 'l tempo, o mio bel sol, ch'io v'ho presente</l>
<l>misuro, e quel che ne son lungi e privo,</l>
<l>in molte notti ad un sol giorno arrivo,</l>
<l>poche ore lieto e mille anni dolente.</l>
<l>Felice a voi vicin, misero assente;</l>
<l>morto son senza voi, con voi son vivo:</l>
<l>ma il duol è un mar, la gioia un picciol rivo</l>
<l>che sete accresce a la mia voglia ardente.</l>
<l>Ahi, che del mio tesor troppo m'invola</l>
<l>fortuna avara; e quest'umana vita</l>
<l>troppo senza spronarla al suo fin vola.</l>
<l>Ma se al corpo è la via tronca e impedita,</l>
<l>fia l'alma a voi, sua luce amata e sola,</l>
<l>col desir sempre e col pensiero unita.</l>
</lg>
</div1>
<div1>
<head>123</head>
<argument><p>Primo</p></argument>
<lg>
<l>Qual pianger più debb'io? La rotta fede</l>
<l>e 'l torto di colei che tanto amai,</l>
<l>o pur il mio fallir mentre sperai</l>
<l>da sì perfido cor grata mercede?</l>
<l>Ahi, che per l'erba con mal cauto piede</l>
<l>senza timor d'occulto serpe andai;</l>
<l>e dond'io vita aver credea, trovai</l>
<l>morte che di miseria ogni altra eccede.</l>
<l>Godi felice tu, furtivo amante,</l>
<l>mentre spira al tuo legno aura seconda,</l>
<l>ricco de le mie spoglie e trionfante;</l>
<l>ma tosto e tu vedrai quanta s'asconda</l>
<l>in donna fraude, e ch'è via più costante</l>
<l>al vento foglia o in mar commosso l'onda.</l>
</lg>
</div1>
<div1>
<head>124</head>
<argument><p>Secondo</p></argument>
<lg>
<l>Errai, m'accuso: falso, empio sospetto</l>
<l>fe' torto al ver; pentito, il cor se n' dole.</l>
<l>nero il bianco stimai, tenebre il sole,</l>
<l>e pien di frode amor puro e perfetto.</l>
<l>Trafisser l'innocente e nobil petto</l>
<l>le scelerate mie stolte parole;</l>
<l>e 'l bel volto che vita a me dar suole</l>
<l>bagnò di pianto giusta ira e dispetto.</l>
<l>O gelosia, d'Amor perversa figlia!</l>
<l>O di dolce radice amara pianta!</l>
<l>Misero chi a le tue vane ombre s'appiglia.</l>
<l>Ma tu prego, mia dea, perdona tanta</l>
<l>colpa e serena le turbate ciglia:</l>
<l>ch'ov'è più error, più la pietà si vanta.</l>
</lg>
</div1>
<div1>
<head>125</head>
<lg>
<l>O vago tanto e lusinghiero in vista,</l>
<l>fior cui natura par ch'in tutto arrida,</l>
<l>ma con l'esterno bel che 'l guardo affida</l>
<l>d'aspro veleno occulta frode hai mista;</l>
<l>quanto imparo da te: ch'è mal avista</l>
<l>alma che 'l suo giudicio agli occhi fida;</l>
<l>poich'in terren piacer, pianto s'annida,</l>
<l>e d'incauto fallir, morte s'acquista.</l>
<l>Né men tua corta vita essempio adduce</l>
<l>come tra 'l vaneggiar de' sensi frali</l>
<l>s'estingua, ohimè, questa sì breve luce.</l>
<l>Fugga il cor dunque i dilettosi mali:</l>
<l>e dietro al raggio ch'or dal ciel mi luce,</l>
<l>al vero eterno ben spieghi omai l'ali.</l>
</lg>
</div1>
<div1>
<head>126</head>
<lg>
<l>Alma, che scendi in noi pura, immortale,</l>
<l>primo pregio del mondo e meraviglia;</l>
<l>luce, il cui raggio al sommo sol simiglia</l>
<l>e di quest'altro a la beltà prevale;</l>
<l>tu, c'hai ministri in questo viver frale</l>
<l>angioli ch'a tua guardia apron le ciglia;</l>
<l>alta cura di Dio, sua dolce figlia,</l>
<l>per cui salvar vestio spoglia mortale;</l>
<l>dunque sì tralignar non ti vergogni</l>
<l>da tanta stirpe e tuo splendor natio?</l>
<l>E stai vilmente in tanti error sepolta?</l>
<l>Deh sorgi omai lasciando l'ombre e i sogni,</l>
<l>ché morte hai presso; e mostra al ciel rivolta</l>
<l>che ti formar le proprie man di Dio.</l>
</lg>
</div1>
<div1>
<head>127</head>
<lg>
<l>Divino sol di rai pietosi adorno,</l>
<l>fa le tenebre mia chiare e lucenti;</l>
<l>né 'l chiamo mai ne' miei divoti accenti,</l>
<l>che risplender nol veggia a me d'intorno.</l>
<l>Spesso m'adduce a mezza notte il giorno,</l>
<l>rendendo a pieno i miei desir contenti;</l>
<l>spesso nel verno de' miei spiriti algenti</l>
<l>fiorir fa primavera al suo ritorno.</l>
<l>Quanto più chiaro agli occhi miei risplende,</l>
<l>tanto meno gli abbarbaglia; e la sua luce</l>
<l>asconde al sonno sol che l'alma prende.</l>
<l>Anzi allor m'ascond'io; ch'ei sempre luce,</l>
<l>sempre mi desta al ciel dove m'attende;</l>
<l>e se nasce in me frutto, egli il produce.</l>
</lg>
</div1>
<div1>
<head>128</head>
<lg>
<l>Quest'alma, o re del ciel, questa tua pianta</l>
<l>datami a coltivar nel mio terreno,</l>
<l>ahi, che già 'l suo vigor perde e vien meno,</l>
<l>priva del sol de la tua grazia santa.</l>
<l>Fra nubi atre d'error se stessa ammanta,</l>
<l>sì che raro apre gli occhi al tuo sereno;</l>
<l>e ingrata accoglie il tuo nemico in seno,</l>
<l>ch'i rami e i fior d'ogni bell'opra schianta.</l>
<l>Me n' pento or lasso; e prego umil ti prenda</l>
<l>pietà di lei, che pur tuo germe nacque,</l>
<l>de' suoi falli sgombrando il nembo e 'l gelo.</l>
<l>Ch'io notte e dì l'irrigherò con l'acque</l>
<l>del pianto mio, perch'a te frutto renda</l>
<l>e teco viva poi translata in cielo.</l>
</lg>
</div1>
<div1>
<head>129</head>
<lg>
<l>S'or lieto più che mai, vago augelletto,</l>
<l>con soave armonia d'ogni usa fora</l>
<l>meco ti desti a salutar l'aurora</l>
<l>che sorge anch'ella in sì ridente aspetto,</l>
<l>ben n'hai cagion: ch'in questo giorno eletto</l>
<l>colui ch'al sole i raggi alluma e indora,</l>
<l>nascendo venne a far tra noi dimora,</l>
<l>cangiato il ciel con vil, povero tetto.</l>
<l>Ma qual anch'io darò di gaudio segno</l>
<l>se l'alto mio dever col tuo misuro,</l>
<l>e 'l caldo affetto onde 'l mio core è pregno?</l>
<l>Nacque sol per pietà del mio già duro</l>
<l>stato; e fe' col morir su l'aspro legno</l>
<l>d'eterna vita il mio sperar securo.</l>
</lg>
</div1>
<div1>
<head>130</head>
<lg>
<l>Tuonaro i poli, aprissi il cielo e fuore</l>
<l>tra luminosi lampi angel n'uscìo,</l>
<l>che prima lieto nunzio il mondo udio</l>
<l>portar la pace da l'eterno amore.</l>
<l>Fendendo l'aria in giù per lungo errore</l>
<l>scese ove nato il pargoletto Dio</l>
<l>tra la Vergine santa e 'l vecchio pio</l>
<l>cinto giacea di novo, alto splendore.</l>
<l>Baciagli umile i piedi, e 'n mortal velo</l>
<l>riconosce il divin verbo verace,</l>
<l>e 'n lui comprende incomprensibil zelo.</l>
<l>Poi, sé stimando in più mirarlo audace,</l>
<l>alto levossi, e intorno per lo cielo</l>
<l>se n' gio gridando: — Pace, pace, pace! —</l>
</lg>
</div1>
<div1>
<head>131</head>
<lg>
<l>Vil verme io son per me, vil bocca indegna</l>
<l>di baciar il terren, non che 'l tesoro</l>
<l>di questo legno in cui te, Cristo, adoro,</l>
<l>dolce a me di tua morte, amara insegna.</l>
<l>Dolce: ché di sperar fai l'alma degna</l>
<l>eterno seggio infra 'l tuo santo coro;</l>
<l>amara: ché 'l martir lamento e ploro</l>
<l>che per mia colpa in queste piaghe regna.</l>
<l>Ma qual mi sia, Signor, tu mi creasti</l>
<l>a tua sembianza; e 'n corpo uman scendendo</l>
<l>la mia bassezza a la tua gloria alzasti.</l>
<l>Ben infinito il mio fallir comprendo,</l>
<l>ma nulla al sangue che per me versasti,</l>
<l>e figlio fral pietoso padre offrendo.</l>
</lg>
</div1>
<div1>
<head>132</head>
<lg>
<l>Quel, che di stelle il ciel, di pesci l'acque,</l>
<l>l'aria d'augei, di fior la terra, empio,</l>
<l>Fattor del tutto, uom vero e vero Dio,</l>
<l>sol per noi morto, in questa tomba giacque.</l>
<l>Aver qui fine a l'Infinito piacque</l>
<l>per infinito error, ch'in sé punio;</l>
<l>troppo aspro a sua bontà, troppo a noi pio;</l>
<l>e quinci sol per noi sorto rinacque.</l>
<l>Che non pur fe' lo spirto in noi beato,</l>
<l>ma, seco unita, ancor l'umana salma</l>
<l>alzò da morte ad immortale stato.</l>
<l>Qui, dopo giusta croce, o miser'alma,</l>
<l>te non men chiudi; e, spento il tuo peccato,</l>
<l>risorger spera a gloriosa palma.</l>
</lg>
</div1>
<div1>
<head>133</head>
<lg>
<l>A questa tua, Signor, sacrata mensa</l>
<l>d'ogni merto io digiun con umil mente</l>
<l>vengo per ristorar mia fame ardente</l>
<l>del pan celeste che 'l tuo amor dispensa.</l>
<l>Dove s'al fallir suo l'anima pensa,</l>
<l>si sfida in tutto e sol morte ha presente;</l>
<l>ma tosto avviva sue speranze spente</l>
<l>rivolta al sol di tua pietate immensa.</l>
<l>Dunque assicura il cor; felice fammi</l>
<l>d'aver te stesso in cibo; entra cortese,</l>
<l>o re del ciel, nel mio povero tetto.</l>
<l>Degna sempre albergarvi, e in grazia dammi</l>
<l>che quel ch'io miro or qui velato aspetto,</l>
<l>dopo 'l mio fine in ciel veggia palese.</l>
</lg>
</div1>
<div1>
<head>134</head>
<lg>
<l>Ramo infelice er'io che dal nativo</l>
<l>tronco, per cruda man, langue reciso,</l>
<l>mentre m'avean, Signor, da te diviso</l>
<l>mie gravi colpe, e di tua grazia privo.</l>
<l>Or che pentito un lagrimoso rivo</l>
<l>spargo umile a' tuoi piè chinando il viso,</l>
<l>son a te ricongiunto; e in paradiso</l>
<l>volto 'l mio inferno, in te rinasco e vivo.</l>
<l>Amor sovra ogni amor benigno e pio;</l>
<l>poter che tutto può; bontà infinita,</l>
<l>Dio ne l'uom trasformarsi e l'uomo in Dio.</l>
<l>Ma perch'io duri tal, tu stesso aita,</l>
<l>Signor, mi presta; e sia tosto il fin mio:</l>
<l>ch'un'ora toglie spesso eterna vita.</l>
</lg>
</div1>
<div1>
<head>135</head>
<lg>
<l>Mentr'io m'ergo a seguir con pura fede</l>
<l>l'orme del mio Signor, ch'a sé m'invita,</l>
<l>tu, pia madre di lui, porgimi aita</l>
<l>e rinfranca al camin l'infermo piede.</l>
<l>Fa che sia la mia voce, allor che chiede</l>
<l>grazia al tuo figlio, per tua bocca udita:</l>
<l>che preghiera mortal via più gradita</l>
<l>per te se n' passa ad impetrar mercede.</l>
<l>Per te discese in terra il re del cielo</l>
<l>nostre macchie a lavar col proprio sangue;</l>
<l>e per te dritto è ben ch'altri a lui saglia.</l>
<l>Speri certa salute alma che langue</l>
<l>sotto il favor del tuo pietoso zelo:</l>
<l>ch'altro merto non è ch'in Dio più vaglia.</l>
</lg>
</div1>
<div1>
<head>136</head>
<lg>
<l>Morte questa non è che 'l corpo frale</l>
<l>rende a natura e di miseria scioglie;</l>
<l>morte è quell'altra sol, ch'a l'alma toglie</l>
<l>goder di vita in ciel vera, immortale.</l>
<l>Ahi, che di questa breve aura vitale</l>
<l>sol di pianto e dolor frutto si coglie,</l>
<l>e dietro a prave e temerarie voglie</l>
<l>lungi dal proprio ben si spiegan l'ale.</l>
<l>Ma qual tien Dio per guida alma gradita,</l>
<l>sicura d'ogni mal che 'l mondo apporte</l>
<l>qui vive, e poi beata in ciel salita.</l>
<l>O cieca dunque e lagrimabil sorte</l>
<l>di chi gioir potendo in doppia vita</l>
<l>elegge anzi perir di doppia morte.</l>
</lg>
</div1>
<div1>
<head>137</head>
<argument><p lang="lat">Deus</p></argument>
<lg>
<l>Del bel Giordano in su la sacra riva</l>
<l>solo sedeami, ed al pensoso volto</l>
<l>stanco i' facea de la mia palma letto;</l>
<l>quand'ecco tra splendor che d'alto usciva</l>
<l>un dolce suon: ver cui lo sguardo volto,</l>
<l>e pien di gioia e meraviglia il petto,</l>
<l>scorsi dal cielo in rilucente aspetto</l>
<l>bianca nube apparir d'angioli cinta,</l>
<l>ch'in giù calando al fin sopra me scese</l>
<l>e in aria si sospese.</l>
<l>Restò tutta a que' rai confusa e vinta</l>
<l>l'alma;e, certa che nume ivi s'asconda,</l>
<l>le divote ginocchia a terra inchina.</l>
<l>rotta la nube allor tosto s'aperse</l>
<l>e nel suo cavo sen tre dee scoperse,</l>
<l>tutte in vista sì vaga e pellegrina,</l>
<l>e tanto nel mio cor dolce e gioconda</l>
<l>ch'uman pensier non è ch'a lei risponda;</l>
<l>ma la prima che sparse in me sua luce,</l>
<l>parea de l'altre due reina e duce.</l>
<l>Questa in gonna d'un vel candido e puro</l>
<l>coronato di stelle il crine avea,</l>
<l>co' lumi bassi e tutta in sé romita;</l>
<l>l'altra in verde e bel manto un cor sicuro</l>
<l>mostrando, le man giunte al ciel tenea</l>
<l>con gli occhi e col pensiero in lui rapita;</l>
<l>d'ostro ardente la terza era vestita,</l>
<l>e frutti e fiori ond'avea colmo il seno</l>
<l>spargea con larga e con mai stanca mano.</l>
<l>La prima in sovrumano</l>
<l>parlar disciolse a la sua lingua il freno,</l>
<l>e: — O cieca — a me disse, — o stolta mente</l>
<l>di voi mortali, o miserabil seme,</l>
<l>mentre lunge da Dio ve n' gite errando</l>
<l>ed a' vostri desir pace sperando</l>
<l>ove tra guerra ognor si piange e geme.</l>
<l>Quel sommo eterno amor tanto fervente</l>
<l>in tua salute, or grazia a te consente</l>
<l>che 'l vero ben da noi ti si dimostri:</l>
<l>tu nel cor serba attento i detti nostri.</l>
<l>Apre nascendo l'uom pria quasi al pianto</l>
<l>ch'a l'aria gli occhi: e ben quinci predice</l>
<l>gravi tormenti a' suoi futuri giorni;</l>
<l>né qua giù vive altro animal che tanto</l>
<l>sia di cibo e vestir privo e infelice,</l>
<l>né ch'in corpo più fral di lui soggiorni.</l>
<l>l'accoglie poi tra mille insidie e scorni</l>
<l>il mondo iniquo; e 'n labirinto eterno</l>
<l>di travagli e d'error l'intrica e gira:</l>
<l>ch'ognor brama e sospira</l>
<l>oltra il suo stato, e sente un verme interno</l>
<l>che le midolle ognor consuma e rode.</l>
<l>Chi d'or la sete o di diletti appaga?</l>
<l>Chi mai d'ambizion termine trova?</l>
<l>e se pur dolce in tanto amaro prova,</l>
<l>di soave veleno unge la piaga</l>
<l>e di mortal sirena al canto gode:</l>
<l>ché quel ben torna a maggior danno e frode.</l>
<l>ancor ch'ei ben non sia ma sogno ed ombra,</l>
<l>che non sì tosto appar, che fugge e sgombra.</l>
<l>Ma che dirò de la tremenda e fera</l>
<l>falce onde morte ognor pronta minaccia,</l>
<l>sì ch'aver sol dal cielo un cenno attende?</l>
<l>Ahi quante volte allor ch'altri più spera</l>
<l>la sua man lungi e che più lenta giaccia,</l>
<l>giunge improvisa e 'l crudo ferro stende!</l>
<l>Voi, le cui voglie sazie a pena rende</l>
<l>il mondo tutto, e quasi eterni foste</l>
<l>monti ognor sopra monti in aria ergete,</l>
<l>voi, voi tosto sarete</l>
<l>vil polve ed ossa in scura tomba poste.</l>
<l>E tu ancor che m'ascolti, e 'l fragil vetro</l>
<l>del viver tuo saldo diamante credi,</l>
<l>egro giacendo e di rimedio casso</l>
<l>ti vedrai giunto al duro ultimo passo;</l>
<l>e gli amici più cari e i dolci eredi</l>
<l>con ogni tuo desir lassando adietro,</l>
<l>fredda esangue n'andrai soma in ferètro.</l>
<l>Oltra che spesso avien ch'uom moia come</l>
<l>fera, senza sepolcro e senza nome.</l>
<l>Misera umana vita ove per altra</l>
<l>miglior, nata non fosse; e un sospir solo</l>
<l>de l'aura estrema in lei spegnesse il tutto.</l>
<l>Suo peggio fora aver mente sì scaltra:</l>
<l>ché 'l conoscer il mal raddoppia il duolo,</l>
<l>e buon seme daria troppo reo frutto.</l>
<l>Ma questo divin lume in voi ridutto</l>
<l>giamai non more; in voi l'anima regna,</l>
<l>che del corporeo vel si veste e spoglia.</l>
<l>La qual, s'ogni sua voglia</l>
<l>sprona a virtù, del ciel si rende degna;</l>
<l>e quanto prova al mondo aspro ed acerbo</l>
<l>spregiando fa parer dolce e soave.</l>
<l>Ma com'uom possa a tanta speme alzarsi,</l>
<l>m'ascolta, o figlio; e benché siano scarsi</l>
<l>tutti umani argomenti, ove a dar s'have</l>
<l>luce de l'alto incomprensibil Verbo,</l>
<l>quando umiltà non pieghi il cor superbo,</l>
<l>tu però che di sete ardi a' miei raggi,</l>
<l>vo' che 'l fonte del ver nei rivi assaggi.</l>
<l>Mira del corpo universal del mondo</l>
<l>il vago aspetto e l'animate membra,</l>
<l>e qual han dentro occulto spirto infuso;</l>
<l>mira de l'ampia terra il sen fecondo</l>
<l>quante cose produce e quanto sembra</l>
<l>ricco del bello intorno a lui diffuso;</l>
<l>e teco dì: “Questo mirabil chiuso</l>
<l>vigor ch'in tante e sì diverse forme</l>
<l>tutto crea, tutto avviva e tutto pasce,</l>
<l>onde move? Onde nasce?</l>
<l>Qual fu 'l maestro a tanta opra conforme?</l>
<l>Qual man di questo fior le foglie pinse,</l>
<l>e gli aperse l'odor, la grazia e 'l riso?</l>
<l>Chi l'urna e l'onde a questo fiume presta</l>
<l>e 'l volo e 'l canto in quel bel cigno desta?</l>
<l>Chi dai lidi più bassi ha 'l mar diviso</l>
<l>e per quattro stagion l'anno distinse?</l>
<l>Chi 'l ciel di stelle e chi di raggi cinse</l>
<l>la luna e 'l sole, e con perpetuo errore</l>
<l>sì constante lor diè moto e splendore?”</l>
<l>Non son, non sono il mar, la terra e 'l cielo</l>
<l>altro che di Dio specchi e voci e lingue,</l>
<l>che Sua gloria cantando innalzan sempre;</l>
<l>e ne sia certo ognun che squarci il velo</l>
<l>che degli occhi de l'alma il lume estingue,</l>
<l>e che l'orecchie a suon mortal non stempre.</l>
<l>Ma l'uom più ch'altri in chiare e vive tempre</l>
<l>dee risonar l'alta bontà superna,</l>
<l>se de' suoi propri onor grato s'accorge;</l>
<l>e in sé rivolto scorge</l>
<l>quanto ha splendor de la bellezza eterna.</l>
<l>Ei di questo mondan teatro immenso</l>
<l>nobil re siede in più sublime parte,</l>
<l>anzi del mondo è pur teatro ei stesso,</l>
<l>e del gran re del ciel che mira in esso</l>
<l>la sua sembianza e tante grazie sparte,</l>
<l>tutto ver lui d'amor benigno accenso.</l>
<l>Ahi mal sano intelletto, ahi cieco senso!</l>
<l>com'esser può che sì continua e fosca</l>
<l>notte v'ingombri e 'l sol non si conosca?</l>
<l>Che benché fuor di queste nebbie aperto</l>
<l>scorgerlo invan procuri occhio mortale,</l>
<l>tanto splende però, che giorno apporta.</l>
<l>Questo in ogni camin più oscuro ed erto</l>
<l>è fido lume, e giunge ai piedi l'ale,</l>
<l>e d'ineffabil gioia i cor conforta;</l>
<l>questo ebber già per solo duce e scorta</l>
<l>mille lingue divine e sacri spirti</l>
<l>che 'l fero in voci e 'n carte altrui sì chiaro,</l>
<l>e che 'l mondo spregiaro</l>
<l>tra boschi e grotte in panni rozzi ed irti.</l>
<l>E voi ch'in tanta copia, alme beate,</l>
<l>palma portaste di martirio atroce,</l>
<l>o di che ferma in Dio fede splendeste,</l>
<l>mentr'or sott'empia spada il collo preste</l>
<l>porgete e di tiranno aspro e feroce</l>
<l>col mar del vostro sangue i piè bagnate,</l>
<l>or di gemiti invece inni cantate</l>
<l>fra l'aspre rote e fra le fiamme ardenti,</l>
<l>stancando crudeltà ne' suoi tormenti.</l>
<l>Noi fummo allor vostra fortezza e vostre</l>
<l>dolci compagne in quei supplici tanti:</l>
<l>ché frale e vano ogni altro schermo fora.</l>
<l>Così son giunte ognor le voglie nostre</l>
<l>d'un foco accese in desir giusti e santi:</l>
<l>né l'una senza l'altra unqua dimora.</l>
<l>Dio c'inviò per fide scorte ognora</l>
<l>de l'uom, sì caro a lui diletto figlio:</l>
<l>onde seco per noi si ricongiunga</l>
<l>e in sua patria giunga.</l>
<l>Ma quella i' son ch'al ver gli allumo il ciglio,</l>
<l>e d'aperto mirarlo il rendo degno,</l>
<l>ove cieco salir per sé non basta</l>
<l>e ove giunto ogni altro ben disprezza.</l>
<l>Tu meco dunque a contemplar t'avezza</l>
<l>ed a lodar con mente pura e casta</l>
<l>l'alto Signor di quel celeste regno</l>
<l>dietro a me per la via ch'ora t'insegno;</l>
<l>ma mentre le mie voci orando segui,</l>
<l>fa che 'l mio cor più che la lingua adegui.</l>
<l>O di somma bontate ardente sole,</l>
<l>a par di cui quest'altro è notte oscura!</l>
<l>Vera vita del mondo e vero lume!</l>
<l>Tu, ch'al semplice suon di tue parole</l>
<l>il producesti e n'hai paterna cura;</l>
<l>tu, c'hai il poter quanto il voler presume:</l>
<l>o fonte senza fonte, o immenso fiume</l>
<l>che stando fermo corri e dando abondi</l>
<l>e senza derivar da te derivi!</l>
<l>Tu, ch'eterno in te vivi,</l>
<l>e quanto più ti mostri e più t'ascondi;</l>
<l>tu, che quand'alma ha di tua luce vaghi</l>
<l>i suoi desir, le scorgi al cielo il volo,</l>
<l>rinovata fenice a' raggi tuoi!</l>
<l>Se nulla è fuor di te, che solo puoi</l>
<l>esser premio a te stesso, e se tu solo</l>
<l>dai 'l ben, l'obligo avvivi e 'l merto paghi,</l>
<l>s'ogni opra adempi, ogni desire appaghi,</l>
<l>dal ciel benigno nel mio cor discendi,</l>
<l>e gloria a te con la mia lingua rendi. —</l>
<l>Mentre così cantava e del suo foco</l>
<l>divin m'ardea la bella duce mia,</l>
<l>l'altre ancor la seguian col canto loro</l>
<l>e degli angioli insieme il sacro coro:</l>
<l>del cui concento intorno il ciel gioìa,</l>
<l>sembrando un novo paradiso il loco.</l>
<l>Conobbi allor che 'l saper nostro è un gioco,</l>
<l>e che quel che di Dio si tien per fede</l>
<l>certo è via più di quel che l'occhio vede.</l>
</lg>
</div1>
<div1>
<head>138</head>
<argument><p>[Ad Ascanio Pignatelli. 1]</p></argument>
<lg>
<l>Desto amor dal mio amor è 'l tuo ch'or giunge,</l>
<l>novo sole, ad aprirmi il dì più chiaro;</l>
<l>e mentre ei m'alza de' più degni a paro,</l>
<l>divini accenti a cortesia congiunge.</l>
<l>Primo e tacito amai, scorto sì lunge</l>
<l>il mio dal pregio tuo sublime e raro;</l>
<l>or che tu mi precorri in stil sì caro,</l>
<l>vergogna me del mio silenzio punge.</l>
<l>Ma troppo oltra il mio merto, alma gentile,</l>
<l>m'orna il tesor del tuo benigno affetto</l>
<l>col farmi a te, che par non hai, simìle.</l>
<l>E s'empie tanta grazia il mio diffetto,</l>
<l>ragion è ben ch'in questo core umìle</l>
<l>tu, qual nume in suo tempio, abbi ricetto.</l>
</lg>
</div1>
<div1>
<head>139</head>
<argument><p>[2]</p></argument>
<lg>
<l>Fetonte io sembro, o di valor tra noi</l>
<l>gradito sol: poiché raccolto splendo</l>
<l>nel lume di tua gloria, e 'l carro ascendo</l>
<l>sol di te degno e di famosi eroi.</l>
<l>Ma quei morte ebbe in premio a' desir suoi,</l>
<l>io, tua mercede, eterna vita attendo;</l>
<l>quegli audace usò 'l dono, umile io 'l rendo,</l>
<l>stella accesa restando ai raggi tuoi.</l>
<l>Tal ch'ove il tuo splendor meco non giostri,</l>
<l>sfavillar posso anch'io di qualche luce;</l>
<l>ma di me nulla appar quando ti mostri.</l>
<l>Se dunque è pregio in me, per te riluce;</l>
<l>e s'han lume sovrano i giorni nostri,</l>
<l>il chiaro sol di tua virtù l'adduce.</l>
</lg>
</div1>
<div1>
<head>140</head>
<argument><p>[A Bernardo Maschio]</p></argument>
<lg>
<l>Pietà dunque è spogliar chi già si more</l>
<l>di quel conforto sol ch'in vita il tiene?</l>
<l>Ed a l'altre ch'io provo acerbe pene</l>
<l>medicina sarà mortal dolore?</l>
<l>Non pò, Maschio, non pò né corso d'ore,</l>
<l>né lungo essilio in peregrine arene,</l>
<l>né quanto d'aspro e rio dal ciel mi viene</l>
<l>pur dramma il foco mio render minore.</l>
<l>Visse quest'alma sol quant'ella scorse</l>
<l>l'amate carte; ond'or che 'l ciel le fura,</l>
<l>ben son le mie giornate a sera corse.</l>
<l>Ch'in un misero cor nova sventura</l>
<l>inaspra il dente al duol che prima il morse,</l>
<l>e d'amore al velen cede ogni cura.</l>
</lg>
</div1>
<div1>
<head>141</head>
<argument><p>[A Domenico Venier]</p></argument>
<lg>
<l>Ahi, che tant'alto, ove 'l tu' amor le ha scorte,</l>
<l>la bassa musa mia non spiega l'ale;</l>
<l>e dove apporta il ciel guerra fatale</l>
<l>son l'umane difese inferme e corte.</l>
<l>Ma quando al tuo destin sì iniquo e forte</l>
<l>fosse atto di por fren canto mortale,</l>
<l>qual vince il tuo di meraviglie? E quale</l>
<l>poria più del tuo scampo aprir le porte?</l>
<l>Siati conforto almen ch'in gloria cresci,</l>
<l>mentre per altro già celebre e noto,</l>
<l>d'animo invitto in tanto mal riesci.</l>
<l>E Dio sol prega d'altra speme voto,</l>
<l>che tutto ei può: per lui di martir esci,</l>
<l>o inchina il suo voler, servo divoto.</l>
</lg>
</div1>
<div1>
<head>142</head>
<argument><p>[A Orsatto Giustinian]</p></argument>
<lg>
<l>Non ha 'l mio cor giamai con più diletto</l>
<l>più nobil cura in sé vivendo scorto</l>
<l>che di giovarti; e 'n ciò pur mi conforto</l>
<l>darti ancor segno del mio ardente affetto.</l>
<l>Ma 'l render paghi a mie forze è disdetto</l>
<l>tuoi dolci prieghi: in cui te stesso a torto</l>
<l>frodi del vanto a me concesso e porto,</l>
<l>benché tutto è d'amor cortese effetto.</l>
<l>E se pur mentre teco alzarmi tento</l>
<l>in pregio e 'n fama, ove tu pieghi io stendo</l>
<l>talor le braccia a sostenerti intento,</l>
<l>son quasi fido legno a cui crescendo</l>
<l>ricco arboscel s'appoggia: e ornamento</l>
<l>da' tuoi rami felici e gioia prendo.</l>
</lg>
</div1>
<div1>
<head>143</head>
<argument><p>[A Simone Contarini]</p></argument>
<lg>
<l>Ben or sper'io che m'ami altri e mi stime</l>
<l>e che Febo tra suoi non sdegni accorme,</l>
<l>poiché m'orna tua grazia e tenta porme</l>
<l>dal piè del bel Parnaso a l'alte cime.</l>
<l>Sembri raro scultor ch'intagli e lime</l>
<l>un rozo marmo e 'n vaga statua il forme;</l>
<l>che 'l dotto stil, con cui tu mi trasforme,</l>
<l>la gloria tua ne le mie lodi esprime.</l>
<l>Così d'eterno onor paga è mia brama,</l>
<l>che 'l ciel di tanto don povera fece:</l>
<l>e mio tesor divien tua cortesia.</l>
<l>Oh s'adempisse ancor l'ardente prece</l>
<l>del poter innalzar la musa mia</l>
<l>là 've 'l tuo merto e 'l suo dever la chiama.</l>
</lg>
</div1>
<div1>
<head>144</head>
<argument><p>[A Giacomo Barbaro]</p></argument>
<lg>
<l>Più di te vecchio legno in preda al vento</l>
<l>scorgo anch'io da vicin l'ora funesta,</l>
<l>ché morte il san non men che l'egro infesta;</l>
<l>ira con tai voci al cor porgo ardimento:</l>
<l>a che tanto dolor, tanto lamento</l>
<l>perché ritoglia Dio quel che ne presta?</l>
<l>A che deve uom bramar lunga tempesta</l>
<l>e del suo proprio porto aver spavento?</l>
<l>Vissi; e potea lo spazio esser più corto.</l>
<l>E se de' falli miei per tema imbianco,</l>
<l>in lui che mi creò prendo conforto.</l>
<l>Ciò pensa e tu: ma più ti renda franco</l>
<l>che di te, sacro cigno, ancor che morto,</l>
<l>non verrà mai la gloria e 'l canto manco.</l>
</lg>
</div1>
<div1>
<head>145</head>
<argument><p>[Ad Alessandro Turamini]</p></argument>
<lg>
<l>Mira i bassi miei carmi occhio clemente</l>
<l>di cortesia: ch'in te bell'alma impera</l>
<l>mentre gl'innalzi; e la lor fosca sera</l>
<l>fai sembrar col tuo dir chiaro Oriente.</l>
<l>Oh potess'io cantar sì dolcemente:</l>
<l>ch'amollirei l'aspra mia donna e fera;</l>
<l>e contra il tempo rio forte guerrera</l>
<l>fora a schermirsi la mia debil mente.</l>
<l>Ma può sbramarmi a par di Mincio e d'Arno</l>
<l>il bel Sebeto; e 'l mio nome e gli ardori</l>
<l>sol render paghi il tuo soave canto:</l>
<l>ché così fian per me voraci indarno</l>
<l>l'onde di Lete; e da' tuoi propri onori</l>
<l>coglierò non sperato, eterno vanto.</l>
</lg>
</div1>
<div1>
<head>146</head>
<argument><p>[A Domenico Venier, in nome del ritratto]</p></argument>
<lg>
<l>Dentro al tuo cor più viva e bella siede</l>
<l>colei cui rassembr'io, nobil pittura;</l>
<l>e più da morte in lui regna secura</l>
<l>mentre al mondo ne fai sì chiara fede.</l>
<l>Oh qual grazia è la tua darle in mercede</l>
<l>eterno onor d'un ben che 'l tempo fura!</l>
<l>Omai più non la punga invida cura</l>
<l>del grido che 'l gran Tosco a Laura diede.</l>
<l>Né men ti debbo anch'io del pregio colto</l>
<l>dal tuo divino stil; che spiro in esso</l>
<l>di corpo finto in viva forma volto.</l>
<l>Ma pria ne lodo Amor ch'al ver sì presso</l>
<l>fa gir il falso: onde in me credi accolto</l>
<l>quel c'hai ne gli occhi, e più ne l'alma, impresso.</l>
</lg>
</div1>
<div1>
<head>147</head>
<argument><p>[A Valerio Marcellini. 1]</p></argument>
<lg>
<l>Se declina il mio sol, non però sento</l>
<l>spegnersi il foco in me del suo splendore;</l>
<l>Ché non tanto m'accese il bel di fuore,</l>
<l>quanto de l'alma il vago, alto ornamento.</l>
<l>E s'or con quel mi scalda Amor più lento,</l>
<l>con questo fa l'incendio ognor maggiore:</l>
<l>ché s'avanza in beltà senil valore,</l>
<l>ond'io più sempre son d'arder contento.</l>
<l>Né perché del bel volto il tempo rio</l>
<l>oscuri il lume dal mio cor lo sgombra,</l>
<l>a le cui fiamme eterne il ciel l'unio.</l>
<l>Così nebbia d'error nulla m'ingombra:</l>
<l>ché per gli amati raggi il pensier mio</l>
<l>del sommo sol la vera luce adombra.</l>
</lg>
</div1>
<div1>
<head>148</head>
<argument><p>[2]</p></argument>
<lg>
<l>Non creò Dio bellezza acciò che spento</l>
<l>sia 'l foco in noi che per lei desta Amore;</l>
<l>né temer del suo ardor deve il tuo core,</l>
<l>poich'io, men forte assai, nulla il pavento.</l>
<l>E s'a mirar quant'ella è frale intento</l>
<l>invece di piacer t'empi d'orrore,</l>
<l>perché l'onde solcar non stimi errore</l>
<l>con aspro, ove puoi gir con dolce vento?</l>
<l>Meco dunque al ciel s'erga il tuo desio</l>
<l>per miglior via; ché van timor t'adombra,</l>
<l>posto il tuo gran valor troppo in oblio.</l>
<l>Pensa che se beltà per morte sgombra,</l>
<l>quasi raggio nel sol, ritorna in Dio;</l>
<l>e più ch'altro è di lui vestigio ed ombra.</l>
</lg>
</div1>
<div1>
<head>149</head>
<argument><p>[A Costantino Ceuli]</p></argument>
<lg>
<l>Quasi secondo sol, fuor del mar sorge</l>
<l>Vinezia, e sparge rai di gloria intorno;</l>
<l>Ché 'l vero Dio formò suo corpo adorno</l>
<l>Sì ch'altri a pena il crede e pur lo scorge.</l>
<l>L'istesso alma è di lei, ch'ognor le porge</l>
<l>il moto e 'l lume: onde il suo bel soggiorno</l>
<l>gode d'ogni splendor perpetuo giorno,</l>
<l>e qual fiorì più chiara, in lei risorge.</l>
<l>Però, Ceuli, dal segno erra il tuo telo</l>
<l>Dando a bass'uom, com'io, sì altero vanto:</l>
<l>e 'n ciò troppo d'amor t'adombra il velo.</l>
<l>Spendi in lei sola il tuo pregiato canto,</l>
<l>ché non puoi meglio altronde alzarti al cielo:</l>
<l>e fia vestito il ver del proprio manto.</l>
</lg>
</div1>
<div1>
<head>150</head>
<argument><p>In risposta per le rime alla canzone del clarissimo signor Domenico Veniero, come se la donna rispondesse</p></argument>
<lg>
<l>Qual assetata damma</l>
<l>a dolce onda vivace,</l>
<l>tal io gioisco al tuo parlar cortese:</l>
<l>non perch'in me sia dramma</l>
<l>del pregio onde ti piace</l>
<l>ornarmi, e ch'a me scarso il ciel contese,</l>
<l>né forse unqua s'intese</l>
<l>bellezza al mondo nata</l>
<l>degna d'onor tant'alto;</l>
<l>ma perché 'l dono essalto</l>
<l>d'esser dal tuo famoso stil cantata.</l>
<l>ché qual tu m'hai dipinta</l>
<l>sembrerò, se non viva, almeno estinta.</l>
<l>E ch'in me 'l tuo favore</l>
<l>adempia il ben che manca</l>
<l>e 'l poter ch'in me vanti a me sia tolto,</l>
<l>bel lo mostrò il rigore</l>
<l>onde in te l'alma franca</l>
<l>fece prima ad Amor contrasto molto:</l>
<l>ch'ove fere un bel volto</l>
<l>schermo non è che reggia</l>
<l>la primiera percossa.</l>
<l>Or se tua lingua mossa</l>
<l>in soverchie mie lodi erra e vaneggia,</l>
<l>convien che ciò m'apporte</l>
<l>tuo cieco affetto e mia benigna sorte.</l>
<l>Queste sol l'armi furo</l>
<l>ond'io te vinto creda:</l>
<l>e ciò caro, i' nol nego, al cor mi giunse;</l>
<l>ché 'l tuo dir dolce e puro</l>
<l>che l'anime depreda,</l>
<l>te da tutt'altri in mia stima disgiunse.</l>
<l>Questo il mio gel consunse</l>
<l>a ceder già sì lento;</l>
<l>ch'anch'io s'onorar m'odo</l>
<l>da chiari ingegni, godo,</l>
<l>e d'uom nata uman petto aver mi sento:</l>
<l>musa leggiadra e vaga</l>
<l>l'orride fere ancor col canto appaga.</l>
<l>Quinci talor le ciglia</l>
<l>tranquille avien ch'io scopra,</l>
<l>e ti sembri men aspra e men ritrosa.</l>
<l>E indarno altro consiglia</l>
<l>ragion: ch'a lei sta sopra</l>
<l>forza di tua virtù chiara e famosa;</l>
<l>né vuol ch'io sia bramosa</l>
<l>del duol de' tuoi sospiri</l>
<l>in sì bell'alma impresso,</l>
<l>ma che ti sia concesso</l>
<l>qualche scintilla aver de' miei desiri.</l>
<l>Casto ho però 'l pensiero:</l>
<l>ch'Amor con onestà giunto ha 'l suo impero.</l>
<l>Anzi par che l'annoie,</l>
<l>Com'io sempre stimai,</l>
<l>in donna senza lei trovar ricetto:</l>
<l>ch'ambo, qual ricche gioie,</l>
<l>s'han tra lor misti i rai</l>
<l>splendono agli occhi in più gradito aspetto;</l>
<l>ma se per cieco affetto</l>
<l>amor la scaccia, oblia</l>
<l>quel di che più si gloria.</l>
<l>Tu ciò volgi in memoria</l>
<l>qualor t'offende avara cortesia;</l>
<l>che nobile onestade</l>
<l>sol di sguardi e parole usa pietade.</l>
<l>Però se da me brami altra mercede</l>
<l>di mia virtute indegna,</l>
<l>di questa c'hai, la speme ancor si spegna.</l>
</lg>
</div1>
<div1>
<head>151</head>
<argument><p>Manda all'illustrissimo signor  Ascanio Pignatello il proprio ritratto</p></argument>
<lg>
<l>Ecco l'effigie d'un che sovra quante</l>
<l>alme fur mai di tua virtute accese,</l>
<l>T'onora e pregia, e dal tu' amor cortese</l>
<l>gradito anch'ei se n' va felice amante.</l>
<l>Ché se 'l camino a le bramose piante</l>
<l>d'inchinarti presente il ciel contese,</l>
<l>ben deggio quel ch'è tuo farti palese</l>
<l>con questo almen di me pinto sembiante.</l>
<l>Quinci averrà che 'l tuo pensier più spesso,</l>
<l>desto dal guardo, a mio favor si giri,</l>
<l>e teco io viva ognor lungi e da presso.</l>
<l>Pasci ancor tu, benigno, i miei desiri</l>
<l>de la tua imago; onde a quest'occhi espresso,</l>
<l>come al cor, t'abbia, e 'l ver nel finto ammiri.</l>
</lg>
</div1>
<div1>
<head>152</head>
<argument><p>Al signor Berardino Rota</p></argument>
<lg>
<l>Rota, se del tuo ricco e bel lavoro</l>
<l>che tessi in rime a le future genti</l>
<l>vo contemplando i vari alti ornamenti,</l>
<l>vinto, il guardo e 'l desio riman tra loro.</l>
<l>Tal quando il ciel ne scopre il bel tesoro</l>
<l>de le notturne sue gemme lucenti,</l>
<l>vien ch'altri indarno annoverarle tenti,</l>
<l>come l'arene ancor del lito moro.</l>
<l>Oh di che saldi e gloriosi marmi</l>
<l>sepolcro innalzi al tuo bel foco antico!</l>
<l>Di che chiari trofei morte disarmi!</l>
<l>Come ovunque t'invita Apollo amico</l>
<l>sforzando alletti al suon de' dolci carmi</l>
<l>ogni cor fero e di virtù nemico.</l>
</lg>
</div1>
<div1>
<head>153</head>
<argument><p>All'illustrissimo signor Marco Veniero.</p></argument>
<lg>
<l>Come in tela talora angusta e breve</l>
<l>de la terra i gran spazi e del mar gli ampi</l>
<l>seni e del ciel gl'immensi, adorni campi</l>
<l>vaga pittura in sé mostra e riceve;</l>
<l>così nel picciol don, benché non leve</l>
<l>s'al pregio io guardo, al mio pensier tu stampi</l>
<l>di tue chiare virtù ben mille lampi,</l>
<l>ch'ognun per guide al ciel prender si deve.</l>
<l>Tu d'alto e nobil cor, tu saggio e pio,</l>
<l>tu de la patria tua sovrano lume</l>
<l>e famoso di Febo eletto figlio.</l>
<l>Ma 'l sol de' merti tuoi m'abbaglia il ciglio,</l>
<l>e s'io tento appressar, m'arde le piume,</l>
<l>vinti gli occhi, il poter, l'opra e 'l desio.</l>
</lg>
</div1>
<div1>
<head>154</head>
<argument><p>All'illustrissimo signor Bernardo Navagero</p></argument>
<lg>
<l>Saggio signor: per quell'antico e degno</l>
<l>laccio onde tua virtute il cor mi strinse;</l>
<l>per quel famoso allor che 'l crin ti cinse</l>
<l>come a nobil di Febo amato pegno;</l>
<l>Per quell'ardor ch'a glorioso segno</l>
<l>sempre l'opre e pensier tua mente spinse,</l>
<l>e che sì vivo essempio in te dipinse</l>
<l>d'alta bontà congiunta ad alto ingegno;</l>
<l>per l'alma patria tua, ch'in onorarti</l>
<l>de' maggior premi suoi se stessa onora,</l>
<l>sendo del merto men quanto può darti:</l>
<l>deh fa che 'l frutto i' colga anzi ch'io mora</l>
<l>de' tanti miei per lei sudori sparti,</l>
<l>ch'in tua benigna e giusta man dimora.</l>
</lg>
</div1>
<div1>
<head>155</head>
<argument><p>Al clarissimo signor Domenico Veniero [1]</p></argument>
<lg>
<l>Qual di Meandro a le fiorite sponde</l>
<l>canoro cigno in sì soavi accenti</l>
<l>l'aria intorno innamora e queta i venti</l>
<l>e ritien di dolcezza il corso a l'onde?</l>
<l>Qual rosignuol tra le riposte fronde</l>
<l>così dolce raddoppia i suoi lamenti</l>
<l>che là non perda ove ne' cori intenti</l>
<l>alto diletto il cantar vostro infonde?</l>
<l>Chi del più rio martir ch'Amor n'apporte</l>
<l>cerca riposo e medicina nova</l>
<l>note v'oda formar sì dolci e scorte,</l>
<l>e chi Cerbero mosso e Pluto al canto</l>
<l>d'Orfeo non crede, a farne intera prova</l>
<l>fermi del vostro al suon l'orecchie alquanto.</l>
</lg>
</div1>
<div1>
<head>156</head>
<argument><p>[2]</p></argument>
<lg>
<l>Qual da nobil radice arida e priva</l>
<l>di succo in vista, uscir per vetro fuore</l>
<l>suol a forza di foco almo licore</l>
<l>ch'infermo sana e 'l vigor morto avviva,</l>
<l>tal, mentre il caso rio per voi s'udiva</l>
<l>di chi tanto v'offese, a voi dal core</l>
<l>stillò per gli occhi un lagrimoso umore</l>
<l>tratto fuor da pietate ardente e viva.</l>
<l>O d'eroica virtute essempio espresso</l>
<l>di sue vendette a Dio far largo dono</l>
<l>e con lagrime pie sanar se stesso!</l>
<l>Ben vinte in voi tutt'altre glorie sono:</l>
<l>ch'a sovr'uman valor solo è concesso</l>
<l>dar per odio pietà non che perdono.</l>
</lg>
</div1>
<div1>
<head>157</head>
<argument><p>Al clarissimo signor Piero Gradenico</p></argument>
<lg>
<l>Nel novo seggio in cui Giustizia posto</l>
<l>a guardia v'ha de le sue leggi sante,</l>
<l>vi mostrate ver lei sì caldo amante</l>
<l>che null'altro è per fede a voi preposto.</l>
<l>Stassi il rigor con la pietà composto,</l>
<l>piange mesta la fraude a voi davante,</l>
<l>né soave parlar torvi è bastante</l>
<l>con sua fint'arte dal camin proposto.</l>
<l>Tal suole accorto augel, bench'altri il chiami</l>
<l>ed alletti col suon de' falsi accenti,</l>
<l>non torcer punto agl'invescati rami;</l>
<l>né per qualunque via prender vi tenti</l>
<l>affetto lusinghier con suoi dolci ami,</l>
<l>son meno al dritto i pensier vostri intenti.</l>
</lg>
</div1>
<div1>
<head>158</head>
<argument><p>Al clarissimo signor Orsatto Giustiniano</p></argument>
<lg>
<l>Quando riporterà benigno il sole</l>
<l>l'anima, Orsatto, a me col tuo ritorno?</l>
<l>la qual, bench'abbia in te dolce soggiorno,</l>
<l>ch'anch'io teco non sia si lagna e dole;</l>
<l>né men la tua, che meco albergar suole,</l>
<l>langue al tardar di sì bramato giorno:</l>
<l>e tu, d'amor con doppia ingiuria e scorno,</l>
<l>sua pace ad ambe col tuo indugio invole.</l>
<l>Tu non vivi, io non vivo; ambo siam lungi</l>
<l>da noi medesmi in questo amaro stato;</l>
<l>ahi, che tropp'alto ben da noi disgiungi!</l>
<l>Dunque rendendo a me l'aspetto amato</l>
<l>l'alme dolenti ai corpi lor congiungi:</l>
<l>e l'un de l'altro fa lieto e beato.</l>
</lg>
</div1>
<div1>
<head>159</head>
<argument><p>Al clarissimo signor Vettor Marino</p></argument>
<lg>
<l>Fra i tanti lumi del tuo raro ingegno,</l>
<l>quasi in adorno ciel più chiare stelle,</l>
<l>due splendon arti in te, sì vive e belle</l>
<l>che vincon di natura ogn'alto segno.</l>
<l>D'ambe la forza è di virtù sostegno,</l>
<l>e i nomi altrui di mano al tempo svelle;</l>
<l>l'una d'Omero onor, l'altra d'Apelle,</l>
<l>ambe primo di Febo amato pegno.</l>
<l>Questa pingendo parla, e morta spira,</l>
<l>quella parlando pinge, e i morti avviva;</l>
<l>stupido l'una e l'altra il mondo ammira.</l>
<l>Così doppio al tuo crin lauro s'aggira,</l>
<l>e poiché 'l pregio lor da te deriva,</l>
<l>te formi ogni pennel, suoni ogni lira.</l>
</lg>
</div1>
<div1>
<head>160</head>
<argument><p>A messer Domenico Tentoretto</p></argument>
<lg>
<l>Mentre ne' tuoi color sì propria miro,</l>
<l>Domenico, di me l'imagin pinta,</l>
<l>dubbio me n' vo se la natura è vinta</l>
<l>da l'arte, o pur s'in doppia vita io spiro.</l>
<l>Anzi, se d'ambe al pregio il pensier giro,</l>
<l>la vera effigie mia cede a la finta:</l>
<l>ché l'una in me sarà da morte estinta,</l>
<l>ov'io per l'altra a vincer morte aspiro.</l>
<l>Specchio dunque chiamar del tuo valore</l>
<l>ben mi poss'io fra l'opre tue più belle,</l>
<l>onde acquisti al pennello il primo onore;</l>
<l>e con tal grido già t'alzi a le stelle,</l>
<l>che nulla invidio, o mio nobil pittore,</l>
<l>ad Alessandro il suo famoso Apelle.</l>
</lg>
</div1>
<div1>
<head>161</head>
<argument><p>[A Francesco Bembo]</p></argument>
<lg>
<l>Da te pari al gran merto ornarsi miro,</l>
<l>signor, non già da me, l'effigie pinta;</l>
<l>Ond'io per te, per lei la morte vinta,</l>
<l>in tua carta e 'n sua tela eterno spiro.</l>
<l>Che s'al tuo lauro e agli altri il guardo giro,</l>
<l>vera è la fronde tua, l'altrui par finta;</l>
<l>e t'innalza virtù, l'invidia estinta,</l>
<l>là dov'io col pensiero a pena aspiro.</l>
<l>Ceda adunque il mio Apelle al tuo valore,</l>
<l>benché vincan le sue l'opre più belle;</l>
<l>e ceda anco Alessandro a me d'onore:</l>
<l>ché scarse al suo desio negar le stelle</l>
<l>nobil poeta, e dier nobil pittore;</l>
<l>a me dan novo Omero e novo Apelle.</l>
</lg>
</div1>
<div1>
<head>162</head>
<argument><p>Alla signora donna Giovanna Colonna d'Aragona Nel Tempio del Ruscelli</p></argument>
<lg>
<l>Quel lume che del vostro alto valore</l>
<l>splende, donna reale, in ogni parte,</l>
<l>E con le chiare sue faville sparte</l>
<l>accende il mondo a farvi a prova onore,</l>
<l>di sì caldo desio m'infiamma il core</l>
<l>che, s'a lui pari avessi ingegno ed arte,</l>
<l>o quale in queste a uoi sacrate carte</l>
<l>segno darei del mio vivace ardore!</l>
<l>Pur l'ardita mia voglia avrò per duce</l>
<l>a ritrar appo l'altre al tempio appese</l>
<l>questa oscura di voi frale memoria;</l>
<l>voi, come sol magnanimo e cortese,</l>
<l>sostenete, che prenda e vita e luce</l>
<l>dai raggi eterni de la vostra gloria.</l>
</lg>
</div1>
<div1>
<head>163</head>
<argument><p>[In morte di Irene di Spilimbergo. 1]</p></argument>
<lg>
<l>Vaghe stelle, del cielo occhi lucenti,</l>
<l>onde quasi il dì spento or si ravviva,</l>
<l>deh, se colei che di splendor vi priva</l>
<l>parta dal suo Titon con passi lenti,</l>
<l>mentre fra mille cor, che lei dolenti</l>
<l>seguian, partendo Irene al ciel saliva,</l>
<l>dite quanto al passar la casta diva</l>
<l>pregio le diè d'oneste voglie ardenti.</l>
<l>Quali poi vi sembrar Pallade e quella</l>
<l>che nel mar nacque, a le lor grazie conte,</l>
<l>ambedue poste a paragon con ella;</l>
<l>come al bel coro del Castalio fonte</l>
<l>Giove l'aggiunse poi nova sorella,</l>
<l>come Febo d'allor le ornò la fronte.</l>
</lg>
</div1>
<div1>
<head>164</head>
<argument><p>[2]</p></argument>
<lg>
<l>La bella man, che mille cor gentili</l>
<l>sì dolcemente in nobil laccio avinse,</l>
<l>e di sì bei lavor tela distrinse</l>
<l>ch'a suoi fur già d'Aracne i pregi umìli;</l>
<l>l'industre man, chi volti al ver simìli</l>
<l>con stupor di natura e d'arte pinse;</l>
<l>ch'al suon poi volta, ogni aspro cor constrinse</l>
<l>tener tutt'altre gioie indegne e vili;</l>
<l>la dotta man, con cui la bella Irene</l>
<l>tessea ghirlanda a sé di verde alloro:</l>
<l>morta or si sta con ogni nostra spene.</l>
<l>Ma quant'altro negli occhi e ne' crin d'oro</l>
<l>e 'n quel bel corpo il mondo a perder viene</l>
<l>di virtute e d'amor ricco tesoro?</l>
</lg>
</div1>
<div1>
<head>165</head>
<argument><p>[3]</p></argument>
<lg>
<l>Di nobil pianta che da verde riva</l>
<l>domina e rende il Tagliamento adorno,</l>
<l>sì bella verga uscia che d'ogn'intorno</l>
<l>l'acqua, la terra e 'l ciel di lei gioiva.</l>
<l>Tra le sue vaghi frondi Amor copriva</l>
<l>i più bei lacci; e mentre ardeva il giorno,</l>
<l>facendo a l'ombra sua dolce soggiorno,</l>
<l>con le Muse cantar Cinzia s'udiva.</l>
<l>Troncolla in sul fiorir con falce avara</l>
<l>morte pur troppo, ohimè, cruda e rubella:</l>
<l>ond'ogni cor ne pianse in doglia amara.</l>
<l>Ben ne fe' poi ghirlanda amata e cara</l>
<l>Febo; e mesto la pose ov'or con quella</l>
<l>de l'antica Ariadna il ciel rischiara.</l>
</lg>
</div1>
<div1>
<head>166</head>
<argument><p>[4]</p></argument>
<lg>
<l>Quegli occhi, amor, ch'a te Natura tolse</l>
<l>perch'ad un guardo sol l'umane genti</l>
<l>non avampasser tutte in fiamme ardenti,</l>
<l>a questa nova dea conceder volse;</l>
<l>E tal grazia e virtute in lor raccolse</l>
<l>ch'a strane meraviglie oprar possenti</l>
<l>fur primo ardor de le più nobil menti,</l>
<l>e 'l più bel pregio il regno tuo ne colse.</l>
<l>S'ella gli apria, bramar parean d'intorno</l>
<l>la terra e 'l ciel d'alta letizia pieni</l>
<l>esser percossi dal bel guardo adorno;</l>
<l>or che son spenti, e 'n loro a perder vieni</l>
<l>ogni tua gloria, a doppio danno e scorno</l>
<l>un'altra volta, Amor, cieco divieni.</l>
</lg>
</div1>
<div1>
<head>167</head>
<lg>
<l>Rompa e disperga il ciel l'indegna rete</l>
<l>ch'or vi tende crudel barbara mano;</l>
<l>ma se pur del nemico empio inumano</l>
<l>troppo, ohimè, nobil preda esser dovete,</l>
<l>me fido Acate sempre al fianco avrete.</l>
<l>mai non sarò da voi tronco o lontano;</l>
<l>fiami dolce ogni caso acerbo e strano,</l>
<l>e 'l travagliar per voi pace e quiete.</l>
<l>O di vera amicizia ardente affetto!</l>
<l>Può la via questo ne l'inferno aprirsi</l>
<l>per trarne spirto fuor caro e diletto.</l>
<l>E perché in morte al fido amico unirsi</l>
<l>possa, questo ancor suol con nudo petto</l>
<l>a mille piaghe, a mille strazi offrirsi.</l>
</lg>
</div1>
<div1>
<head>168</head>
<argument><p>A messer Marco Veniero</p></argument>
<lg>
<l>Col ricco vaso e 'l suo purgato inchiostro</l>
<l>di voi, saggio Venier, cortese dono,</l>
<l>scriver sol i' devrò ch'inferme sono</l>
<l>mie forze in render grazie al merto vostro.</l>
<l>E benché di Parnaso a l'alto chiostro</l>
<l>basso risponde de' miei carmi il suono,</l>
<l>scriverò quel ch'in mente ognor ragiono</l>
<l>di voi, novo splendor del secol nostro.</l>
<l>Ch'Apollo, a cui sì caro esser vi sento,</l>
<l>colmerà del mio ingegno i fonti asciutti,</l>
<l>per vostra gloria a la mia gloria intento.</l>
<l>Raro acquisto d'amor: poiché produtti</l>
<l>mi sono, ov'io mostrarmi, al mondo tento</l>
<l>più grato in voi, da voi più dolci frutti.</l>
</lg>
</div1>
<div1>
<head>169</head>
<argument><p>[A Diomede Borghesi. 1]</p></argument>
<lg>
<l>Sì dolce al cor è 'l foco onde scaldollo</l>
<l>donna ch'al mio pregar mai non s'arretra;</l>
<l>ch'io non son mai di benedir satollo</l>
<l>d'Amor la face e l'arco e la faretra.</l>
<l>Amor destò 'l mio ingegno; Amor guidollo</l>
<l>in chiaro ciel da parte oscura e tetra:</l>
<l>per lui del suo favor Febo degnollo</l>
<l>e forse lunge il mio nome penètra.</l>
<l>Quinci al giogo d'Amor lieto i' sottentro</l>
<l>Con gli occhi sempre in un bel volto fissi;</l>
<l>e son di vera fé salda colonna.</l>
<l>Anzi al suo foco sì quest'alma unissi</l>
<l>ch'in speme ancor d'amarlo e l'ardern'entro</l>
<l>quand'io sia fuor di questa fragil gonna.</l>
</lg>
</div1>
<div1>
<head>170</head>
<argument><p>[2]</p></argument>
<lg>
<l>Tu, se diè la tua speme indegno crollo</l>
<l>e 'l cor omai di ria prigion si spetra,</l>
<l>del giusto duol ch'in libertà tornollo</l>
<l>ringrazia umile il regnator de l'etra.</l>
<l>Ma dove del martir che si gravollo</l>
<l>ha da sé svelta il cor la pianta vetra,</l>
<l>inesta d'altro amor novo rampollo:</l>
<l>ch'è sasso un uom che senza amar s'invetra.</l>
<l>Dì pur: — Lieto il tuo calle, Amor, rientro;</l>
<l>ch'esser non può ch'altr'abbia e tu 'l soffrissi</l>
<l>tanto rigor quanto in colei s'indonna. —</l>
<l>Perché, Borghesi, raro invan servissi:</l>
<l>e 'l tuo merto poria, s'io 'l guardo a dentro,</l>
<l>mollir, non ch'uman petto, aspra colonna.</l>
</lg>
</div1>
<div1>
<head>171</head>
<argument><p>[Dalle Metamorfosi]</p></argument>
<lg>
<l>Un augel sol v'è che si rinova</l>
<l>e riproduce del suo proprio seme:</l>
<l>Fenice in Siria detto, a cui dan cibo</l>
<l>non biada o erbe, ma di puro incenso</l>
<l>lacrime e succo d'odorato amomo.</l>
<l>Questa, poi che cent'anni ha cinque volte</l>
<l>vivendo corsi, sopra un'elce ombrosa</l>
<l>o d'una palma tremolante in cima</l>
<l>con l'unghie e 'l duro rostro a sé compone,</l>
<l>già vecchia e stanca, il fortunato nido.</l>
<l>Di nardo con cinnamomo e mirra</l>
<l>costrutto un rogo, a quel sopra si pone,</l>
<l>e fra gli odor sua lunga età finisce.</l>
<l>Quindi è fama che, eletto ad altrettanti</l>
<l>anni varcar, da le paterne membra</l>
<l>nasca di novo un pargoletto augello;</l>
<l>il qual, come in robusta età si sente</l>
<l>atto a peso portar, del grave nido</l>
<l>disgrava gli alti rami, e grato e pio</l>
<l>de la natia sua culla e del paterno</l>
<l>sepolcro insieme, a sé fa dolce soma:</l>
<l>che poi, per l'aere a la Città del sole</l>
<l>giunto, davanti a le sacrate porte</l>
<l>del gran tempio di lui, depone e lascia.</l>
</lg>
</div1>
<div1>
<head>172</head>
<argument><p>Nella creazione del prencipe messer Alvise Mocenico</p></argument>
<sp>
<speaker>Mercurio</speaker>
<l>— Di Giove nunzio, a voi dal ciel discendo,</l>
<l>prencipe sacro e gloriosi eroi,</l>
<l>ma giunto qui non ben certo mi rendo</l>
<l>s'io son in terra o pur lassù tra noi:</l>
<l>ché tanta maestade in voi comprendo,</l>
<l>tanto lume divin risplende in voi,</l>
<l>che quasi or l'occhio mio di veder pensa</l>
<l>Giove e i suoi numi a la celeste mensa.</l>
<l>Vuol quel gran re ch'a rallegrarmi io vegna</l>
<l>teco, o gran duce, o d'ogni onor ricetto:</l>
<l>ché non fu mai da così illustre e degna</l>
<l>schiera un sì illustre duce eletto.</l>
<l>né quanta or d'alto ben speranza regna</l>
<l>per te, fu mai per altri in ciascun petto,</l>
<l>né spirto più felice in uman velo</l>
<l>fe' più lieta giamai la terra e 'l cielo.</l>
<l>Che poi che, quasi un sole, alto salisti</l>
<l>dov'or più splende tua virtute ardente,</l>
<l>e fortunata primavera apristi</l>
<l>in mezzo 'l verno de l'afflitta gente,</l>
<l>deposti ognuno i pensier gravi e tristi</l>
<l>solo il piacer de la tua vista sente,</l>
<l>e la sua speme in te più dolce prova</l>
<l>che quant'altro il suo cor diletta e giova.</l>
<l>Né meno il ciel ne fa letizia e festa</l>
<l>amando Giove te qual proprio figlio:</l>
<l>ed or che d'Oriente atra tempesta</l>
<l>move fortuna con turbato ciglio,</l>
<l>te per nocchiero aggiunger volse a questa</l>
<l>sua cara nave in così gran periglio,</l>
<l>perché con più tua gloria in tempo corto</l>
<l>salva pervegna al desiato porto. —</l>
</sp>
<sp>
<speaker>Venere</speaker>
<l>— Non per alcun timor di guerra o d'armi</l>
<l>or qua me n' vegno dal mio Cipro amato:</l>
<l>ché può 'l vostro valor sicura farmi</l>
<l>è 'l saper quanto a voi propizio è 'l fato;</l>
<l>ma per venir presente a rallegrarmi</l>
<l>teco, o gran duce in tanta gloria alzato,</l>
<l>e sacrarti ogni cor del mio bel nido,</l>
<l>a te non men ch'a me divoto e fido.</l>
<l>Il qual per gloria di quest'alto impero</l>
<l>stima picciolo don la vita e 'l sangue;</l>
<l>e, quasi Ercole, ognuno invitto e fero</l>
<l>spregia i morsi e 'l venen del perfid'angue:</l>
<l>ché se pochi guerrier in Malta il fero</l>
<l>rimaner vinto, ond'ancor geme e langue,</l>
<l>che devria Cipro far con tante genti</l>
<l>tutte di fede e di virtute ardenti?</l>
<l>Ond'io, c'ho già presente il ben futuro,</l>
<l>teco gioisco, o gran Vinezia mia,</l>
<l>dove, qualora i'son, Cipro non curo</l>
<l>e i gaudi anco del ciel mia mente oblia:</l>
<l>ch'in questo d'ogni ben porto sicuro</l>
<l>tal non può forza aver fortuna ria;</l>
<l>che come in vago amato paradiso,</l>
<l>non vi sia sempre e festa e canto e riso. —</l>
</sp>
<stage>Marte e Pallade, Nettuno ed Eolo</stage>
<sp>
<speaker>Marte</speaker>
<l>— Noi di ferro le man, d'ardire i cori</l>
<l>armarem pronti a chi 'l Leon difende;</l>
<l>e sian pur del nemico alti i furori,</l>
<l>ché dal nostro favor la palma pende. —</l>
</sp>
<sp>
<speaker>Nettuno</speaker>
<l>— E noi tranquillarem gli ondosi umori</l>
<l>dove il Leon spiegar le vele intende:</l>
<l>e del nemico abominando mostro</l>
<l>i legni affogherem nel fondo nostro. —</l>
</sp>
<sp>
<speaker>Marte Nettuno</speaker>
<l>— Dunque il commun poter giungendo insieme</l>
<l>concorriamo tutti a sì felice impresa:</l>
<l>qui 'l nido è di virtù, qui 'l vizio geme,</l>
<l>qui 'l ciel cortese ogni ricchezza ha spesa.</l>
<l>Ma via più 'l proprio onor ne stringe e preme</l>
<l>difender chi ragione ha in sua difesa;</l>
<l>che a' veri dèi conviensi oprar ognora</l>
<l>ché la giustizia viva e 'l torto mora. —</l>
</sp>
<sp>
<speaker>Febo</speaker>
<l>— Ed io qual devrò dar di gaudio pegno</l>
<l>s'al tuo splendor riguardo, amato duce?</l>
<l>Io fin da' tuoi prim'anni a tanto segno</l>
<l>ti volsi per la via ch'al ciel conduce;</l>
<l>io la lingua tornai, t'ornai l'ingegno,</l>
<l>d'alta eloquenza e di divina luce:</l>
<l>e quanto or gusto ben da te produtto</l>
<l>è del mio seme aventuroso frutto.</l>
<l>Tal chi d'imperi e regni il fren governa</l>
<l>quasi publico specchio esser conviene:</l>
<l>ché questa pompa e riverenza esterna</l>
<l>senza onor di virtù, vana si tiene.</l>
<l>Ma chi l'aggiunge a la bellezza interna</l>
<l>luogo simile a Dio quaggiù mantiene:</l>
<l>e questo è 'l vero scettro e 'l vero alloro,</l>
<l>questo è tornar al mondo il secol d'oro.</l>
<l>Debbo dunque ripor lieto il tuo nome</l>
<l>tra le memorie de' più chiari essempi.</l>
<l>Tu perché al Turco sian le forze dome</l>
<l>segui l'alto camino e 'l fato adempi;</l>
<l>ed io preparerò lauri a le chiome,</l>
<l>carmi ai gran gesti e doni ai sacri tempi:</l>
<l>dapoi che 'l ciel vuol farti in pace e 'n guerra</l>
<l>più ch'altro lieto e glorioso in terra. —</l>
</sp>
<sp>
<speaker>Tutti insieme</speaker>
<l>— Cantiam fra tanto in tal letizia uniti</l>
<l>e s'addolcisca il ciel de' nostri accenti:</l>
<l>ch'in gioia nati e dal cor nostro usciti</l>
<l>pon rallegrar le più selvagge menti.</l>
<l>Risuonin: Mocenico, intorno i liti;</l>
<l>risuonin: Mocenico, e l'aria e i venti.</l>
<l>Cantiam quel che promette il ciel verace:</l>
<l>vittoria, gaudio, onor, trionfo e pace. —</l>
</sp>
</div1>
<div1>
<head>173</head>
<argument><p>Trionfo di Cristo per la  vittoria contra Turchi rappresentato al serenissimo prencipe di Venezia  il dì di San Stefano</p></argument>
<sp>
<speaker>David</speaker>
<l>— David son io, dal sommo re mandato</l>
<l>con altri ancor di sua celeste corte,</l>
<l>prencipe degno e tu nobil Senato,</l>
<l>per onorar vostra felice sorte;</l>
<l>ché poi che tanto suo favor v'ha dato</l>
<l>e tante grazie in sì brev'ore e corte,</l>
<l>vuol darvi ancor che i santi eletti suoi</l>
<l>vegnan dal cielo a conversar tra voi.</l>
<l>Oh come è 'l vostro essempio a quel conforme</l>
<l>ch'io di me diedi già vivendo in terra!</l>
<l>Ch'un nuovo empio Golia, mostro deforme,</l>
<l>ancor da voi, mercé di Dio, s'atterra.</l>
<l>E com'io del Signor seguendo l'orme</l>
<l>giungeva a lieto fin d'ogni mia guerra,</l>
<l>così voi d'ogni mal, ma più felici,</l>
<l>trovaste fin, di Dio servi ed amici.</l>
<l>Che se dianzi turbato il mar solcaste,</l>
<l>fu perché fosse poi più dolce il porto;</l>
<l>e ché ne l'ira del Signor provaste</l>
<l>che mortal uom di sé confida a torto,</l>
<l>ma che ne l'opre e voglie pure e caste</l>
<l>ha radice quel don che Dio v'ha porto.</l>
<l>Così con maggior frutto ognun or crede</l>
<l>che quanto ha qui di ben da lui procede.</l>
<l>Ma quante veggio ancor palme e trofei</l>
<l>apparecchiar di Dio cortese mano!</l>
<l>veggio il valor dei veri semidei</l>
<l>tutti i liti frenar de l'oceàno;</l>
<l>veggio Selim co' suoi seguaci rei</l>
<l>preda e trionfo del poter cristiano;</l>
<l>veggiolo a l'uom simil che d'alto sasso</l>
<l>spinto ruini in precipizio basso.</l>
<l>Benedetto sia dunque il pianto e 'l duolo</l>
<l>e di quest'alto imperio i corsi affanni,</l>
<l>se sì pietoso poi di Dio 'l figliuolo</l>
<l>cangiar doveva in tanto acquisto i danni:</l>
<l>che di questa dolcezza un giorno solo</l>
<l>l'amaro ristorar può di mill'anni.</l>
<l>Benedetto sia sempre il sangue e l'alme</l>
<l>che v'acquistar sì gloriose palme. —</l>
</sp>
<sp>
<speaker>Coro di angeli</speaker>
<l>— O di Dio gran bontade</l>
<l>o sopra ogni altra aventurosa etade</l>
<l>che sarà specchio ad ogni età futura!</l>
<l>Chi l'altezza misura</l>
<l>di grazia così immensa</l>
<l>ne l'infinito ed impossibil pensa. —</l>
</sp>
<sp>
<speaker>San Pietro</speaker>
<l>— Meraviglia non è che Dio di tante</l>
<l>grazie far voglia questo secol degno</l>
<l>se Pio Quinto, ma primo a l'opre sante,</l>
<l>vicario è qui del suo celeste regno;</l>
<l>di cui nessun mio successor si vante</l>
<l>dato aver di bontà più chiaro segno:</l>
<l>ch'in virtù di sua fé poriano i fonti</l>
<l>seccar lor vene e cangiar loco i monti. —</l>
</sp>
<sp>
<speaker>San Iacomo</speaker>
<l>— Non men l'Ispano re d'onor riluce</l>
<l>dov'ha suo protettor tempi ed altari:</l>
<l>ei col degno fratel frutti produce</l>
<l>sempre al gusto di Dio soavi e cari,</l>
<l>e l'un e l'altro aggiunge vita e luce</l>
<l>ai gesti del gran Padre eterni e chiari;</l>
<l>onde può farsi ognun per sua virtute</l>
<l>terreno sol di gloria e di salute. —</l>
</sp>
<sp>
<speaker>San Marco</speaker>
<l>— E tu, diletta mia vergine altera,</l>
<l>sotto prencipe tal beata a pieno,</l>
<l>tempio di carità, di fede vera,</l>
<l>d'ogni pregio e valor nido ripieno:</l>
<l>godi, ché quanto il tuo cor brama e spera</l>
<l>in mille doppi il ciel ti piove in seno,</l>
<l>e ché 'l tuo merto incontra 'l perfid'angue</l>
<l>si sigillò con glorioso sangue. —</l>
</sp>
<sp>
<speaker>Tutti tre</speaker>
<l>— Preghiam pur Dio che mai sua man non scioglia</l>
<l>quel che questi congiunge, amico laccio;</l>
<l>anzi la ferma loro ardente voglia</l>
<l>cangi negli altrui petti in foco il ghiaccio</l>
<l>deh, pronto ognuno in man la spada toglia!</l>
<l>Dove di Dio combatte il forte braccio,</l>
<l>chi fia ch'al suo chiamar il cor non pieghi</l>
<l>e che d'esser compagno a Cristo neghi?</l>
<l>O del popol suo fido indegno scorno,</l>
<l>lasciar il suo sepolcro in man de' cani,</l>
<l>e 'l loco dov'ei nacque e fe' soggiorno</l>
<l>patir che nido sia d'empi e profani!</l>
<l>Ma tosto, tosto apparirà quel giorno</l>
<l>che 'l vedrem ricovrar da le lor mani;</l>
<l>e Cristo a chi difeso avrà 'l suo nome</l>
<l>d'eterne stelle incoronar le chiome. —</l>
</sp>
<sp>
<speaker>Coro</speaker>
<l>— Com'or d'ogni uso fuori</l>
<l>nel verno il ghiaccio si converte in fiori,</l>
<l>così per queste sponde</l>
<l>si cangin l'alghe in rose, in or l'arene,</l>
<l>in dolci le sals'onde</l>
<l>e i muti pesci in cigni ed in sirene.</l>
<l>Ricca, lieta e festosa</l>
<l>s'avanzi in meglio ogni terrena cosa. —</l>
</sp>
<sp>
<speaker>Santa Iustina</speaker>
<l>— Nel giorno sacro a me tanta ventura</l>
<l>a voi non senza magisterio giunse:</l>
<l>ché i figli miei da l'antenoree mura,</l>
<l>a cui per guardia fida il ciel m'aggiunse,</l>
<l>di fondar qui Venezia ebber già cura</l>
<l>sì come alto voler di Dio gli punse;</l>
<l>onde, s'io già le fui madre e nutrice,</l>
<l>dovea 'l mio giorno ancor farla felice. —</l>
</sp>
<sp>
<speaker>Coro</speaker>
<l>— O santa alma Giustina,</l>
<l>nel cui bel dì giocondo</l>
<l>quasi rinacque il mondo!</l>
<l>O ministra cortese e pellegrina</l>
<l>de la bontà divina,</l>
<l>degna ch'in tutti i tempi</l>
<l>mille ti sian sacrati alatri e tempi! —</l>
</sp>
<sp>
<speaker>Gabriel</speaker>
<l>— A Dio lode, a Dio lode! A Cristo, a Cristo,</l>
<l>a lo Spirito Santo eterna gloria!</l>
<l>A lui s'ascriva il glorioso acquisto</l>
<l>di sì rara, felice, alta vittoria:</l>
<l>che simil don tra i suoi mai non fu visto</l>
<l>per quanto puote il mondo aver memoria,</l>
<l>d'allor in poi ch'a trar l'uom di periglio</l>
<l>Dio mandar volse il suo diletto figlio.</l>
<l>Questi fu 'l vincitor, questi conviene</l>
<l>com'or qui trionfar negli altrui cori;</l>
<l>e prigion fatti in gravi aspre catene,</l>
<l>far gir innanzi i ciechi umani errori;</l>
<l>dietro poi Fede, Caritate e Spene</l>
<l>guidin de le virtuti i santi cori:</l>
<l>ché così si trionfa in mortal velo</l>
<l>da chi vuol poi trionfo eterno in cielo.</l>
<l>Cantian, dunque, cantiam con mente pia</l>
<l>di Dio sì rara incomparabil grazia;</l>
<l>ne lingua d'uomo, o pensi o vada o stia,</l>
<l>sia di lodar l'alta bontà mai sazia:</l>
<l>benché quanto da ognun dir si potria,</l>
<l>rispetto al suo dever nulla ringrazia.</l>
<l>Rendiamo a te con vivo affetto interno</l>
<l>grazie e gloria mai sempre, o Padre eterno. —</l>
</sp>
</div1>
<div1>
<head>174</head>
<argument><p>[A Virginia Salvi]</p></argument>
<lg>
<l>Donna, fonte di grazia e d'onestate;</l>
<l>pianta di frutti preziosi e cari;</l>
<l>madre di nova dea degna d'altari</l>
<l>e specchio eterno a la futura etate;</l>
<l>vostro, vostro è quel pregio onde m'alzate:</l>
<l>ch'ebb'io per me troppo i cieli avari.</l>
<l>onde, acciò che l'un sol l'altro rischiari,</l>
<l>l'alta vittoria voi cantando ornate.</l>
<l>Che lodar me sembra un vestir d'or fino</l>
<l>piombo che torna tosto in suo colore,</l>
<l>spogliando quel che giusta gloria attende;</l>
<l>sol basti a me che raro alto destino</l>
<l>grazia mi fa del vostro nobil core,</l>
<l>ch'amando solo altrui felice rende.</l>
</lg>
</div1>
<div1>
<head>175</head>
<argument><p>[A Beatrice Salvi. Primo]</p></argument>
<lg>
<l>Qual per dolce liquor che 'l gusto inganni</l>
<l>misto diletta un cibo amaro e vile;</l>
<l>o qual oscuro corpo appar simìle</l>
<l>a bel color ch'in vetro il guardo appanni;</l>
<l>tal, mentre vinti i Traci empi tiranni,</l>
<l>lieta e vaga materia oltr'ogni stile,</l>
<l>Beatrice, io canto: il mio sir aspro ed umìle</l>
<l>v'alletta e piace adorno in falsi panni.</l>
<l>E perché ancor via più s'asconda il vero,</l>
<l>l'ornate in rime voi sì dolci e care</l>
<l>ch'altro cibo, altro bel l'alma non vuole;</l>
<l>così acquistan dolcezza e lume intero</l>
<l>da gloria e cortesia che non ha pare,</l>
<l>del mio canto i concetti e le parole.</l>
</lg>
</div1>
<div1>
<head>176</head>
<argument><p>[Secondo]</p></argument>
<lg>
<l>O mia sorte beatrice, o cari inganni!</l>
<l>O nobil del mio pregio esca e focile!</l>
<l>Pur m'è dato per voi da Battro a Tile</l>
<l>volando gir con gloriosi vanni.</l>
<l>Chi spera in premio mai, benché s'affanni,</l>
<l>quel ch'a me giunge in don, ricco monile?</l>
<l>Qual ragion, che non sembri invidia ostile,</l>
<l>fia più che 'l mio dir basso incolpi e danni?</l>
<l>Dunque agli eroi che l'alte imprese fero</l>
<l>e di virtute al sol ch'in voi m'appare,</l>
<l>questo cor renda grazie eterne e sole;</l>
<l>e mentre ancor basciar presente spero</l>
<l>la bella man che sì mi volse ornare,</l>
<l>a star l'anima mia con voi se n' vole.</l>
</lg>
</div1>
<div1>
<head>177</head>
<argument><p>Sopra l'arte del predicare di fra Luca Baglione</p></argument>
<lg>
<l>Qual di steril terren translata pianta</l>
<l>in più feconda e fortunata parte</l>
<l>tutta ravviva e le sue braccia sparte</l>
<l>di nova e ricca pompa orna ed ammanta;</l>
<l>tal del ben dir per la tua destra santa</l>
<l>fuor del suo nido uman translata l'arte</l>
<l>nel divin campo de le sacre carte,</l>
<l>di più bei frutti e fior si gloria e vanta.</l>
<l>Cogliete i dolci pomi, anime ardenti,</l>
<l>di questa pianta, a Dio cara e gradita;</l>
<l>né l'essempio d'Adamo alcun spaventi:</l>
<l>ch'ove di quei gustando allor tradita</l>
<l>fu vostra pace, or fian questi possenti</l>
<l>darvi, colti da voi, perpetua vita.</l>
</lg>
</div1>
<div1>
<head>178</head>
<argument><p>[A Francesco Melchiori]</p></argument>
<lg>
<l>Fu 'l tuo dolor, qual cieca nebbia, spinto</l>
<l>da quel sol di virtù che t'orna tanto;</l>
<l>Che tu ben sai quant'uom vaneggia e quanto</l>
<l>perde nei lacci ognor del senso avinto.</l>
<l>E te mie rime già nel corso accinto</l>
<l>nulla spronar, bench'io me n' pregio e vanto;</l>
<l>ch'anch'io chiaro per ciò ti splendo a canto</l>
<l>de' tuoi raggi cortesi adorno e cinto.</l>
<l>Sol per te dunque oscura e transitoria</l>
<l>non fia mia Musa, e 'l gran Leon robusto</l>
<l>sol del mio pronto e buon voler si gloria;</l>
<l>né in ciò me pur, ma lodar fora ingiusto</l>
<l>Omero ancor: ché a sì degna memoria</l>
<l>ogni tromba, ogni lauro è premio angusto.</l>
</lg>
</div1>
<div1>
<head>179</head>
<argument><p>[In morte del signor Estor Martinengo]</p></argument>
<lg>
<l>Dunque sì tosto avara morte il ciglio,</l>
<l>Estor, t'ha chiuso? Onde in lugubre veste</l>
<l>piangon, quasi due madri orbate e meste,</l>
<l>Brescia e Vinezia un lor sì nobil figlio?</l>
<l>Dovea pur il valor, l'alto consiglio,</l>
<l>le voglie solo a vera gloria deste,</l>
<l>e quanto man ti diè larga celeste,</l>
<l>render pio di quell'empia il fero artiglio.</l>
<l>Ahi, ch'anzi te per ciò più presto giunse:</l>
<l>ch'uom che farsi immortal per fama soglia,</l>
<l>sempre d'ira e d'invidia il cor le punse;</l>
<l>e trionfando in te di nostra doglia,</l>
<l>dice or che de la tua mai non s'aggiunse</l>
<l>a' suoi trofei più gloriosa spoglia.</l>
</lg>
</div1>
<div1>
<head>180</head>
<argument><p>[A Orsatto Giustinian e Domenico Venier]</p></argument>
<lg>
<l>Dolce lite cortese; ove chi cede</l>
<l>vince, et ad ambo vien gloria e diletto;</l>
<l>ov'io da Febo in grazia arbitro eletto</l>
<l>dirò qual nel mio cor sentenza siede.</l>
<l>L'un quel c'ha certo in man fa dubbio e chiede,</l>
<l>e spron giunge a voler pronto e perfetto;</l>
<l>l'altro amando aver dee tema e sospetto</l>
<l>ch'andar possa virtù senza mercede.</l>
<l>Prega l'un dov'ha imperio; in vista agghiaccia</l>
<l>l'altro bench'arda, e i cor più freddi accende;</l>
<l>e 'l ver ciascun seguendo il falso abbraccia.</l>
<l>Ma tutto cortesia scusa e difende:</l>
<l>e 'l canto e 'l merto in voi che l'alme allaccia,</l>
<l>ambo d'ogn'alto onor degni vi rende.</l>
</lg>
</div1>
<div1>
<head>181</head>
<argument><p>[A Orsatto Giustinian]</p></argument>
<lg>
<l>Spesso per te goder da me si parte</l>
<l>l'alma, ove al corpo or è 'l camin preciso;</l>
<l>e quando al mio sembiante il guardo hai fiso,</l>
<l>ivi si loca, e sua virtù comparte.</l>
<l>Quinci io non men nel dolce inganno ho parte</l>
<l>mentre me scorger vivo in lui t'è aviso;</l>
<l>e benché lungi, a te vicino assiso</l>
<l>pasco il digiuno, e 'l cor consolo in parte.</l>
<l>O forse anco da te l'error si crea:</l>
<l>perché 'l desio, ch'ognor di me ti strinse,</l>
<l>dipinto agli occhi tuoi m'avviva e bea.</l>
<l>Che spesso ancor a' miei sì propria finse</l>
<l>amor tua imago, ovunque io li volgea:</l>
<l>che lei per vera ad abbracciar mi spinse.</l>
</lg>
</div1>
<div1>
<head>182</head>
<argument><p>[A Domenico Venier]</p></argument>
<lg>
<l>Deh, s'allor che regnar Venere e Marte</l>
<l>a' voti altrui da strano amor conquiso</l>
<l>d'un corpo umano in duro avorio inciso</l>
<l>le membra fur di novo spirto sparte;</l>
<l>perché mia pinta effigie, onde appagarte</l>
<l>a pien non puoi mentr'è l'occhio deriso,</l>
<l>farsi viva non vedi? E d'improviso</l>
<l>formar parole, e di stupor colmarte?</l>
<l>Che, stando or qui lontan per sorte rea,</l>
<l>ivi al valor ch'a te quest'alma avinse</l>
<l>vicin servir potrei, qual già solea.</l>
<l>Ma se 'l merto di mille in te ristrinse,</l>
<l>mille ancor Celii il ciel formar dovea</l>
<l>per l'affetto agguagliar che 'l cor mi cinse.</l>
</lg>
</div1>
<div1>
<head>183</head>
<argument><p>[A Orsatto Giustinian]</p></argument>
<lg>
<l>Qual rara sorte o qual celeste mano,</l>
<l>dolce amico diletto, il laccio ordio</l>
<l>Ch'i nostri cor sì strettamente unio</l>
<l>che d'essempio simil si cerca invano?</l>
<l>Tu de l'anima mia desir sovrano,</l>
<l>porto a' tristi pensier del petto mio;</l>
<l>a te primiera e dolce cura anch'io,</l>
<l>anch'io tuo porto in questo flutto insano.</l>
<l>Felice nodo e degno sol che giunto</l>
<l>par d'amici sì raro, eterno tegna</l>
<l>o con noi manchi in un medesmo punto;</l>
<l>perché qualunque morte innanzi spegna,</l>
<l>l'un pensando da l'altro esser disgiunto,</l>
<l>mille morti a provar lasso non vegna.</l>
</lg>
</div1>
<div1>
<head>184</head>
<argument><p>[A Tommaso Stigliani]</p></argument>
<lg>
<l>Stigliani, ov'è Cartago? Ov'Ilio stesso,</l>
<l>nobil ricchezza dell'etate antica?</l>
<l>Tutt'edra vile e roza terra implica</l>
<l>perc'han del tempo al duro imperio cesso;</l>
<l>solo all'arte è d'Apolline permesso</l>
<l>fuggir per lunga età Lete nemica.</l>
<l>Non spregiar tuo tesor, ma t'affatica</l>
<l>con altri studi a non lasciarlo oppresso.</l>
<l>Tuo però primo culto il lauro sia,</l>
<l>ch'a lui nascesti. E s'util cerchi altronde,</l>
<l>ciò fia per solo reggerti in tal via.</l>
<l>Che quando di chi avvien ch'oggi circonde</l>
<l>porpora, ogni memoria estinta sia,</l>
<l>vivran tue carte a null'altre seconde.</l>
</lg>
</div1>
<div1>
<head>185</head>
<argument><p>[A Giovan Battista Marino. 1]</p></argument>
<lg>
<l>Soverchio è ch'Amor cerchi a sue facelle</l>
<l>altr'esca in cielo, ed al su' onor sostegno:</l>
<l>bastan qui gli occhi del mio nobil pegno</l>
<l>per eterne dei cor fiamme novelle.</l>
<l>E son le Muse a me scarse, non ch'elle</l>
<l>ergan mio canto di tue lodi al segno;</l>
<l>che se ritrar tanta beltà m'ingegno,</l>
<l>sembro di vano ardir guerriero imbelle.</l>
<l>Ben tu, cui s'apre la Castalia vena</l>
<l>non men ch'a Febo, hai forze eguali al pondo</l>
<l>da celebrar l'alma mia dea terrena.</l>
<l>Ma taci: ché 'l tuo dir dolce e facondo</l>
<l>può, lei furando, a me farsi mia pena,</l>
<l>e cangiar anco in foco il mar profondo.</l>
</lg>
</div1>
<div1>
<head>186</head>
<argument><p>[2]</p></argument>
<lg>
<l>Mentre, Marin, di gloria al sacro monte</l>
<l>con franco volo alto valor t'estolle,</l>
<l>qual Pegaso col piè toccando il colle</l>
<l>nascer fai de le Muse un novo fonte.</l>
<l>Questo fra l'acque più famose e conte</l>
<l>di dolcezza al mel d'Ibla il pregio tolle,</l>
<l>e 'l pensier d'agguagliarlo è non men folle</l>
<l>di quel per cui dal ciel cadde Fetonte.</l>
<l>Specchiansi lauri e palme in sue chiar'onde,</l>
<l>e di natura e d'arte ogni tesoro</l>
<l>col rio si versa a le beate sponde.</l>
<l>Te dunque il mondo ammiri; e col suo coro</l>
<l>Febo stesso ti canti, e scarsa fronde</l>
<l>al tuo merto divin stimi il suo alloro.</l>
</lg>
</div1>
<div1>
<head>187</head>
<lg>
<l>Saggia norma non è con voglie ardenti</l>
<l>l'ali sempre tener tropp'alto tese,</l>
<l>né, sol mirando a troppo basse imprese,</l>
<l>rader il suol con vanni pigri e lenti.</l>
<l>D'Icaro il folle ardir gli altri spaventi,</l>
<l>ché mentre ai rai del sol vicino ascese,</l>
<l>privo di penne in precipizio scese,</l>
<l>i suoi caldi desir fra l'onde spenti.</l>
<l>Così chi mai non erge ardito il volto</l>
<l>ove al poggio d'onor virtù l'invita,</l>
<l>giace, palustre augel, nel fango involto.</l>
<l>Dedalo infra gli estremi il mezzo addita:</l>
<l>per cui con volo a miglior fin rivolto,</l>
<l>fa sicuro camin l'umana vita.</l>
</lg>
</div1>
<div1>
<head>188</head>
<argument><p>A messer Girolamo Molino</p></argument>
<lg>
<l>Quella donna gentil, ch'a nova luce</l>
<l>v'alletta il guardo; ad al suo dolce canto</l>
<l>l'avide orecchie, e 'n voi con doppio vanto</l>
<l>meraviglia e piacer tanto produce.</l>
<l>Dal parlar vostro, onde riflessa luce,</l>
<l>quasi da chiaro specchio in ogni canto,</l>
<l>tal in me splende, e m'addolcisce tanto</l>
<l>ch'alta brama di sé nel cor m'adduce.</l>
<l>Però me voi, signor, prego, scorgete</l>
<l>de' raggi suoi, di sua voce al diletto</l>
<l>per disfogarne, un dì, mia ardente sete.</l>
<l>Così lei prenda amor del vostro affetto,</l>
<l>e 'l lume e 'l canto, onde sì vago sete,</l>
<l>v'empiano ognor di lor dolcezza il petto.</l>
</lg>
</div1>
<div1>
<head>189</head>
<argument><p>Per la illustrissima signora donna Ieronima Colonna</p></argument>
<lg>
<l>Amore, a cui quel foco ardente meno</l>
<l>rende invida Giunon, quel che nell'onde</l>
<l>Del gran padre Oceàn s'accese, donde</l>
<l>Venere apparve pria nel suo bel seno;</l>
<l>per ristorar sue fiamme entro al sereno</l>
<l>raggio divino, e di virtù feconde</l>
<l>l'alme inalzar là, v'ogni ben s'asconde</l>
<l>da questo basso e vil carcer terreno;</l>
<l>sopra questa gentil Colonna or prende</l>
<l>suo seggio; e quinci ogni alma incende e falle</l>
<l>d'alto sentir le sue faville sante.</l>
<l>Di che noi bea splendor, ch'ella n'apprende;</l>
<l>e qual novo Israel, per miglior calle,</l>
<l>ne scorge a contemplar l'eterna amante.</l>
</lg>
</div1>
<div1>
<head>190</head>
<lg>
<l>Un Febo in cielo, un Febo in terra io scerno,</l>
<l>una Cinzia là su, l'altra fra noi:</l>
<l>van questi emuli a' quei co' raggi suoi,</l>
<l>stretti in nodo non men dolce fraterno.</l>
<l>Ministri questi e quei del re superno,</l>
<l>mondo, fan che felice or dirti puoi,</l>
<l>e i più lucenti specchi agli occhi tuoi</l>
<l>son questi, e quei del sommo sole eterno.</l>
<l>Così di tempo a' quei conformi ancora</l>
<l>durasser questi; e 'l tuo divoto zelo</l>
<l>del suo lume gioir potesse ognora.</l>
<l>Ma splenderan, deposto il terren velo,</l>
<l>lassuso anch'essi: e pari in tutto allora</l>
<l>avrà duo Febi e due Diane il cielo.</l>
</lg>
</div1>
<div1>
<head>191</head>
<argument><p>[In lode di Cinzia Braccioduro Garzadori]</p></argument>
<lg>
<l>Venere è certo e non donna mortale</l>
<l>questa, e dal vero il creder mio non erra:</l>
<l>ché sì rara beltà non nasce in terra</l>
<l>né può splender tal luce in corpo frale;</l>
<l>benché se 'l nome tien di Cinzia e tale</l>
<l>ardor di castità nel petto serra</l>
<l>che sol col guardo ogni vil voglia atterra,</l>
<l>ch'anzi Diana sia, dubbio m'assale.</l>
<l>Ma come è lei? Poiché le stelle a pena</l>
<l>quella avanza di lume, e questa nostra</l>
<l>fa l'aria più che 'l sol chiara e serena.</l>
<l>Sia qual si vuol, dea certo esser dimostra;</l>
<l>e se pur non è dea, donna terrena</l>
<l>vince, o dive del ciel, la gloria vostra.</l>
</lg>
</div1>
<div1>
<head>192</head>
<argument><p>Al signor Alessandro Magno suo fratello</p></argument>
<lg>
<l>Se pur d'alto saper lingua non mente</l>
<l>un predir quel che 'l ciel di me destina,</l>
<l>e in così verde età, lasso, vicina</l>
<l>morte spirar più qui non mi consente;</l>
<l>pria che siate, o mie luci, oscure e spente,</l>
<l>piangete innanzi a la pietà divina</l>
<l>ch'ognor sì pronta a prego uman s'inchina,</l>
<l>le colpe onde aggravar l'alma si sente.</l>
<l>E tu, ch'or da me lunge altrove spiri,</l>
<l>frate, da me più che quest'occhi amato,</l>
<l>rimanti, e 'l ciel più largo a te si giri:</l>
<l>sol che talor con petto amico e grato</l>
<l>in me 'l tuo danno e 'l mio destin sospiri,</l>
<l>e sia 'l mio nome del tuo pianto ornato.</l>
</lg>
</div1>
<div1>
<head>193</head>
<argument><p>Alla signora Giulia Recanati sua sorella</p></argument>
<lg>
<l>O per sangue e miserie a me congiunta,</l>
<l>e del medesmo ventre al mondo uscita,</l>
<l>quante fiate a lagrimar m'invita</l>
<l>quel rio destin che t'ha pur lassa aggiunta.</l>
<l>Tu rimanesti, a pena in luce giunta,</l>
<l>orba di quei che ti produsse in vita;</l>
<l>ed or da me, tua compagnia gradita,</l>
<l>tua sola speme, il ciel ti tien disgiunta.</l>
<l>Qual più strazio a provar ti resta omai?</l>
<l>Quai po 'l cielo a me far più ingiurie e scorni,</l>
<l>s'ogni mal m'è del tuo men grave assai?</l>
<l>Ma, s'è ver che sereno il ciel ritorni</l>
<l>dopo gran pioggia, e tu fin lieto avrai</l>
<l>de' tuoi più tristi e nubilosi giorni.</l>
</lg>
</div1>
<div1>
<head>194</head>
<lg>
<l>Questo ordito pur or soave nodo</l>
<l>ch'i nostri cor sì strettamente cinge,</l>
<l>forse altri a dir con meraviglia spinge</l>
<l>— Come novello amor lega in tal modo? —</l>
<l>Ma chi in voi scorge il ben che tanto io lodo</l>
<l>poiché 'l ciel solo voi n'orna e dipinge</l>
<l>e 'n me 'l desio, ch'ad amar voi mi stringe</l>
<l>tal che solo di lui gioisco e godo,</l>
<l>dirà ben: — Questi col suo ardente affetto</l>
<l>scaldar può ogni alma, e quei di ferro un core</l>
<l>a sua virtute altrui mover dal petto. —</l>
<l>Così, Camillo, in fede ognor maggiore,</l>
<l>crescendo il laccio sì concorde e stretto,</l>
<l>lieti ne guidi insin a l'ultim'ore.</l>
</lg>
</div1>
<div1>
<head>195</head>
<lg>
<l>O tra gli amici miei fidati e cari</l>
<l>ben più a me fido e più diletto amico,</l>
<l>o per cui sol felice ora mi dico</l>
<l>c'ho più la sorte e 'l mio destin contrari;</l>
<l>se render grazie a la tua fede pari</l>
<l>con questa penna indarno m'affatico,</l>
<l>conosci il buon voler, benché mendico</l>
<l>d'ogni poter, colpa de' cieli avari.</l>
<l>Colui cui son tutti i pensieri aperti,</l>
<l>chiaro scoprendo il mio desire interno,</l>
<l>voglia per me ne' suoi gran premî averti;</l>
<l>ch'io, poich'a ciò seguir via non discerno,</l>
<l>sì raro pegno almen de' tuoi gran merti</l>
<l>conserverò ne la memoria eterno.</l>
</lg>
</div1>
<div1>
<head>196</head>
<argument><p>All'illustrissimo signor Francesco Contarini, cavaliere e procuratore</p></argument>
<lg>
<l>Poiché de la mia cara e fida scorta</l>
<l>quasi a l'entrar di questa selva oscura</l>
<l>orbo fe' rimanermi aspra ventura,</l>
<l>perch'in me fosse ogni speranza morta;</l>
<l>io con la via ch'ogni alma poco accorta</l>
<l>ne' suoi diletti ritener procura,</l>
<l>fui per cangiar la faticosa e dura,</l>
<l>ch'a dolce fin la nostra vita porta.</l>
<l>Ma voi scorgendo il mio vicin periglio,</l>
<l>mentr'io dubbiava del camin verace,</l>
<l>mi serbaste in lui fermo il piede e 'l ciglio.</l>
<l>E se 'l mio cor turbò morte rapace,</l>
<l>serenollo di voi l'opra e 'l consiglio,</l>
<l>qual chiaro sol ch'oscura nebbia sface.</l>
</lg>
</div1>
<div1>
<head>197</head>
<argument><p>A messer Domenico Veniero</p></argument>
<lg>
<l>O novo Apollo, o sol, che ben di Dio</l>
<l>sotto velo mortal sembianza mostri;</l>
<l>tu, che rendi felici i giorni nostri</l>
<l>con tanto ben del ciel, ch'in te s'unio;</l>
<l>mentre infinita in atto umile e pio</l>
<l>gente a te vien dai più lontani chiostri,</l>
<l>perché quel c'ha nel cor scopra e dimostri,</l>
<l>di inchinarti e vederti alto desio;</l>
<l>a me, che sovr'ogni altro il tuo bel lume</l>
<l>divotamente adoro, apri la strada</l>
<l>che mi meni a vestir più salde piume.</l>
<l>Mostra, Signor, dove convien ch'io vada</l>
<l>per sottrarmi al volgar basso costume,</l>
<l>e perché, senza te, non pera e cada.</l>
</lg>
</div1>
<div1>
<head>198</head>
<argument><p>A messer Alberto Badoaro</p></argument>
<lg>
<l>S'udio nel tuo mortal corso periglio</l>
<l>quando più colmo avea di gioia il petto,</l>
<l>cangiando in grave duol l'alto diletto</l>
<l>dir così la tua patria umida il ciglio:</l>
<l>— Ahi, che sul più bel fior m'è tronca, o figlio,</l>
<l>tua vita e 'l mio sperar di te concetto;</l>
<l>e invan sì larghi frutti altronde aspetto</l>
<l>di fé, di lingua, d'opra e di consiglio.</l>
<l>Deh sanal tu, Signor, tu che m'hai porta</l>
<l>dianzi salute a tanta gloria unita,</l>
<l>sendo anch'io sì vicino al mio fin scorta. —</l>
<l>Or ch'a lei ti salvò celeste vita,</l>
<l>raddoppia il gaudio; e par d'afflitta e morta</l>
<l>che torni teco un'altra volta in vita.</l>
</lg>
</div1>
<div1>
<head>199</head>
<lg>
<l>Benedetto sia 'l dì ch'in nobil laccio</l>
<l>d'amor, Ottavia, a te quest'alma unio;</l>
<l>benedetto l'ardor del petto mio</l>
<l>a par di cui pò dirsi ogni altro un ghiaccio.</l>
<l>L'esca del foco in cui lieta mi sfaccio</l>
<l>è la tua gran bontà, sì cara a Dio,</l>
<l>i tuoi dolci costumi, e 'l grato e pio</l>
<l>cor ch'a me scopri, onde a me stessa io piaccio.</l>
<l>Ma chi spiegar poria l'immenso affetto</l>
<l>ch'in me rinchiudo? E quanta amando io senta</l>
<l>del tuo amor verso me gloria e diletto?</l>
<l>E se tua fiamma or de la mia più lenta</l>
<l>quella agguagliasse ch'arde entro 'l mio petto,</l>
<l>o me più ch'altra a pien ricca e contenta!</l>
</lg>
</div1>
<div1>
<head>200</head>
<argument><p>[A Domenico Venier]</p></argument>
<lg>
<l>Con presto piè verso 'l mio fin me n' gia</l>
<l>per grave morbo; e fuor d'ogni uso umano</l>
<l>di mirabil virtù nascosta mano</l>
<l>frenò 'l mio corso e 'l volse a miglior via.</l>
<l>Ma nacque il don de la salute mia,</l>
<l>Venier, da l'amor tuo raro e sovrano,</l>
<l>sì ardente del mio ben che render vano</l>
<l>pò l'odio in me d'aspra fortuna e ria.</l>
<l>E 'n favor de la tua più degna vita</l>
<l>cui stringe con la mia nodo sì forte,</l>
<l>a me concesse il ciel benigna aita.</l>
<l>Ma più felice ancor per te mia sorte:</l>
<l>me spento, fia con la tua gloria unita</l>
<l>e di man tolta a la seconda morte.</l>
</lg>
</div1>
<div1>
<head>201</head>
<lg>
<l>Del tu' ardor sol m'appago, e ben l'intendo</l>
<l>quasi dagli altri lumi un sol distinto;</l>
<l>né scior mai potrò 'l laccio ond'ho 'l cor cinto</l>
<l>se per te mille vite ognora io spendo.</l>
<l>E d'esser tal ver te speranza prendo</l>
<l>quando anco io sia di questa spoglia scinto;</l>
<l>ma 'l tuo dir di rossor m'ha 'l viso tinto</l>
<l>vil oro in premio a tanta fé porgendo.</l>
<l>E che giova ogni don, s'ha forza tale</l>
<l>ch'in te rimansi, [e poco] io l'alma implico</l>
<l>sì ch'è congiunto il ben, congiunto il male.</l>
<l>Ma impoverir per me più sembra oblico</l>
<l>se più del tuo che del mio ben mi cale:</l>
<l>ed amando, ad amor ti fai nemico.</l>
</lg>
</div1>
<div1>
<head>202</head>
<argument><p>Alla compagnia che recitò  la rappresentazione fatta al serenissimo principe il giorno di santo Stefano 1585</p></argument>
<lg>
<l>Schiera gentil, ch'i nudi incolti carmi</l>
<l>del mio finto Parnaso ornasti tanto</l>
<l>che del vero Parnaso il suono e 'l canto</l>
<l>men potea ricco e glorioso farmi.</l>
<l>Divino il tuo cantar, divino parmi</l>
<l>de la tua cortesia l'affetto e 'l vanto;</l>
<l>ma qual vinca di lor vo dubbio, e in tanto</l>
<l>di doppio nodo al cor sento legarmi.</l>
<l>So ben c'hanno ambeduo forza infinita,</l>
<l>versando in me piacer sì largo e novo</l>
<l>che fia cibo perpetuo a la mia vita.</l>
<l>Sol un amaro in tanto dolce io provo:</l>
<l>ch'ove d'animo grato ardor m'invita,</l>
<l>nulla al tuo merto il proprio sangue trovo.</l>
</lg>
</div1>
<div1>
<head>203</head>
<argument><p>Dopo la vittoria</p></argument>
<lg>
<l>Pur con tue forze il Trace in mar vincesti,</l>
<l>fatta di gloria a par del sol lucente,</l>
<l>Vinezia mia; pur in tua man possente</l>
<l>l'arbitrio quasi e 'l fren del mondo avesti.</l>
<l>Quinci al fero Ottoman si manifesti</l>
<l>che teco sol può rimaner perdente;</l>
<l>quinci tu 'l valor proprio e l'altrui mente</l>
<l>scorgi, e qual grazia il re del ciel ti presti.</l>
<l>Ma l'avanzo del ben da prima offerto</l>
<l>serbò, qual padre un don ch'a dolce figlia</l>
<l>mostri, e 'l prometta ad altro tempo e merto.</l>
<l>Tu segui ov'ei ti chiama, e speme piglia</l>
<l>che n'avrai poscia ogni alto premio e certo,</l>
<l>del mondo ancor reina e meraviglia.</l>
</lg>
</div1>
<div1>
<head>204</head>
<lg>
<l>Né quel Caton che 'l ferro in sé converse</l>
<l>de' cesarei trofei, da l'odio spinto,</l>
<l>né qualunque altro mal, cedendo vinto,</l>
<l>le crude man del proprio sangue asperse,</l>
<l>de la fortezza il vero lume scerse:</l>
<l>ch'anzi in lor fu da ciechi affetti estinto;</l>
<l>e 'l vizio in ciò sotto sembiante finto</l>
<l>de la virtute agli occhi lor sofferse.</l>
<l>Di fortuna sprezzar l'ira e 'l furore</l>
<l>por freno al senso, e quando fuor tempesta</l>
<l>n'assale, dentro aver tranquillo il core.</l>
<l>Sol in pro de la patria ed in onore</l>
<l>di Dio sacrarsi a vital morte onesta</l>
<l>è de' più forti eroi norma e splendore.</l>
</lg>
</div1>
<div1>
<head>205</head>
<argument><p>Musica del signor Giovanni  Florio sopra la precedente canzone della vittoria.</p></argument>
<lg>
<l>Come in leggiadra larva adorna il viso</l>
<l>con ricca pompa suol ninfa mostrarsi,</l>
<l>che del men vago ascoso ode lodarsi</l>
<l>per l'eterna beltà ch'inganna il viso;</l>
<l>così la mia che 'l Trace in mar conquiso</l>
<l>musa cantò con nudi accenti e scarsi,</l>
<l>sente, da te vestita, in pregio alzarsi,</l>
<l>Florio, con armonia di paradiso.</l>
<l>Ché chi le sue parole ode al tuo canto</l>
<l>e la contempla a' tuoi bei fregi mista,</l>
<l>s'inganna, e l'orna del tuo proprio vanto.</l>
<l>Quinci il volo da te mia fama acquista,</l>
<l>e la tua verso il ciel s'innalza tanto</l>
<l>ch'altri ne perde, ad un col cor, la vista.</l>
</lg>
</div1>
<div1>
<head>206</head>
<lg>
<l>Qual frutto acerbo suol d'inculta pianta</l>
<l>ch'in povero terreno il ciel nodrisce,</l>
<l>che, s'in licor soave altri il condisce</l>
<l>rende sapor ch'ogni uman gusto il vanta;</l>
<l>tal il mio stil che 'l Trace oppresso canta,</l>
<l>nato d'ingegno in me che mal fiorisce,</l>
<l>d'aspro dolce diventa, or che s'unisce</l>
<l>da te con melodia celeste e santa.</l>
<l>Che chi le note tue divine ascolta</l>
<l>crida ch'Orfeo con quelle avria potuto</l>
<l>Euridice impetrar più d'una volta.</l>
<l>Ma poi fra 'l dolce grave e 'l dolce acuto</l>
<l>perdendo l'alma in quel concento involta,</l>
<l>riman per meraviglia un sasso muto.</l>
</lg>
</div1>
<div1>
<head>207</head>
<lg>
<l>Cortese albergo amico,</l>
<l>che larga entrata desti</l>
<l>a' piacer nostri, e noi stanchi accogliesti;</l>
<l>di che benigno cor creder debbiamo</l>
<l>il tuo signor gentile,</l>
<l>s'in te desio troviamo</l>
<l>d'acquistar lode in seguitar suo stile?</l>
<l>Dunque allor ch'egli a ritrovar se n' viene</l>
<l>de le sue cure in te dolce riposo,</l>
<l>gli dì che ben possiamo</l>
<l>bramargli, come al suo valor conviene,</l>
<l>altro assai più di te ricco e pomposo</l>
<l>e real tetto adorno,</l>
<l>ma nullo a par di te dolce soggiorno.</l>
</lg>
</div1>
<div1>
<head>208</head>
<argument><p>[A Giulia Recanati]</p></argument>
<lg>
<l>Quante, pria che da te faccia partita,</l>
<l>cose udirò, che lunga istoria e bella;</l>
<l>quante ancor tu da me, dolce sorella,</l>
<l>più cara a me de la medesma vita.</l>
<l>Ma quando al giunger mio dolce ferita</l>
<l>ti darà al cor la subita novella,</l>
<l>come festosa in atto ed in favella</l>
<l>ti vedrò presta al lieto nunzio uscita.</l>
<l>Dirai, porgendo a me la fida mano,</l>
<l>colma gli occhi di pianto e di diletto</l>
<l>— O lungamente desiato invano! —</l>
<l>E anch'io, teco a lagrimar costretto,</l>
<l>languirò di dolcezza: — O senso umano!</l>
<l>O mirabile in noi fraterno affetto! —</l>
</lg>
</div1>
<div1>
<head>209</head>
<argument><p>Al signor Orsatto Giustiniano</p></argument>
<lg>
<l>Piaga in ver troppo acerba, e cruda sorte</l>
<l>fu 'l perder lei, che vi produsse in vita:</l>
<l>donna d'alto valor, saggia e gradita,</l>
<l>or fatta dea ne la celeste corte.</l>
<l>Ma ciò più ch'altro il duol tempri e conforte:</l>
<l>che quinci in voi pietà rara infinita</l>
<l>scoprio ver sé, mentre per darle aita</l>
<l>pronto v'offriste a spaventosa morte.</l>
<l>Non potea 'l vostro cor più ardente segno</l>
<l>dar del su' affetto, e 'n più certo periglio</l>
<l>mostrarsi a noi d'ogni alto pregio degno.</l>
<l>Né d'ella ancor più gloriosa il ciglio</l>
<l>chiuder potea che con lasciar per pegno</l>
<l>di sé nel mondo un così nobil figlio.</l>
</lg>
</div1>
<div1>
<head>210</head>
<argument><p>In morte dell'illustrissimo signor Paolo Contarini</p></argument>
<lg>
<l>Mentre al celeste dal terren suo polo</l>
<l>sciolta e lieta se n' gia l'anima eletta,</l>
<l>s'udì l'altera sua patria diletta</l>
<l>con tai voci sfogar l'acerbo duolo:</l>
<l>non piango io già ch'a sì felice volo</l>
<l>te n' poggi dove il tuo Fattor t'aspetta;</l>
<l>vattene a vita pur vera e perfetta,</l>
<l>ch'ivi ogni nostro ben riposto è solo!</l>
<l>Ma sol piango il mio mal; ché teco è morto</l>
<l>de l'antica mia gloria un novo sole,</l>
<l>né trovo al mio dolor pace o conforto.</l>
<l>Se non ch'a queste luci orbate e sole</l>
<l>risplende il lume tuo, vivo e risorto</l>
<l>in più d'un sol de la tua chiara prole.</l>
</lg>
</div1>
<div1>
<head>211</head>
<argument><p>In morte di messer Francesco Colombo</p></argument>
<lg>
<l>Perché sì tosto, ohimè, Colombo amato</l>
<l>spiegasti il volo al tuo celeste nido?</l>
<l>E in duro pianto e doloroso strido</l>
<l>lasciasti a morte il nostro cor piagato?</l>
<l>Tu d'ogni santo e bel costume ornato,</l>
<l>d'ogni valor, d'ogni più caro grido,</l>
<l>facendo un paradiso il nostro lido</l>
<l>potevi ancor qua giù viver beato.</l>
<l>Ma perché, stolti, a quest'umana sorte</l>
<l>pareggiar la divina? E pianger tanto</l>
<l>ch'in ciel tu goda, agli angioli consorte?</l>
<l>Scusa l'error, felice spirto e santo,</l>
<l>poich'al senso non diè fortuna o morte</l>
<l>mai sì giusta cagion di doglia e pianto.</l>
</lg>
</div1>
<div1>
<head>212</head>
<argument><p>In morte dell'illustrissimo signor Andrea Badoaro</p></argument>
<lg>
<l>Piangea qual orba madre in nero manto</l>
<l>Vinezia estinto il suo diletto figlio,</l>
<l>ne 'l cor mai le trafisse e bagnò 'l ciglio</l>
<l>più grave duol con più dirotto pianto.</l>
<l>Era, qual padre, il ciel lieto altrettanto</l>
<l>veggendol fuor d'ogni mondan periglio,</l>
<l>né raccolse giamai da lungo essiglio</l>
<l>altr'alma in sé con più letizia e canto.</l>
<l>Quando d'alto s'udio lingua divina</l>
<l>gridar: — Dio tel prestò, Dio l'ha produtto,</l>
<l>or per sé 'l vuole, o d'Adria alma reina.</l>
<l>Però del largo a te concesso frutto</l>
<l>lodar più tosto il dei, divota e china,</l>
<l>che render quel ch'è suo con doglia e lutto. —</l>
</lg>
</div1>
<div1>
<head>213</head>
<argument><p>In morte di messer Bernardo Viviano</p></argument>
<lg>
<l>Mentre il Viviano, a vera gloria intento</l>
<l>tenendo il franco e generoso core,</l>
<l>fa del suo giovenetto, alto valore</l>
<l>noi lieti, e d'Adria il sen ricco e contento;</l>
<l>Morte, che del più bel caro ornamento</l>
<l>sempre ne spoglia, e del maggior splendore,</l>
<l>ha questo di virtù vivace fiore</l>
<l>con ogni nostro ben reciso e spento.</l>
<l>Ma Dio fu sol che sì gradito pegno</l>
<l>ritolse a questo vil secolo e tristo,</l>
<l>perch'era ben di possederlo indegno.</l>
<l>Piange or ciascuno, e dice, afflitto e tristo:</l>
<l>— Non perdé 'l mondo più lodato ingegno,</l>
<l>né 'l ciel fe' mai di più degn'alma acquisto. —</l>
</lg>
</div1>
<div1>
<head>214</head>
<argument><p>In morte di madonna Lucrezia Zorzi</p></argument>
<lg>
<l>Già sovra il sol de' begli occhi lucenti</l>
<l>cieca nube spiegava invida morte,</l>
<l>e dicea 'l mondo: — Ahi, che men dura sorte</l>
<l>fora a veder de l'altro i raggi spenti! —</l>
<l>Amor, com'uom che riparar pur tenti</l>
<l>con arte al suo destin malvagio e forte,</l>
<l>da le luci già quasi estinte e morte</l>
<l>tolse il bel foco in mille faci ardenti.</l>
<l>— Vivrà — dicendo, — almen perpetuo in queste;</l>
<l>e fia racceso ognor ne l'altrui petto</l>
<l>dal grido sol de la beltà celeste:</l>
<l>che potrà il suon del chiaro nome eletto</l>
<l>fiamme destar via più cocenti e preste</l>
<l>che 'l mirar vivo ogni più vago aspetto. —</l>
</lg>
</div1>
<div1>
<head>215</head>
<argument><p>In morte del signor Giovan Francesco Lavezuola</p></argument>
<lg>
<l>O d'umane speranze iniqua sorte!</l>
<l>Ch'ove di maggior ben frutto s'attende</l>
<l>ivi più tosto e d'improviso stende</l>
<l>sue man rapaci invidiosa morte.</l>
<l>Mentre d'ogni bel don che gloria apporte</l>
<l>te, Gianfrancesco, il ciel sì adorno rende</l>
<l>e Verona per te più chiara splende,</l>
<l>cadesti, ohimè, per destin empio e forte.</l>
<l>Tal vago e nobil fior ch'in ricco prato</l>
<l>sua pompa spiega, il capo a terra inchina,</l>
<l>da ria tempesta o cruda man troncato;</l>
<l>pianse questa di morte alta rapina</l>
<l>povero e mesto il mondo in ogni lato;</l>
<l>e lieta al ciel poggia l'alma divina.</l>
</lg>
</div1>
<div1>
<head>216</head>
<argument><p>All'illustrissimo signor Alberto Badoaro, cavaliere</p></argument>
<lg>
<l>Signor, se misurando il proprio danno</l>
<l>del grand'avolo vostro il fin piangete,</l>
<l>ah ch'in voi, non in lui pietoso sete:</l>
<l>e dal senso ragion riceve inganno.</l>
<l>O se per fonte pur le lagrim'hanno</l>
<l>il mal ch'indi a la patria uscir vedete,</l>
<l>deh nova piaga al cor non le giungete</l>
<l>con quel che nascer può dal vostro affanno.</l>
<l>Chi può morte fuggir? Chi dar col pianto</l>
<l>e co' lamenti al corpo essangue vita?</l>
<l>Perché al voler di Dio lagnarsi tanto?</l>
<l>Carca d'anni e di gloria al ciel salita</l>
<l>l'alma or si gode al suo fattor a canto</l>
<l>fuor di queste miserie eterna vita.</l>
</lg>
</div1>
<div1>
<head>217</head>
<argument><p>In morte dell'illustrissimo signor Francesco Contarini, cavalier, procurator</p></argument>
<lg>
<l>Ahi mio dolce signore, ahi mio secondo</l>
<l>padre, imagin del primo a morte spinto,</l>
<l>qual destin vuol ch'ancor te pianga estinto,</l>
<l>con eguale aspra piaga, al cor profondo?</l>
<l>Parto di tua pietà, rinacqui al mondo,</l>
<l>l'empio furor di mia fortuna vinto;</l>
<l>or, di te privo, in novo mar respinto</l>
<l>d'affanni io son, che non ha porto o fondo.</l>
<l>Né di tua patria men sostegno e lume</l>
<l>tu fosti: ond'ella meco, orbata e mesta,</l>
<l>versa dagli occhi un lagrimoso fiume.</l>
<l>Alma or beata in ciel, già in mortal vesta,</l>
<l>sii pia ver noi; deh serba il tuo costume:</l>
<l>ambo consola, e 'l tuo favor ne presta.</l>
</lg>
</div1>
<div1>
<head>218</head>
<lg>
<l>In sacro tempio, ove divota, umìle</l>
<l>turba pace e perdono al ciel chiedea,</l>
<l>sotto velo mortal celeste dea</l>
<l>m'apparve in vista a Citerèa simìle.</l>
<l>Questa, in atto e parlar dolce e gentile,</l>
<l>volto a me 'l lume, onde negli occhi ardea,</l>
<l>degnò chiedermi in scorta, ove fremea</l>
<l>l'onda del vulgo impetuoso e vile.</l>
<l>Io, com'uom ch'alto dono a sé concesso</l>
<l>di sognar crede, quindi fuor la scorgo,</l>
<l>ben più d'ogni altro aventuroso duce;</l>
<l>ond'ella sparse in me sì dolce luce</l>
<l>che vinto io ne rimasi, ed or m'accorgo</l>
<l>che per altrui guidar perdei me stesso.</l>
</lg>
</div1>
<div1>
<head>219</head>
<lg>
<l>Cor d'Aletto crudel, nemica mia,</l>
<l>a torto accesa in me d'ira e di sdegno,</l>
<l>ch'io, qual misero Orfeo, render m'ingegno</l>
<l>col canto a' miei desir benigna e pia;</l>
<l>quando avrò da te pace? Oh quando fia</l>
<l>ch'almen t'incresca del mio strazio indegno,</l>
<l>posto il velen, per cui pianger convegno</l>
<l>mia speme uccisa allor che più fioria?</l>
<l>Deh, se ver te mai non commessi offesa,</l>
<l>mercé si desti omai dentro il tuo petto,</l>
<l>onde mi sia la morte speme resa;</l>
<l>e volto in gioia il mio doglioso affetto,</l>
<l>con questa cetra, a miglior fine intesa,</l>
<l>canti la tua pietate e 'l mio diletto.</l>
</lg>
</div1>
<div1>
<head>220</head>
<lg>
<l>Sentì non men che proprie in sé 'l mio core</l>
<l>le due vostre profonde aspre ferite,</l>
<l>da cruda, avara man di morte uscite,</l>
<l>con tai voci sfogando il suo dolore.</l>
<l>Dunque ben nata coppia, altero onore</l>
<l>già del mondo, or del cielo alme gradite,</l>
<l>sete, ohimè, così tosto a noi sparite</l>
<l>amari a noi lasciando i giorni e l'ore?</l>
<l>Dunque né tal valor né tal beltate</l>
<l>con tal senno e parlar sì dolce accorto</l>
<l>poteo trovar qua giù per voi pietate?</l>
<l>Ma poiché 'l vostro merto a Dio v'ha scorto,</l>
<l>porgete almen dal cielo amiche e grate</l>
<l>a tanto nostro duol qualche conforto.</l>
</lg>
</div1>
<div1>
<head>221</head>
<lg>
<l>Ahi, ch'a debil soffiar di picciol vento</l>
<l>non cade torre ben fondata e salda,</l>
<l>né leve offesa d'ira il petto scalda,</l>
<l>sì ch'un verace amor ne resti spento.</l>
<l>Fu 'l mio cor sempre a sol piacervi intento</l>
<l>né vive brama in lui più ardente e calda;</l>
<l>ma, se v'offesi, pur s'emenda e salda</l>
<l>l'error col vivo affetto, ond'io me n' pento.</l>
<l>Dunque giusta pietà di prego umìle</l>
<l>da voi m'impetri omai pace e perdono,</l>
<l>onde non fu mai scarsa alma gentile;</l>
<l>che senza sì pregiato e caro dono,</l>
<l>qual occhio senza luce orbato e vile</l>
<l>od uman tronco senza spirto, io sono.</l>
</lg>
</div1>
<div1>
<head>222</head>
<lg>
<l>Ahi, ch'empia sorte il mio signor pur serra</l>
<l>in ria prigion, sol per mio grave affanno;</l>
<l>che s'era vaga del suo strazio e danno</l>
<l>far anzi a me dovea sì acerba guerra.</l>
<l>Io son l'anima sua, che 'l regge in terra;</l>
<l>da lui gli spirti miei vita sol hanno;</l>
<l>a me sue piaghe, a lui tormento danno</l>
<l>i colpi, che fortuna in me disserra.</l>
<l>O prigion lunga, o fato iniquo e duro!</l>
<l>O cor mio, fossi almen dentro anch'io teco,</l>
<l>e si doppiasse allor la porta e 'l muro.</l>
<l>Ch'ivi è mia dolce libertà, non meco;</l>
<l>ivi è il mio sol; qui piango il giorno oscuro</l>
<l>in carcer senza te più mesto e cieco.</l>
</lg>
</div1>
<div1>
<head>223</head>
<lg>
<l>Se tela variar di seta e d'oro</l>
<l>sapea, qual voi, con dotta, industre mano,</l>
<l>l'antica Aracne, avria Pallade invano</l>
<l>palma sperato al suo più bel lavoro.</l>
<l>E quando nude, esposte in Ida foro,</l>
<l>per aver di beltà vanto sovrano,</l>
<l>le tre dee, voi scegliea giudicio sano,</l>
<l>se foste giunta a paragon tra loro.</l>
<l>E se Diana ancor per santo zelo</l>
<l>di verace onestà lassù riluce,</l>
<l>quanto di splender voi più degna in cielo?</l>
<l>Poich'in voi tanto de l'eterna luce,</l>
<l>novella dea, dal bel corporeo velo</l>
<l>fuor per ben mille raggi a noi traluce.</l>
</lg>
</div1>
<div1>
<head>224</head>
<lg>
<l>Notturno amante a la sua diva in seno</l>
<l>di soverchio gioir, languendo, isvenne;</l>
<l>ella, ch'in tutto, ahi lassa, estinto il tenne,</l>
<l>i sensi dal partir perdeo non meno.</l>
<l>Ma il ciel, d'aver turbato il lor sereno</l>
<l>pentito, un sì gran mal più non sostenne:</l>
<l>che l'un e l'altro in sé tosto rivenne,</l>
<l>di spavento, di duol, di gioia pieno.</l>
<l>Così provar l'inferno e 'l paradiso</l>
<l>ambo ad un tempo; ambo, confusi il core,</l>
<l>cangiaro il riso in pianto, e 'l pianto in riso.</l>
<l>Chiaro specchio ad ogni un, ch'invido Amore</l>
<l>è da compito ben sempre diviso:</l>
<l>e mesce col piacer sempre il dolore.</l>
</lg>
</div1>
<div1>
<head>225</head>
<lg>
<l>Per Laura arse il gran Tosco: ardo non meno</l>
<l>anch'io per Laura; ei con soave canto</l>
<l>fe' la sua ricca di sì nobil vanto</l>
<l>che l'immortalità la serba in seno.</l>
<l>Io l'istesso farei se 'l bel sereno</l>
<l>sguardo fosse ver me pietoso alquanto;</l>
<l>che quei celesti lumi han valor tanto</l>
<l>che scioglier pon di muta lingua il freno.</l>
<l>Deh non tolga, cor mio, pensier crudele</l>
<l>a voi tal gloria, a me giusta mercede,</l>
<l>né s'odan sempre invan le mie querele;</l>
<l>che se vostra beltà punto non cede</l>
<l>a l'altra, abbiate e voi servo fedele</l>
<l>ch'al mondo apra i tesor che 'l ciel vi diede.</l>
</lg>
</div1>
<div1>
<head>226</head>
<lg>
<l>Oh quanto esser mi dei diletto e caro</l>
<l>tu, che col raggio e 'l suon l'ore mi mostri,</l>
<l>che, fermando il tuo corso, i piacer nostri</l>
<l>festi incauti al fuggir del tempo avaro.</l>
<l>Per te mie gioie allor si raddoppiaro,</l>
<l>tal ch'invidia non ebbi a gaudî vostri,</l>
<l>alme beate ne' superni chiostri,</l>
<l>finché mi colse il dì nascente e chiaro.</l>
<l>Ed a quel che provai, breve spavento,</l>
<l>salvo or pensando, alto piacer ne piglio,</l>
<l>e dolce al cor, quel poco amaro i' sento.</l>
<l>Ma s'altro fin sortia sì gran periglio,</l>
<l>io ben chiuder potea lieto e contento,</l>
<l>dopo tanto diletto, in morte il ciglio.</l>
</lg>
</div1>
<div1>
<head>227</head>
<lg>
<l>Spiega ne l'aria pur l'umide penne,</l>
<l>movi, Noto, con fronte oscura e bruna,</l>
<l>e folte nebbie d'ogn'intorno aduna</l>
<l>quante usar per Giunon mai ti convenne.</l>
<l>Indi, se d'aspro duol ch'altri sostenne</l>
<l>ti punse il cor giamai pietate alcuna,</l>
<l>versa con tal furor pioggia importuna</l>
<l>ch'al mondo il ciel novo diluvio accenne.</l>
<l>Perché non sol partirsi indarno tenti</l>
<l>Cinzia, ma del camin ch'oggi prepara</l>
<l>per così tristo augurio ognor paventi.</l>
<l>Che senza la sua vista amata e cara</l>
<l>ben vinceria le tue stille cadenti</l>
<l>de le lagrime mie la pioggia amara.</l>
</lg>
</div1>
<div1>
<head>228</head>
<argument><p>[1]</p></argument>
<lg>
<l>Del labirinto in cui chiuso e smarrito</l>
<l>per voi mi tenne sì gran tempo Amore,</l>
<l>senza aver mai dal ciel penne o valore</l>
<l>da levarmene fuor pronto e spedito,</l>
<l>questa è la porta pur; qui pur, seguito</l>
<l>lungo fil di speranza e di dolore</l>
<l>al fin son giunto, o mio soave ardore,</l>
<l>da la vostra pietà pur fatto ardito.</l>
<l>Dunque con voci a la mia lingua scorte</l>
<l>dal vivo ardor c'ha nel mio cor ricetto,</l>
<l>eterne grazie a voi per me son porte;</l>
<l>e poiché chiuso m'è l'avorio schietto</l>
<l>di quella man che mi legò sì forte,</l>
<l>quest'uscio bacio, pien di caldo affetto.</l>
</lg>
</div1>
<div1>
<head>229</head>
<argument><p>[2]</p></argument>
<lg>
<l>Tu dai rubini d'oriental colore</l>
<l>a bel candor di schiette perle unito,</l>
<l>onde il vago di lei volto arricchito</l>
<l>porge altrui nel mirar gioia e stupore,</l>
<l>porti sì grato odor, che di minore</l>
<l>stima è quel che dan gl'Indi al nostro lito;</l>
<l>e tra le note sue da me sentito,</l>
<l>rende agli spirti miei vita e vigore.</l>
<l>Io benedico il dì ch'Amor soggetto</l>
<l>a voi, donna, mi fece; e diè per scorte</l>
<l>le vaghe luci onde 'l mio stato è retto.</l>
<l>Sol in ciò meno avien ch'io mi conforte:</l>
<l>che mentre chiuso m'è l'amato aspetto,</l>
<l>farsi veggo mie gioie e tronche e corte.</l>
</lg>
</div1>
<div1>
<head>230</head>
<argument><p>[3]</p></argument>
<lg>
<l>Ma bench'io sia di fuor, dentro il mio core</l>
<l>se n' passa a voi, mia vita; e 'n voi rapito</l>
<l>gioisce or ne' begli occhi, onde ferito</l>
<l>provò lunga stagion tema e dolore.</l>
<l>Ma perché anch'io del dolce almo splendore</l>
<l>seco non godo, a pien di pene uscito?</l>
<l>Ma duro intoppo al già quasi fornito</l>
<l>camin ritrovo, e resto in cieco orrore?</l>
<l>Deh m'aprite il riparo onde intercetto</l>
<l>m'è, quasi un sol da nebbia densa e forte,</l>
<l>il vostro chiaro e desiato aspetto.</l>
<l>Giorno sereno il vostro aprir m'apporte,</l>
<l>e non lasci ch'in voi picciol diffetto</l>
<l>turbi la mia tranquilla e lieta sorte.</l>
</lg>
</div1>
<div1>
<head>231</head>
<argument><p>[4]</p></argument>
<lg>
<l>Ma che giova viar nobil convito</l>
<l>che renda intorno prezioso odore</l>
<l>e prometta al gustar divin sapore,</l>
<l>s'è tolto il pascer poi nostro appetito?</l>
<l>Quasi Tantalo i' son, cui dolce invito</l>
<l>fan le poma pendenti e 'l chiaro umore</l>
<l>che invan per sete e per digiun ne more;</l>
<l>e sempre il suo sperar piange fallito.</l>
<l>Ma non vogliate, ohimè, dolce mia morte,</l>
<l>ch'io sì presso languisca al mio diletto,</l>
<l>tal che vostra pietà biasmo ne porte.</l>
<l>Ché se m'apriste già del vostro petto</l>
<l>per man d'Amor l'adamantine porte,</l>
<l>perch'entrar questa, or m'è per voi disdetto?</l>
</lg>
</div1>
<div1>
<head>232</head>
<argument><p>A nome di donna</p></argument>
<lg>
<l>Ben mi fu, Chiara, il ciel largo e cortese</l>
<l>e di sue grazie ogni alto sogno vinse,</l>
<l>allor che, 'l cor legando, a voi mi strinse,</l>
<l>tal ch'a più nobil laccio unqua non prese.</l>
<l>Rare bellezze, e più non viste o intese</l>
<l>in voi natura con virtù ristrinse;</l>
<l>così Febo di lauro il crin vi cinse</l>
<l>e d'ogni bel desio l'alma v'accese.</l>
<l>Sol ebbi stella in ciò scarsa ed avara:</l>
<l>ch'or da me lunge in altra parte io miro</l>
<l>risplender vostra vita amata e cara.</l>
<l>Il cui lume goder spero e sospiro</l>
<l>un dì con sorte a pien felice e rara,</l>
<l>e 'n sì dolce pensier lieta respiro.</l>
</lg>
</div1>
<div1>
<head>233</head>
<lg>
<l>Poiché fortuna al mio amor nemica</l>
<l>da voi lontano in questo mar mi tiene,</l>
<l>lasso, sempre son visso in doglia e 'n pene</l>
<l>né saldar si può ancor la piaga antica.</l>
<l>Spesso m'ancide il duol; poi spesso amica</l>
<l>più tiemmi in vita del tornar la speme,</l>
<l>come vivo per pioggia si mantiene</l>
<l>fior dal sol quasi estinto in piaggia aprica.</l>
<l>Ben sallo Amor, che con la mente volto</l>
<l>sempre mi vide ov'ogni ben lasciai,</l>
<l>e di lagrime sempre umido il volto.</l>
<l>Né spero tregua a le mie pene mai</l>
<l>finch'io non sia tra quelle braccia accolto,</l>
<l>lasso, che troppo intensamente amai.</l>
</lg>
</div1>
<div1>
<head>234</head>
<lg>
<l>O del mio reo destin, ch'or mi constringe</l>
<l>lontano errar dal caro idolo mio,</l>
<l>e del pianto e del duol soave oblio,</l>
<l>pensier, quanto il tuo merto a te mi stringe!</l>
<l>Per te spesso felice il cor si finge,</l>
<l>mentre il bel viso e 'l dolce sguardo pio</l>
<l>e 'l riso e 'l gioco e quanto invan desio,</l>
<l>sì vivo agli occhi miei da te si pinge.</l>
<l>Ahi macchia indegna del mio puro ardore!</l>
<l>poich'in tanta miseria, ov'or mi veggio,</l>
<l>può dar alcun piacer tregua al dolore.</l>
<l>Parti dunque, pensier, trova altro seggio;</l>
<l>perch'io senza 'l mio ben, senza 'l mio core,</l>
<l>né conforto curar, né viver deggio.</l>
</lg>
</div1>
<div1>
<head>235</head>
<lg>
<l>Pur volgo i passi, e n'è ben tempo omai,</l>
<l>al mio bel nido, al mio dolce soggiorno;</l>
<l>e 'l cor insieme a ricovrar ritorno,</l>
<l>ch'ivi piangendo in sul partir lasciai.</l>
<l>Tre volte cinta d'argentati rai,</l>
<l>la figlia di Latona ha mostro il corno,</l>
<l>ch'indi lontan non ho veduto un giorno</l>
<l>senza affanno provar, senza trar guai.</l>
<l>Or, qual nocchier tra dubbi casi scorto</l>
<l>per alto mar da ciel nemico irato,</l>
<l>pien di letizia al fin m'indrizzo al porto:</l>
<l>dove risplende il mio bel sole amato,</l>
<l>dov'è con quei, ch'ognor negli occhi porto,</l>
<l>ogni cagion del mio tranquillo stato.</l>
</lg>
</div1>
<div1>
<head>236</head>
<lg>
<l>Non sdegna amarmi, e n'ho sicuro pegno,</l>
<l>colei ch'adoro; e di mia età matura</l>
<l>con occhi di pietà guarda e misura</l>
<l>quanto men piace, e 'l fa di grazia degno.</l>
<l>Scorge in me di valor forse alcun segno</l>
<l>ch'adorna la mia fede ardente e pura.</l>
<l>Ma che pareggiar può tanta ventura?</l>
<l>Qual virtù rara? O qual sublime ingegno?</l>
<l>Anzi, se di me nasce alcun bel frutto</l>
<l>non è mio, no; ma da quel chiaro sole</l>
<l>co' suoi raggi fecondi in me produtto.</l>
<l>Dunque a ragion da me s'onora e cole</l>
<l>dea sì cortese: a lei sacrando in tutto</l>
<l>l'alma, l'opre, i pensieri e le parole.</l>
</lg>
</div1>
<div1>
<head>237</head>
<lg>
<l>O d'ogni suo pensiero unico oggetto,</l>
<l>che giorno e notte ne la mente io porto;</l>
<l>o d'ogni pena mia dolce conforto</l>
<l>qualor mi rendi il tuo bramato aspetto:</l>
<l>deh perché del vederti il gran diletto</l>
<l>mi vien si tardo, ed è si breve e corto?</l>
<l>perché 'l sol mi s'asconde a pena scorto,</l>
<l>e dopo tanto ben tenebre aspetto?</l>
<l>Ma fortunata chiamo ogni mia doglia,</l>
<l>poiché per giusto premio al mio desio</l>
<l>risponde ancor la tua amorosa voglia.</l>
<l>Benedetto sia dunque il martir ch'io</l>
<l>sento se di tua vista il ciel mi spoglia</l>
<l>e viva eterno amor nel petto mio.</l>
</lg>
</div1>
<div1>
<head>238</head>
<lg>
<l>Mentre la bella e gentil donna mia,</l>
<l>qual in Cinto talor Delia si vede,</l>
<l>al dolce suono accompagnando, il piede</l>
<l>movea con onestate e leggiadria.</l>
<l>Febo, che tal beltà qua giù scopria,</l>
<l>dicea: — Qual luce a farmi oltraggio riede? —</l>
<l>E Amor, ch'altero in que' begli occhi siede,</l>
<l>visibilmente i cori altrui feria.</l>
<l>Quando, volgendo il guardo suo cortese,</l>
<l>degnò mirarmi: e presto al mio tormento</l>
<l>l'ascoso arcier gli strali e l'arco prese.</l>
<l>Deh, perché 'l tenne in me sì poco intento?</l>
<l>ch'al suo bel lume, a le soavi offese</l>
<l>del mio signor potea morir contento.</l>
</lg>
</div1>
<div1>
<head>239</head>
<lg>
<l>Spenta è l'indegna fiamma onde cotanto</l>
<l>per te, donna, arsi, e quel vil nodo sciolto</l>
<l>ch'Amor m'avea d'intorno al cor avolto:</l>
<l>più non mi stan pensier dogliosi a canto.</l>
<l>Ma qual di Circe e di Sirene al canto</l>
<l>Ulisse già, tal a tu' insidie tolto</l>
<l>ver la mia cara libertà son volto</l>
<l>che lungamente ho sospirato e pianto.</l>
<l>Non era lunge a rimaner disperso</l>
<l>se non mi socorrea divin consiglio,</l>
<l>già quasi in fera irrazional converso.</l>
<l>Dunque campato da sì gran periglio,</l>
<l>rendo al ciel grazie in alta gioia immerso,</l>
<l>poiché m'aperse al maggior uopo il ciglio.</l>
</lg>
</div1>
<div1>
<head>240</head>
<lg>
<l>De l'aspro tuo rigor giusto in me sdegno</l>
<l>spente avea le mie fiamme a poco a poco</l>
<l>mentre, o stile inuman, prendesti in gioco</l>
<l>la doglia e 'l pianto del mio strazio indegno.</l>
<l>Or ch'in te pur d'amor scorgo alcun segno,</l>
<l>torna e s'avviva in me l'estinto foco,</l>
<l>e del cor ti ripongo al primo loco</l>
<l>qual signor che ricovri il proprio regno.</l>
<l>Tu gradisci mia pura ardente fede,</l>
<l>ch'in nobil alma troppo si disdice</l>
<l>render a ben servir pena in mercede.</l>
<l>E faccia Amor sì ferma in te radice</l>
<l>a quella egual che nel mio petto siede:</l>
<l>che l'un per l'altro viva ognor felice.</l>
</lg>
</div1>
<div1>
<head>241</head>
<lg>
<l>Deh non cessar, Amor, deh torna al canto,</l>
<l>né mi lasciar cader da tanta gioia;</l>
<l>e saetta in me pur, che non m'annoia,</l>
<l>da l'atto dolce del bel viso santo.</l>
<l>Movi la voce pur, soave tanto,</l>
<l>ch'altro non bramo, anzi ho tutt'altro a noia;</l>
<l>consenti, ohimè, ch'in tale stato i' moia,</l>
<l>mentre il cor si distilla in dolce pianto.</l>
<l>Benché seguendo il suon da me diviso,</l>
<l>lo spirto, e giunto in ciel, torna e mi dice</l>
<l>che questo avanza il ben del paradiso</l>
<l>e ch'un solo sospir di quei ch'elice</l>
<l>dal mio cor l'armonia che m'ha conquiso,</l>
<l>ogni uom potria qua giù render felice.</l>
</lg>
</div1>
<div1>
<head>242</head>
<lg>
<l>Finser le favolose antiche carte</l>
<l>Giove, dal cielo in bianco tauro sceso,</l>
<l>su per l'onde portar l'amato peso;</l>
<l>né ciò ben so con che misterio od arte.</l>
<l>Così, s'a falsi dèi lice agguagliarte,</l>
<l>verace Giove, e tu già fosti acceso</l>
<l>de la nostr'alma e al su' acquisto inteso</l>
<l>in puro agnello il ciel vide cangiarte;</l>
<l>e fatto a lei di te guida e sostegno,</l>
<l>varcando questo mal crudele infido,</l>
<l>fuor la traesti, qual più caro pegno;</l>
<l>ma quei la preda sua misera in lido</l>
<l>terren condusse, e tu 'l beato regno</l>
<l>del ciel festi a la tua perpetuo nido.</l>
</lg>
</div1>
<div1>
<head>243</head>
<lg>
<l>Falso piacer, che con sì lento passo</l>
<l>movi, e fuggi com'ombra a pena vista;</l>
<l>o di troppo aspro fel dolcezza mista,</l>
<l>che rende l'uom del proprio gusto casso!</l>
<l>O più ch'altro selvaggio, orrido sasso,</l>
<l>ancor che piano e dilettoso in vista,</l>
<l>di cui quanto più 'l fral montando acquista,</l>
<l>l'alma più scende in precipizio al basso!</l>
<l>Quante per te fatiche al vento ho sparte,</l>
<l>che digiun lungo ha la ragion sofferto,</l>
<l>dal senso esclusa in perigliosa parte!</l>
<l>Or, che tu' inganno io pur conosco aperto,</l>
<l>torno, e spero saldar tuoi danni in parte</l>
<l>al poggio di virtù, sublime ed erto.</l>
</lg>
</div1>
<div1>
<head>244</head>
<lg>
<l>Questa di vari fior mensa dipinta,</l>
<l>ove lieta la copia ha sparso il corno</l>
<l>sacro a te, Bacco; e questa lira intorno</l>
<l>de l'amata tua fronde avolta e cinta;</l>
<l>che dal mio voto e dal tuo pregio spinta</l>
<l>tornando a noi questo gradito giorno,</l>
<l>suonerà sempre il tuo bel nome adorno,</l>
<l>né in me fia mai la tua memoria estinta.</l>
<l>Tu venir degna: e mentre il tuo licore</l>
<l>meco a la mensa la mia Cinzia mesce,</l>
<l>scalda con tua virtute il freddo core:</l>
<l>sì che, come a dolc'esca incauto pesce,</l>
<l>ebra sia vinta; e me ne scusi Amore,</l>
<l>ch'ogni fren romper suol quando in noi cresce.</l>
</lg>
</div1>
<div1>
<head>245</head>
<argument><p>Primo</p></argument>
<lg>
<l>Quell'alato fanciul, quel picciol dio,</l>
<l>cui per nome Cupido il mondo chiama,</l>
<l>a me non noto pria, se non per fama;</l>
<l>con quest'occhi, signor, pur ier vid'io.</l>
<l>Mentre di bella donna, umano e pio</l>
<l>volto io stava a mirar con nova brama,</l>
<l>qual chi mostrar sua pompa e gloria brama</l>
<l>fuor de' bei lumi ne la fronte uscìo;</l>
<l>quindi volto ver me lieto sorrise,</l>
<l>e lusingando in atto dolce, amico,</l>
<l>alto diletto al mio desir promise.</l>
<l>Or, perché 'l grida ognun crudo e nemico</l>
<l>e tal che rado altrui gran tempo arrise,</l>
<l>di cader temo al suo fallace intrico.</l>
</lg>
</div1>
<div1>
<head>246</head>
<argument><p>Secondo</p></argument>
<lg>
<l>Splende de la mia dea nel vago viso</l>
<l>di cortese pietate un vivo raggio,</l>
<l>che sicuro mi fa d'onta e d'oltraggio,</l>
<l>anzi mi scopre il ben del paradiso.</l>
<l>Ma troppo alte impromesse e dolce riso</l>
<l>fan che d'occulto inganno ha tema uom saggio:</l>
<l>che qual pesce torcendo il suo viaggio</l>
<l>ingordo a l'esca trae, resta deriso.</l>
<l>Dunque voi, cui d'amor l'arte e gli inganni</l>
<l>per prova aperti son, fatemi accorto,</l>
<l>sì ch'io gli ami suoi fugga e i suoi gran danni.</l>
<l>Ma se, com'odo, ogni rimedio è corto</l>
<l>e pur convien che 'l suo piacer ne 'nganni,</l>
<l>mi date almeno ond'io non resti morto.</l>
</lg>
</div1>
<div1>
<head>247</head>
<lg>
<l>Ahi perché de' begli occhi, ond'io sol vivo</l>
<l>e senza i quali a morte omai son corso,</l>
<l>e d'ogni usato mio dolce soccorso</l>
<l>per voi son, donna, a sì gran torto privo?</l>
<l>Ben crederò che possa e fiume e rivo</l>
<l>volger indietro il natural suo corso,</l>
<l>poich'a preso empio stil di tigre e d'orso</l>
<l>quel cor che non fu mai sdegnoso e schivo.</l>
<l>Se mai dal vostro il mio voler disgiunto</l>
<l>non ebbi, lasso, è pur tropp'aspra sorte</l>
<l>ch'io pianga, a tale indegno strazio giunto.</l>
<l>Felici quei ch'in nodo lieto e forte</l>
<l>stringe Amor sempre, a sperar dolce aggiunto</l>
<l>che né sciorlo ancor possa invida morte.</l>
</lg>
</div1>
<div1>
<head>248</head>
<argument><p>Pastorale</p></argument>
<lg>
<l>— Perché, lassa, non m'è concesso tale</l>
<l>pianto trovar, che la mia pena adegui?</l>
<l>Onde questo meschin cor si dilegui,</l>
<l>ch'a tanto duol più contrastar non vale?</l>
<l>Ma per qual aspra mia colpa mortale</l>
<l>inimico destin sì mi presegui?</l>
<l>E tu, Clori, a che tardi? A che non segui</l>
<l>lui, ch'al ciel se ne va con spedit'ale?</l>
<l>Aspetta, gloriosa anima e bella,</l>
<l>me, ch'esser voglio in vita e 'n morte, quanto</l>
<l>esser si può, fida compagna e ancella. —</l>
<l>Ciò detto cadde al suo Damone a canto</l>
<l>Clori: e, congiunte, a la par loro stella</l>
<l>ambe l'alme n'andar tra gioia e canto.</l>
</lg>
</div1>
<div1>
<head>249</head>
<lg>
<l>Con lento passo e con la faccia tinta</l>
<l>de la doglia onde 'l cor sentia ferirsi,</l>
<l>là 've da Filli sua dovea partirsi</l>
<l>pervenne al fin l'innamorato Aminta.</l>
<l>E perché l'alma, dal desio sospinta,</l>
<l>ne l'amata beltà sentia rapirsi,</l>
<l>mosse la bocca per, baciando, unirsi</l>
<l>con l'alma sua, non meno afflitta e vinta.</l>
<l>Ma rimaner la fe' soverchio affanno,</l>
<l>qual leve augel da grave rete colto,</l>
<l>in questo ancor provando avara sorte.</l>
<l>Sol gli occhi lagrimosi in quel bel volto</l>
<l>tenea dicendo: — Ahi, che men duolo e danno</l>
<l>mi fora il gir lontan da te per morte. —</l>
</lg>
</div1>
<div1>
<head>250</head>
<lg>
<l>Vive nel tuo bel sen l'anima mia,</l>
<l>o di lei pietoso unico oggetto;</l>
<l>vive la tua non men dentro al mio petto,</l>
<l>né qua già questa e quella altro desia.</l>
<l>Ambe han tra lor sì dolce compagnia</l>
<l>che vinto cade ogni altro uman diletto;</l>
<l>ambe d'un sol voler, d'un solo affetto:</l>
<l>l'una per l'altra se medesma oblia.</l>
<l>Tu di bellezza e cortesia fenice,</l>
<l>io di fede e d'amor; tu fortunata</l>
<l>per me ti chiami, ed io per te felice.</l>
<l>Così non porti mai fortuna ingrata</l>
<l>ai nostri lieti giorni ora infelice;</l>
<l>ma sia Filli con Tirsi a pien beata.</l>
</lg>
</div1>
<div1>
<head>251</head>
<lg>
<l>Eco de' miei sospir, campagna antica,</l>
<l>fioriti colli e solitarie valli,</l>
<l>rapido fiume, lucidi cristalli,</l>
<l>superbe sponde, piaggia lieta aprica;</l>
<l>e tu, più ch'altra, a' miei desiri amica,</l>
<l>pianta felice, ove amorosi balli,</l>
<l>tra bella schiera e fior vermigli e gialli,</l>
<l>suole guidar la dolce mia nemica;</l>
<l>io pur vi lascio, e mesto e sconsolato</l>
<l>rivolgo i passi là dove non spero</l>
<l>trovar chi più mi dia gioia e diletto.</l>
<l>Voi con colei ch'è 'l vostro onor perfetto</l>
<l>restate, e col mio cor e col pensiero;</l>
<l>ahi maligna mia stella e duro fato!</l>
</lg>
</div1>
<div1>
<head>252</head>
<lg>
<l>Questo, ch'in spessa pioggia umor converso</l>
<l>dal ciel sì largo e sì continuo scende,</l>
<l>di quel ben vera sembianza a me rende</l>
<l>che fuor per gli occhi indegnamente io verso.</l>
<l>Questo si cria se in ciel vento perverso</l>
<l>folte ed oscure nubi aduna e stende;</l>
<l>quel nasce perché 'l cor m'aggrava e prende</l>
<l>con folto duol vento di sdegno averso.</l>
<l>Ma poco andrà, che fia questo risolto</l>
<l>e in un momento scoprirassi il cielo,</l>
<l>mostrando il sol più che mai chiaro il volto;</l>
<l>quel dura eterno e chiuso in mesto velo</l>
<l>ho 'l cor; né spero unque a pietà rivolto</l>
<l>veder lasso il mio sol per caldo o gelo.</l>
</lg>
</div1>
<div1>
<head>253</head>
<argument><p>In lode di Aranscuez, giardino del  re catolico Filippo Secondo</p></argument>
<lg>
<l>Oh che leggiadro, o che felice e vero</l>
<l>paradiso terrestre, e de le Muse</l>
<l>via più ch'ogni altra propria, amica stanza!</l>
<l>Oh come, ovunque va l'occhio e 'l pensiero</l>
<l>d'ogni grazia che 'l ciel benigno infuse</l>
<l>nel suo signor, si scorge egual sembianza!</l>
<l>Questo real giardin, sì come avanza</l>
<l>di pregio qual nel mondo oggi è più adorno,</l>
<l>di lungo giro ancor tutt'altri eccede:</l>
<l>ché mal può franco piede,</l>
<l>desto col sol, fornir sua strada e 'l giorno.</l>
<l>E perché sete in lui giamai non regni,</l>
<l>ministra il ricco Tago e 'l bel Gerama</l>
<l>onde perpetue al fortunato albergo.</l>
<l>Così 'l suo possessor si lascia a tergo</l>
<l>qualunque altro la croce adora ed ama</l>
<l>di larghi intorno e spaziosi regni,</l>
<l>d'ogni favor del ciel fecondi e pregni;</l>
<l>e con la mente in Dio sempre conversa,</l>
<l>un fiume d'or raccoglie ed altro versa.</l>
<l>Ornan ricco palagio in ogni parte</l>
<l>liete stanze, alte torri e fresche logge,</l>
<l>u' fugge un rio con strepitosi passi.</l>
<l>Qui fonti e statue con mirabil arte</l>
<l>stillan di terra al ciel sorgenti piogge,</l>
<l>e par che sian rissolti in acqua i sassi.</l>
<l>Qui lieta accoglie, ed altrui guida fassi,</l>
<l>con Vertunno ad ognor Pomona e Flora</l>
<l>per le delizie del beato loco;</l>
<l>dove allegrezza e gioco</l>
<l>tra le Grazie ed Amor sempre dimora.</l>
<l>Mill'ombre, mille vie d'alto diletto,</l>
<l>mille giardini entr'un giardin ridutti,</l>
<l>d'arbori cinti e di frondose mura,</l>
<l>mostran quanti ha tesori arte e natura</l>
<l>e quanti il mondo fior, foglie, erbe e frutti.</l>
<l>Tal il re, d'ogni gloria albergo eletto</l>
<l>e vivo fonte di saper perfetto,</l>
<l>quant'egli impera, con mirabil norma,</l>
<l>fa colto e vago, e di se stesso informa.</l>
<l>Miro construtti poi di fronde e fiori,</l>
<l>o d'alte piante in bel cerchio disposte,</l>
<l>quinci e quindi teatri adorni e lieti,</l>
<l>da cui varie ampie strade escono fuori,</l>
<l>per lunghissimo corso agli occhi esposte</l>
<l>d'elci, d'olmi, di pin, d'orni e d'abeti.</l>
<l>Né so ben di qual pria la brama acqueti,</l>
<l>ch'ognuna a sé m'adesca, a sé m'invita</l>
<l>con sua fresc'ombra incontr'al sol ardente.</l>
<l>Tal si mostra egualmente</l>
<l>in tutte sue virtù l'alma gradita;</l>
<l>che ciascuna di lor per ogni lato</l>
<l>da pia religion, ch'a Dio sì aggrada,</l>
<l>quasi da centro suo nasce e dipende;</l>
<l>e vaga ognuna i cori alletta e prende</l>
<l>a varcar di sue lodi immensa strada,</l>
<l>che fa con sua dolc'ombra altrui beato.</l>
<l>Quinci, dovunque Febo il carro aurato</l>
<l>guida, il gran re se n' va famoso e chiaro;</l>
<l>e vive, in terra e 'n ciel, pregiato e caro.</l>
<l>Per chiusi boschi e per aperti campi</l>
<l>vaghe fere d'intorno in largo stuolo</l>
<l>dietro a fertili paschi errando vanno;</l>
<l>né vien ch'alcuna mai paventi o scampi</l>
<l>per vista umana, o senta ingiuria e duolo:</l>
<l>ch'in pace eterna aventurose stanno.</l>
<l>Né men felici altrui diletto danno</l>
<l>soavi filomene e vaghi augelli</l>
<l>che spiegan gli occhi d'Argo in ampio giro;</l>
<l>e quanti uman desiro</l>
<l>può mirar o sentir canori e belli.</l>
<l>Han dolce vita ancor per stagni e laghi</l>
<l>candidi cigni e pesci, in folte schiere</l>
<l>correndo al cibo ch'altrui man lor porge.</l>
<l>In tale stato i suoi popoli scorge</l>
<l>quel saggio spirto: e sante leggi intere</l>
<l>vietan ch'ingiusta man gli turbi o impiaghi.</l>
<l>Onde d'oneste brame in tutto paghi,</l>
<l>regnando pace e libertà fra loro,</l>
<l>godon beati un novo secol d'oro.</l>
<l>Così voi con distorte erranti vie</l>
<l>a cui di ben oprar non giova o cale.</l>
<l>Giusto supplicio; e indarno arte o pietate</l>
<l>spera per indi uscir d'Icaro l'ale.</l>
<l>Fate accorto ancor me, che nulla vale</l>
<l>mio ingegno e stil per giunger l'alte lodi,</l>
<l>dentr'a cui senza fin m'aggiro e intrico</l>
<l>se non m'aita, amico,</l>
<l>Febo, e discioglie a la mia lingua i nodi.</l>
<l>Che, come un sol di tanti e sì bei fregi</l>
<l>ch'in mille guise qui veste il terreno,</l>
<l>il guardo altrui non già la voglia stanca,</l>
<l>così cresce il desire e 'l poter manca,</l>
<l>vinto da un raggio sol del sol sereno</l>
<l>che splende a me per tanti lumi e pregi.</l>
<l>L'un de' giardini onor, l'alto de' regi,</l>
<l>questi e quei d'ogni ben ricco e fecondo,</l>
<l>ambo qua giù lucenti occhi del mondo.</l>
<l>E qual già di pittor celebre mano</l>
<l>da varî corpi in queste parti e 'n quelle</l>
<l>per farne un solo ogni beltà raccolse,</l>
<l>tal non lasciò contrada o monte o piano</l>
<l>che cose avesse in sé più rare e belle;</l>
<l>e fino agl'Indi estremi il piè rivolse</l>
<l>natura ed arte, allor che formar volse</l>
<l>il bel soggiorno, in cui qual di più stima</l>
<l>al mondo era vaghezza, unita apparse;</l>
<l>e questa e quella alzarse</l>
<l>vide del poter proprio oltra la cima.</l>
<l>L'una e l'altra con studio ancor simìle,</l>
<l>perché al loco il signor conforme fusse,</l>
<l>in ornar lui tutte sue forze espose:</l>
<l>che da quante fur mai chiare e famose</l>
<l>alme reali, in lui sol si ridusse</l>
<l>tutto il buon, tutto il bel, tutto il gentile.</l>
<l>Queste due meraviglie, oltr'ogni stile</l>
<l>rare per sé, che fian s'altri le mesce?</l>
<l>E la gloria de l'una a l'altra accresce?</l>
<l>Ma tu, saggio signor, perché sì rado</l>
<l>loco sì bel di tua vista rallegri?</l>
<l>E più spesso tua luce altrove mostri?</l>
<l>In qual altro ti deve esser più a grado</l>
<l>cercar ristoro a' pensier lassi ed egri</l>
<l>ch'in questo, alto stupor de' giorni nostri?</l>
<l>Benché né questo né tutt'altri chiostri</l>
<l>nati a diporto, in tuo piacer frequenti;</l>
<l>ch'anzi allor vivi in più fatiche involto,</l>
<l>e, l'ozio in cure volto,</l>
<l>null'ora pigra o vacua andar consenti.</l>
<l>Che tu sai ben quanto altrui prema il peso</l>
<l>di legno ch'a sua guardia si commetta</l>
<l>perché salvo da l'onde il guidi in porto.</l>
<l>Così dal ciel con larga man sia porto</l>
<l>al tuo desir quel che bramoso aspetta,</l>
<l>e 'l bel giardin, col suo favor, difeso;</l>
<l>talch'ei più vago e lieto ognor sia reso,</l>
<l>e tu, di ricche palme e d'anni carco,</l>
<l>abbi dal mondo a Dio felice il varco.</l>
<l>Canzon, col fral mi parto e 'l cor qui lasso;</l>
<l>e te scuso non men, che m'abbandoni</l>
<l>restando in questo nido almo e felice.</l>
<l>Tu, se poco di lui per te si dice,</l>
<l>prega che 'l fallo al buon voler perdoni,</l>
<l>che fu di brama pien, di forze casso.</l>
<l>Pregane anco il gran re: che 'l tuo stil basso</l>
<l>dagli alti pregi suoi troppo declina;</l>
<l>ed a' suoi piedi, umìl, per me t'inchina.</l>
</lg>
</div1>
<div1>
<head>254</head>
<lg>
<l>Se di quest'occhi inferma</l>
<l>e debil sento la virtù visiva,</l>
<l>altronde non deriva,</l>
<l>certo, che dal mirar continuo e fiso</l>
<l>del mio bel sole il viso.</l>
</lg>
</div1>
<div1>
<head>255</head>
<lg>
<l>Prendi, cruda mia Flora,</l>
<l>questa candida rosa;</l>
<l>e se pur crudeltate</l>
<l>di ciò ti rende ancora,</l>
<l>lasso, schiva e ritrosa,</l>
<l>pensa che tua beltate,</l>
<l>onde sì altera vai,</l>
<l>sparir tosto vedrai,</l>
<l>come 'l vivo colore</l>
<l>in questo vago fiore.</l>
</lg>
</div1>
<div1>
<head>256</head>
<lg>
<l>Se qualunque ti mira</l>
<l>con tua vaghezza e tuoi novi colori</l>
<l>di te, rosa, innamori;</l>
<l>ciò Natura da te non move e spira;</l>
<l>tal virtù co' begli occhi a te concesse</l>
<l>e ne le foglie tue mirando impresse</l>
<l>la gentil donna mia,</l>
<l>che per farmi felice a te m'invia.</l>
</lg>
</div1>
<div1>
<head>257</head>
<lg>
<l>Se nel giardin de la mia dolce Flora</l>
<l>nascon rose sì belle</l>
<l>che di grazia e color perdon con elle</l>
<l>le adorne guance de la bella Aurora,</l>
<l>quinci tal pregio in lor nasce e deriva;</l>
<l>che mentre le vagheggia e studia e cole</l>
<l>la pastorella che del cor mi priva,</l>
<l>nel formarle, Natura</l>
<l>dal suo bel volto il vivo essempio fura.</l>
</lg>
</div1>
<div1>
<head>258</head>
<lg>
<l>Amor, se tanto puoi</l>
<l>quanto ogni un crede e stima;</l>
<l>se non consenti e vuoi</l>
<l>che 'l torto nel tuo regno</l>
<l>ragion vinca ed opprima;</l>
<l>s'in nobil atto e degno</l>
<l>chiaro onor ti diletta;</l>
<l>fa di questa crudel per me vendetta.</l>
</lg>
</div1>
<div1>
<head>259</head>
<lg>
<l>Come in fecondo prato</l>
<l>ricca ghirlanda a la sua chioma bella</l>
<l>tesse de' più bei fior vaga donzella;</l>
<l>così d'Adria nel sen, nido beato</l>
<l>de le Grazie e d'Amore,</l>
<l>nobil opra del ciel, del mondo onore,</l>
<l>virtù raccolse, e 'n gentil nodo strinse,</l>
<l>fiorito stuol de' suoi più degni amanti,</l>
<l>in seguir lei Constanti;</l>
<l>e de' lor chiari pregi il crin si cinse:</l>
<l>ond'or tanto più splende,</l>
<l>e l'alma e i cor di sua bellezza accende.</l>
</lg>
</div1>
<div1>
<head>260</head>
<lg>
<l>Vaga e candida luna,</l>
<l>secondo occhio del cielo,</l>
<l>degna sorella del signor di Delo;</l>
<l>qual meraviglia fia</l>
<l>che quanto di bellezza in te s'aduna</l>
<l>perda al bel volto de la donna mia?</l>
<l>S'ella dispiega al vento</l>
<l>chiome d'or, tu d'argento?</l>
<l>Ma, se per altro ancor seco contendi,</l>
<l>giudice Febo, al suo parer ne prendi:</l>
<l>che te non sol men bella,</l>
<l>ma, se la lingua al ver non fia rubella,</l>
<l>dirà ch'ove arde più di raggi cinto,</l>
<l>dal lume anch'ei di que' begli occhi è vinto.</l>
</lg>
</div1>
<div1>
<head>261</head>
<lg>
<l>Ben promettesti, Amore,</l>
<l>fin di sue pene al core</l>
<l>allor che venne a me da quel bel viso</l>
<l>con un sguardo sereno un dolce riso.</l>
<l>Ma perché indugia il frutto</l>
<l>dal fior de la tua spene in me produtto?</l>
<l>ché non pieghi madonna a' desir miei,</l>
<l>chiara palma giungendo a' tuoi trofei?</l>
<l>Dunque al vento se n' vanno</l>
<l>le tue promesse, e 'n lor s'asconde inganno?</l>
<l>O pur non puote in lei</l>
<l>lo stral con cui tu vinci uomini e dèi?</l>
</lg>
</div1>
<div1>
<head>262</head>
<lg>
<l>S'a tuoi danni pensando</l>
<l>versi, Amor, tante lagrime e lamenti</l>
<l>sovra i begli occhi spenti,</l>
<l>pon fine e ti consola:</l>
<l>poiché la fama sol, celèbre e chiara,</l>
<l>di sua beltà sì rara,</l>
<l>che per tutto se n' vola,</l>
<l>potrà, battendo l'ale,</l>
<l>dettar ne' cori altrui vampa immortale.</l>
</lg>
</div1>
<div1>
<head>263</head>
<lg>
<l>Dolcezza del cor mio,</l>
<l>perché diventi amara?</l>
<l>E col venen di gelosia ti mesci?</l>
<l>Frena pensier sì rio</l>
<l>e già per prova impara</l>
<l>che seco sempre a duro fin riesci.</l>
<l>Tu stesso il tuo mal cresci:</l>
<l>ché 'l timor che t'ingombra</l>
<l>formi di sogno e d'ombra;</l>
<l>ma perché 'l veggio anch'io,</l>
<l>e stolto a morte la mia vita invio?</l>
</lg>
</div1>
<div1>
<head>264</head>
<argument><p>A Isabella reina d'Inghilterra nella sua coronazione</p></argument>
<lg>
<l>Scende in te pur dal ciel nova Minerva,</l>
<l>Anglia felice, e 'l tuo bel scettro adorna.</l>
<l>Per lei l'età de l'oro in te ritorna,</l>
<l>e stil cangia tua sorte empia e proterva.</l>
<l>L'amata libertà, ch'afflitta e serva</l>
<l>piangesti un tempo, al fin cinta ed adorna</l>
<l>di sacra oliva in te lieta soggiorna,</l>
<l>per lei, ch'ad alta speme ancor ti serva.</l>
<l>Mira come nel seggio ov'ella splende</l>
<l>da la fronte serena un raggio move,</l>
<l>ch'a vera gloria ogni cor freddo accende.</l>
<l>Mira com'apre a le sorelle nove</l>
<l>suo real manto, e tal se stessa rende</l>
<l>che ben figlia pò dirsi al sommo Giove.</l>
</lg>
</div1>
<div1>
<head>265</head>
<argument><p>2</p></argument>
<lg>
<l>Ecco bramato sol ch'in Occidente</l>
<l>del brittannico mar sorge a noi fuore</l>
<l>e comparte al suo ciel grazia e favore</l>
<l>tal ch'invidia ne porge a l'Oriente.</l>
<l>O ricco lido, o fortunata gente,</l>
<l>soggetti a la virtù del suo splendore;</l>
<l>quando v'addusse mai più felici ore</l>
<l>altro sol più di lui chiaro e lucente?</l>
<l>Ecco tessono a lui, sorti de l'onde,</l>
<l>Arno, Tebro ed Ilisso ampia corona</l>
<l>de' più ben culti fior de le sue sponde.</l>
<l>Ecco, mentre di voci alte e gioconde</l>
<l>ogni monte, ogni valle, ogni antro suona</l>
<l>— Isabella! —, — Isabella! — Eco risponde.</l>
</lg>
</div1>
<div1>
<head>266</head>
<lg>
<l>Vera di Carlo, anzi, di Giove figlia,</l>
<l>ché novo Ercole invitto in gonna sembri,</l>
<l>poiché 'l vanto di Lerna a noi rimembri</l>
<l>con prova di valor che 'l suo simiglia.</l>
<l>Tu mentre d'infettar più speme piglia</l>
<l>d'eretico veleno i nostri membri,</l>
<l>l'Idra infernal, sue teste incidi e smembri</l>
<l>schernendo quanto invan tenta e consiglia.</l>
<l>Tronco uno, altri due capi uscian repente,</l>
<l>e scemando crescea l'orribil mostro,</l>
<l>fatto del perder suo ricco e possente.</l>
<l>Vinto al fin con tua gloria e scampo nostro</l>
<l>nel foco ei fu di tua virtute ardente;</l>
<l>e ne gioì la terra e 'l sommo chiostro.</l>
</lg>
</div1>
<div1>
<head>267</head>
<argument><p>[A Francesco Corner]</p></argument>
<lg>
<l>Nova gloria di fiumi, antico Sile,</l>
<l>tu, che di tanti e tanti</l>
<l>secoli corsi hai le memorie innanti:</l>
<l>sì s'al Cornaro mai pastor simìle</l>
<l>ne l'opre degne e ne' costumi santi</l>
<l>con più felice legge</l>
<l>resse questo di Cristo amato gregge;</l>
<l>dì come per tal vanto i fiori e l'onde</l>
<l>invidi il Tebro a le tue ricche sponde;</l>
<l>e dì se i giorni tuoi più lieti foro</l>
<l>in quella dolce prima età dell'oro.</l>
</lg>
</div1>
<div1>
<head>268</head>
<argument><p>Alla reverenda madre Maria Grazia Miani abadessa di San Serudo</p></argument>
<lg>
<l>Spirto eletto da Dio, nobil pastora</l>
<l>d'angelico suo gregge in sacro chiostro;</l>
<l>chiaro sol di virtute al secol nostro</l>
<l>che di [ ] ben l'alme innamora;</l>
<l>mentre tanto da voi s'alza ed onora</l>
<l>il basso mio, ma fortunato, inchiostro,</l>
<l>e porger degna il puro affetto vostro</l>
<l>al ciel suoi prieghi in mia salute ognora;</l>
<l>ardor sol di virtù, pietoso zelo</l>
<l>ver me mostrando, al nome vostro e mio</l>
<l>vera gloria acquistate in terra e 'n cielo.</l>
<l>Che voi per sì gentil santo desio</l>
<l>più divina splendete in mortal velo,</l>
<l>e me fate più caro al mondo e a Dio.</l>
</lg>
</div1>
<div1>
<head>269</head>
<lg>
<l>Degna ancella di Dio, spirito ardente</l>
<l>in servir lui con puro e santo zelo</l>
<l>ch'ad ogni altro desio fatta di gelo</l>
<l>sol drizzi al suo voler l'opre e la mente.</l>
<l>Chi 'l volto mira e le parole sente</l>
<l>tra lo splendor del tuo sacrato velo,</l>
<l>ti crede angiola a noi scesa dal cielo</l>
<l>per farci d'ogni ben ricche e contente.</l>
<l>Bontà, senno, valor, bellezza e quante</l>
<l>doti in donna più 'l mondo onori ed ami,</l>
<l>t'adornan sì che quasi un sol risplendi;</l>
<l>Felicita a ragion dunque ti chiami,</l>
<l>poiché di tai virtù, di grazie tante,</l>
<l>te stessa, e noi per te, felici rendi.</l>
</lg>
</div1>
<div1>
<head>270</head>
<argument><p>All'illustrissimo signor procurator e cavalier Foscari, signor Colendissimo</p></argument>
<lg>
<l>Chiesi al cielo il tuo scampo in così ardenti</l>
<l>prieghi dal grave morbo ond'eri oppresso,</l>
<l>ch'impetrai grazia; e del suo don concesso</l>
<l>nunzio a te furo i miei divoti accenti.</l>
<l>Premea già tutti i cor mesti e dolenti</l>
<l>nel tuo periglio il commun danno espresso;</l>
<l>e regnavan per te, lungi e da presso,</l>
<l>gran tema, alta pietà, giusti lamenti.</l>
<l>Or lieto ognun respira al suon giocondo</l>
<l>di tua salute; e grazie a Dio son porte</l>
<l>piene d'affetto umìl del cor profondo.</l>
<l>O felici miei voti, o rara sorte:</l>
<l>dar di cotanto ben presagio al mondo</l>
<l>e tor sì degna e nobil vita a morte.</l>
</lg>
</div1>
<div1>
<head>271</head>
<argument><p>Alli clarissimi signori il signor Giovanni Michiel cavalier procurator ed il signor Giovanni Griti, destinati procuratori alla Corte Cesarea</p></argument>
<lg>
<l>Quelle ch'intenerir posson col canto</l>
<l>i cor più duri e di pietà nemici,</l>
<l>sacre Muse, già dolci a voi nodrici</l>
<l>ch'or di vostre virtù si pregian tanto;</l>
<l>deh m'impetrin mercé sotto il lor manto</l>
<l>da voi nate a la gloria, alme felici!</l>
<l>Ché l'ira ha in cor gentil corte radici</l>
<l>e di clemenzia è più ch'umano il vanto.</l>
<l>Peccai dolente del peccar; ma dura</l>
<l>necessità la propria voglia spinse</l>
<l>a schifar quel che m'era alta ventura.</l>
<l>E ben contra ragion forza mi vinse:</l>
<l>ché me per voi servir formò natura,</l>
<l>e via più ch'a me stesso a voi mi strinse.</l>
</lg>
</div1>
<div1>
<head>272</head>
<argument><p>Al clarissimo messer Tomà Mocenigo</p></argument>
<lg>
<l>Poich'a quel fonte, ove 'l tuo dolce pegno</l>
<l>fatto mondo per grazia in Dio rinacque,</l>
<l>Signor, nol tenni; almen tra le sacr'acque</l>
<l>del bel Parnasso a celebrarlo io vegno.</l>
<l>Febo m'inspira: io canto. Or qual più degno</l>
<l>parto a bear l'alta sua patria nacque?</l>
<l>in qual ripor al ciel più speme piacque</l>
<l>di bontà, di saper, d'opra e d'ingegno?</l>
<l>Cresci a l'almo splendor de' tuoi grand'avi,</l>
<l>felice germe, e le lor glorie avanza</l>
<l>nato a frutti d'onor rari e soavi.</l>
<l>E mentre qui farai lunga tardanza,</l>
<l>perché 'l mondo ne goda, al ciel non gravi</l>
<l>ch'al fin poi seco avrai perpetua stanza.</l>
</lg>
</div1>
<div1>
<head>273</head>
<argument><p>All'illustrissimo signor Giacomo Foscarini, cavalier e procurator</p></argument>
<lg>
<l>Già gran tempo, signor, fosti dal chiaro</l>
<l>publico grido a l'alto grado eletto,</l>
<l>ch'in novo segno de l'antico affetto</l>
<l>da larga inan ti vien sì dolce e caro.</l>
<l>Amor ver la tua patria ardente e raro</l>
<l>prender in travagliar per lei diletto</l>
<l>espor più volte a morte il franco petto</l>
<l>sol per giovarle a tal gloria t'alzaro.</l>
<l>Quinci ogni cor gioisce, e mentre esprime</l>
<l>le tue lodi e 'l suo gaudio, ond'è ripieno,</l>
<l>fa che più 'l grado appar degno e sublime.</l>
<l>Ma questo, e seco ogni altro onor, tien meno</l>
<l>di tua virtute; e dritto è ben che stime</l>
<l>scarso a merto divin premio terreno.</l>
</lg>
</div1>
<div1>
<head>274</head>
<argument><p>All'illustrissimo signor Leonardo Donato, cavalier e procurator</p></argument>
<lg>
<l>Qual si gloria giardin di nobil pianta</l>
<l>ch'oltra ogni stil feconda i rami stende,</l>
<l>tal del tuo gran valor, ch'in lei risplende,</l>
<l>la tua patria, signor, si pregia e vanta.</l>
<l>Chi con mente fra noi più saggia e santa</l>
<l>più vigil Argo al ben commune intende?</l>
<l>Chi con più dolce dir l'anime prende,</l>
<l>sgombro ogni falso error che 'l vero ammanta?</l>
<l>Quinci Venezia te dal cielo appella,</l>
<l>Donato, dono e grazia altera e rara,</l>
<l>più che mai per te fatta adorna e bella.</l>
<l>Ch'ogni opra, ogni pensier ben ti dichiara</l>
<l>suo degno figlio e padre; e sol quant'ella</l>
<l>frutto ne coglie, a te la vita è cara.</l>
</lg>
</div1>
<div1>
<head>275</head>
<argument><p>Nettuno al clarissimo signor Giacomo Soranzo, cavalier e procurator</p></argument>
<lg>
<l>Scorsi del Trace il marzial ridutto</l>
<l>che sul mio lido a vostro mal construsse,</l>
<l>qual se, tocco da Giove irato, fusse</l>
<l>già dal tuo fulminar vinto e distrutto.</l>
<l>Scorsi produr di gloria eterno frutto</l>
<l>il chiaro alto valor ch'in te rilusse</l>
<l>quando a battaglia uscir primo t'indusse</l>
<l>con l'oste che copria di legni il flutto.</l>
<l>Queste a te mostrin dunque interne parti</l>
<l>del gregge [mio, ch'ei qual] tuoi pregi intenda</l>
<l>le sue viscere e 'l cor convien donarti.</l>
<l>E presagio ti sia ch'ove tu splenda</l>
<l>nel manto, a cui dal ciel sento chiamarti,</l>
<l>a te tributo il mio mar d'Adria renda.</l>
</lg>
</div1>
<div1>
<head>276</head>
<argument><p>Al clarissimo messer Ieronimo Molino</p></argument>
<lg>
<l>Qual cantar di sirena o serpe in erba</l>
<l>teme chi, da ragion scorto e guidato,</l>
<l>per quest'onde fallaci e mortal prato</l>
<l>chiuse l'orecchie e cauto il piede serba?</l>
<l>E qual percossa di fortuna acerba</l>
<l>può sovra quei ch'in suo valore armato,</l>
<l>se da suoi colpi e da contrario fato</l>
<l>schermendo ogni mal tempra e disacerba?</l>
<l>Tal voi; ch'intento sol d'Apollo al canto</l>
<l>e sordo a quel ch'al fin miseria fassi,</l>
<l>gite securo in questo mar di pianto;</l>
<l>e dispensando accortamente i passi</l>
<l>nel dubbioso sentier, non può mai tanto</l>
<l>sorte ch'alcun suo strale al cor vi passi.</l>
</lg>
</div1>
<div1>
<head>277</head>
<argument><p>Al serenissimo principe il signor Pasqual Cigogna.</p></argument>
<lg>
<l>Cedan degli orti esperî i frutti d'oro</l>
<l>a quei, signor, sì preziosi e rari</l>
<l>che benigno dispensi a' tuoi più cari,</l>
<l>chiudendo in picciol dono alto tesoro.</l>
<l>D'amor, di cortesia si gusta in loro</l>
<l>dolcezza tal, ch'a lei null'altra è pari;</l>
<l>tua bontà nostra fede in lor dichiari,</l>
<l>proprio a te, proprio a noi cibo e ristoro.</l>
<l>Così tributo antico a te de' tuoi</l>
<l>cangiato in nova grazia e favore</l>
<l>fa te più chiaro, e più felici noi.</l>
<l>Onde pien d'umiltade il nostro core</l>
<l>grazie ti rende, e porge i voti suoi</l>
<l>in tempio sacro a te d'eterno onore.</l>
</lg>
</div1>
<div1>
<head>
278</head>
<argument><p>Al serenissimo doge di Venezia il signor Marin Grimani</p></argument>
<lg>
<l>O di questa da Dio construtta nave</l>
<l>nocchier sublime, a te diletta madre,</l>
<l>che in lei principe e re, via più di padre,</l>
<l>il nome cerchi, e 'l trovi al cor soave.</l>
<l>Primo fra i primi tuoi, tu porti il grave</l>
<l>pondo, sol volto ad opre alte e leggiadre,</l>
<l>qual forte duce suol, che tra le squadre</l>
<l>si fa milite al rischio, e nulla pave.</l>
<l>Tu, sovran di valor, d'ardor conforme</l>
<l>agli altri reggi; e ne' tuoi desti lumi</l>
<l>più sicura la patria ha posa, e dorme.</l>
<l>Cedano al tuo splendor gli antichi lumi,</l>
<l>e dopo lunga via per felici orme,</l>
<l>il ciel t'accoglia infra i beati numi.</l>
</lg>
</div1>
<div1>
<head>279</head>
<argument><p>Al serenissimo principe il signor Marino Grimani, sopra un mazzetto di gelsomini donato all'autore</p></argument>
<lg>
<l>Candido fior, che le vermiglie rose</l>
<l>di pregio eccedi, anzi le gemme e l'oro,</l>
<l>tanto d'onor e cortesia tesoro,</l>
<l>chi di te mi fe' dono, in te ripose.</l>
<l>Te l'eccelse di lui doti famose</l>
<l>arricchir di splendor col lume loro;</l>
<l>per te la grazia sua, ch'in terra adoro,</l>
<l>qual suol, dolce e benigna, a me s'espose.</l>
<l>Tu in lui paterno amor, real natura</l>
<l>dichiari; e insegni a chi scettro possede,</l>
<l>e del mondo e del ciel la gloria cura.</l>
<l>E 'l tuo candor dimostra in chi ti diede</l>
<l>d'alto signor bontà candida e pura,</l>
<l>e in me di servo umil candida fede.</l>
</lg>
</div1>
<div1>
<head>280</head>
<argument><p>Al medesimo serenissimo principe manda alcuni frutti, e gli introduce a parlare</p></argument>
<lg>
<l>Di povero giardin frutto gentile,</l>
<l>quasi primizie a suo terrestre nume</l>
<l>ch'esserti care, tua mercé, presume,</l>
<l>a te m'invia divoto servo umìle.</l>
<l>Ch'a l'arbor, ond'io nacqui, anch'ei simìle</l>
<l>di tua grazia nodrito al chiaro lume,</l>
<l>produr a te mai sempre ebbe in costume</l>
<l>frutto, quanto in lui fu, largo e non vile.</l>
<l>E qual nel petto suo scolpito ei serba,</l>
<l>tal nel mio tronco, il tuo gradito nome,</l>
<l>ch'intorno fa gioir le piante e l'erba;</l>
<l>dove ancor cresce un verde lauro, come</l>
<l>sacro ad ornar, con sua pompa superba,</l>
<l>di tue virtù le gloriose chiome.</l>
</lg>
</div1>
<div1>
<head>281</head>
<lg>
<l>Già non t'incolpo, anzi ringrazio, Amore,</l>
<l>se m'ardi in questa età ch'al verno inclina;</l>
<l>ch'ad alma accesa di beltà divina</l>
<l>è gloria il sospirar, gioia il dolore.</l>
<l>Ma piango sol ch'a sì gentile ardore</l>
<l>Morte invece di vita il ciel destina,</l>
<l>poiché, quando al mio ben più s'avicina</l>
<l>la speme, è più da lei tradito il core.</l>
<l>Così talor di sfortunato legno</l>
<l>aura in vista seconda empie le vele,</l>
<l>dove fra scogli occulti ha fine indegno.</l>
<l>O pietoso sembiante, o cor crudele!</l>
<l>gradirmi in voce, in opra avermi a sdegno,</l>
<l>troppo a me scarsa, e troppo altrui fedele.</l>
</lg>
</div1>
<div1>
<head>282</head>
<lg>
<l>Viva serberò vivo, e morto ancora,</l>
<l>Amor, la fiamma del mio nobil foco</l>
<l>che l'alma eterna in sé per tempo o loco</l>
<l>cangiar non pò 'l desio che l'innamora.</l>
<l>Riman sempre il mio ardor d'ogni uso fora,</l>
<l>di rea fortuna invitto al crudo gioco;</l>
<l>anzi, l'offese sue curando poco,</l>
<l>vince se stesso in maggior vampa ognora.</l>
<l>Al tuo solo poter se n' va soggetto,</l>
<l>lieto che di tua dolce esca gradita</l>
<l>il suo incendio nodrir prendi a diletto.</l>
<l>Ch'è tua gloria il mio foco; e chi l'infiamma,</l>
<l>ricco e solo tesor de la mia vita,</l>
<l>o preziosa, inestinguibil fiamma.</l>
</lg>
</div1>
<div1>
<head>283</head>
<lg>
<l>Quanto più inanzi passa</l>
<l>questa mia frale vita,</l>
<l>e vo cangiando il pelo insieme e gli anni,</l>
<l>l'anima afflitta e lassa,</l>
<l>d'amor punta e ferita</l>
<l>sopportar più non puote i gravi affanni.</l>
<l>Anzi, de' propri danni</l>
<l>ministra e del suo male,</l>
<l>tenta quel bello e rio</l>
<l>volto porre in oblio</l>
<l>e la piaga saldar del fiero strale</l>
<l>discacciando dal petto,</l>
<l>s'esser può mai, il suo caro diletto.</l>
<l>Ben fora tempo omai,</l>
<l>lasso, che 'l crudo e fiero</l>
<l>amor pietate avesse al mio cordoglio;</l>
<l>ma dopo ch'a miei lai</l>
<l>contra l'esser primiero</l>
<l>ver me si mostra ognor pieno d'orgoglio,</l>
<l>diverrà 'l core scoglio</l>
<l>contra 'l suo strale aurato.</l>
<l>E benché, se nol nega</l>
<l>il cielo, al fin si piega</l>
<l>ogni aspro petto disdegnoso e ingrato,</l>
<l>lontan da questa spene</l>
<l>con altro fin vivrò l'ore serene.</l>
<l>Vatene dunque in pace</l>
<l>a' tuoi cari parenti;</l>
<l>torna col legno pur là dove brami;</l>
<l>né incontra te sia audace</l>
<l>lo mar, né irati i venti.</l>
<l>Noto ognor le tue vele in alto chiami</l>
<l>e, se ben tu non m'ami,</l>
<l>quanta pioggia e tempesta</l>
<l>pò minacciar il cielo</l>
<l>spieghi Giove il suo telo</l>
<l>in altro clima, e a te non sia molesta;</l>
<l>ma cada in larga copia,</l>
<l>te salva, sopra i liti d'Etiopia.</l>
<l>Deh, ch'io credea dolente</l>
<l>col suon del dolce canto</l>
<l>potersi umiliar quell'aspro core;</l>
<l>e che 'l rigor algente</l>
<l>che t'induriva tanto</l>
<l>si disfacesse al mio vivace ardore.</l>
<l>Ma ben il proprio errore</l>
<l>troppo tardo i' conosco;</l>
<l>se 'l cantar che benigno</l>
<l>far potea un cor ferrigno</l>
<l>ha lei conspersa d'odioso tosco.</l>
<l>O del ciel rio volere</l>
<l>ch'e petti umani fai pari a le fiere!</l>
<l>Muse, voi che sì spesso</l>
<l>me per vostra clemenza</l>
<l>salir degnaste al sacro monte in cima;</l>
<l>ahi che per voi concesso</l>
<l>non m'è la sua presenza,</l>
<l>né gli amanti giovar può alcuna rima;</l>
<l>più 'l mio cor voi non stima.</l>
<l>Dunque, o figlie di Giove,</l>
<l>il vostro santo nume,</l>
<l>poiché voglia e costume</l>
<l>ha cangiato il mio ben, volgete altrove;</l>
<l>perch'altro fine io bramo,</l>
<l>perduto quel ch'invan lusingo e chiamo.</l>
<l>Sommo Padre immortale</l>
<l>che 'l mio cor leggi aperto,</l>
<l>come questo umil dir da la radice</l>
<l>del cor profondo sale,</l>
<l>così, se ben nol merto,</l>
<l>fammi, Signor, di tua grazia felice;</l>
<l>sì che fuor d'infelice</l>
<l>e faticoso stato</l>
<l>con più dritto sentiero</l>
<l>segua il ben certo e vero</l>
<l>che rende ogni uom in terra e 'n ciel beato.</l>
<l>Fa, Creator pietoso,</l>
<l>ch'in te ritrovi il mio dolce riposo.</l>
<l>Ogni opra, ogni desio</l>
<l>che d'uman petto nasce</l>
<l>lunge da te, per me non stimo un'ombra.</l>
<l>Di te sol, nostro Iddio,</l>
<l>quest'anima si pasce,</l>
<l>se talor lei fame importuna ingombra.</l>
<l>Per te si spegne e sgombra</l>
<l>ogni pensier confuso</l>
<l>come disparir suole</l>
<l>nebbia dinanzi al sole;</l>
<l>e natura empia converti in dolce uso.</l>
<l>Dunque ciascun t'adori</l>
<l>e ti celebri infra i celesti cori.</l>
<l>Canzon, prega il Signor umilemente</l>
<l>ch'in me per grazia voglia</l>
<l>stabile far sì onesta ardente voglia.</l>
</lg>
</div1>
<div1>
<head>284</head>
<lg>
<l>Dolce madre e di Dio sposa diletta,</l>
<l>Vergine sempre immaculata e pura,</l>
<l>specchio del sommo sol, bontà perfetta,</l>
<l>fonte di grazia in cui stupì Natura;</l>
<l>o del mondo salute, o benedetta</l>
<l>del ciel regina, o scorta a Dio sicura;</l>
<l>ricorro umile a te: porgimi aita,</l>
<l>che senza il tuo favor morta è mia vita.</l>
</lg>
</div1>
<div1>
<head>285</head>
<lg>
<l>Ragion è ben ch'in Dio non sol deponga</l>
<l>ma dentro orecchia d'uom la soma grave</l>
<l>de' miei gran falli: acciò più l'alma aggrave</l>
<l>rossor e tema, e al ciel più la disponga.</l>
<l>Ma perché d'uopo aver ch'altri le ponga</l>
<l>spron a virtute, e fren da voglie prave?</l>
<l>perché da sé non si vergogna e pave</l>
<l>tal ch'innanzi morir ch'errar proponga?</l>
<l>Io, vil fior matutin ch'a sera langue,</l>
<l>debil falda di neve al sole ardente,</l>
<l>che sarò tosto in sen di morte essangue;</l>
<l>contra il gran re del cielo onnipotente</l>
<l>che mi creò, che mi salvò col sangue,</l>
<l>ardirò l'opre armar, non che la mente?</l>
</lg>
</div1>
<div1>
<head>286</head>
<lg>
<l>Cristo oggi nacque; ond'io debbo mostrarmi</l>
<l>Lieto o dolente? E starne in festa o in lutto?</l>
<l>M'empie di gaudio il ben con lui produtto,</l>
<l>poi ch'in terra dal ciel venne a salvarmi;</l>
<l>ma tra la gioia il cor sento piagarmi</l>
<l>ch'ei colse del su' amor sì acerbo frutto,</l>
<l>in alto abisso di martir condutto,</l>
<l>degnando per sua morte a vita trarmi.</l>
<l>Benché, se 'l mio dever guardo e 'l suo merto,</l>
<l>che vale il mio gioir, che vale il pianto</l>
<l>a le sue fasce, a la sua croce offerto?</l>
<l>Tu, che nato per me patisti tanto,</l>
<l>con tua grazia fa degno il mio demerto:</l>
<l>e in me cresci a tua gloria e 'l duolo e 'l canto.</l>
</lg>
</div1>
<div1>
<head>287</head>
<lg>
<l>Qual sì fera, crudel, nefanda mano</l>
<l>sul duro legno il mio Signor confisse?</l>
<l>Perch'a se stesso il cor pria non trafisse</l>
<l>ch'esser a chi 'l fec'uom tanto inumano?</l>
<l>Ma che parl'io d'altrui, misero insano?</l>
<l>Io fui cagione ond'ei morte soffrisse</l>
<l>e che quel sangue immacolato uscisse</l>
<l>per lavar il mio lezzo empio e profano.</l>
<l>Io, quasi poco fosse il suo tormento,</l>
<l>con ingiusti desir, con perfid'opre</l>
<l>riporlo in croce mille volte or tento.</l>
<l>Oh quanta in me la sua pietà si scopre!</l>
<l>Poiché sì gravi error, quand'io me n' pento,</l>
<l>largo perdona, e col suo merto copre.</l>
</lg>
</div1>
<div1>
<head>288</head>
<lg>
<l>Sozzo verme son io, vil terra indegna</l>
<l>di serbar te mio vero alto tesoro,</l>
<l>cui con sì freddo affetto amo ed adoro,</l>
<l>sì ardente al falso ben che 'l mondo insegna.</l>
<l>Ahi cor mio cieco, or chi la luce sdegna</l>
<l>la notte amando, e 'l fango agguaglia a l'oro?</l>
<l>Dunque vita dispregio e morte onoro?</l>
<l>E, ragion posta in bando, il senso regna?</l>
<l>Ma qual mi sia, Signor, tu mi creasti</l>
<l>a tua sembianza; e mia carne prendendo</l>
<l>la mia bassezza a la tua gloria alzasti.</l>
<l>Ben infinita la mia colpa intendo;</l>
<l>ma nulla al sangue che per me versasti:</l>
<l>per cui mercé ti chieggo, umil piangendo.</l>
</lg>
</div1>
<div1>
<head>289</head>
<lg>
<l>O non più di terror, non più di morte</l>
<l>ma di vita e sperar pegno sicuro,</l>
<l>divin sepolcro, in cui deposte furo</l>
<l>le membra di Giesù, lacere e morte.</l>
<l>Oggi usciron di te vive e risorte,</l>
<l>in corpo pien di gloria eterno e puro,</l>
<l>acciò simil godesse il ben futuro,</l>
<l>fatta felice a pien l'umana sorte.</l>
<l>Così beò col suo morir nostr'alma,</l>
<l>e col risuscitar il fragil manto,</l>
<l>doppio in noi del su' amor trionfo e palma.</l>
<l>Infinità pietà, che per me tanto</l>
<l>sofferse, e presa in sé mia grave salma,</l>
<l>volse in premio la pena, in gioia il pianto.</l>
</lg>
</div1>
<div1>
<head>290</head>
<argument><p>Al signor Alberto Lavezuola per il cocchio prestato</p></argument>
<lg>
<l>Febo, se pur talor languidi e stanchi</l>
<l>i tuoi destrier dal camin lungo senti,</l>
<l>questi al carro non men destri e possenti</l>
<l>prendi e gli adopra insin chi tuoi rinfranchi.</l>
<l>Ma, se tu forse ancor ti sazi e stanchi</l>
<l>quando la via del ciel più ratta tenti,</l>
<l>ch'entri in tua vece il lor signor consenti;</l>
<l>né temer che poc'atto al freno ei manchi.</l>
<l>Splendor di senno e cortesia ch'appressi</l>
<l>più la tua luce, in null'altro dimora;</l>
<l>né d'esser caro a te, segni più espressi.</l>
<l>Poich'in Parnaso a lui tu presti ancora</l>
<l>la lira e 'l plettro co' tuoi carmi istessi,</l>
<l>onde ognun dopo te l'ama ed onora.</l>
</lg>
</div1>
<div1>
<head>291</head>
<argument><p>All'illustre signor Carlo Pallavicino ambasciator di Savoia</p></argument>
<lg>
<l>Trovar contra 'l dolor fermo riparo</l>
<l>quando sue piaghe in noi fortuna imprime,</l>
<l>di virtù splende infra le glorie prime</l>
<l>e prova è sol di spirto illustre e raro.</l>
<l>Tal voi del figlio estinto al colpo amaro,</l>
<l>signor, mostrate un cor franco e sublime,</l>
<l>e che 'l voler di Dio per voi si stime</l>
<l>più ch'ogni falso ben del mondo avaro.</l>
<l>Quinci il buon padre ebreo l'unico figlio</l>
<l>su l'altar pose in sacrificio pio</l>
<l>con man costante e con asciutto ciglio.</l>
<l>Ma che? Diè 'l suo per noi l'istesso Dio</l>
<l>e noi de' nostri (ingrato, empio consiglio)</l>
<l>farem piangendo ingiuria al suo desio?</l>
</lg>
</div1>
<div1>
<head>292</head>
<argument><p>[A Giorgio Gradenigo]</p></argument>
<lg>
<l>Quali occhi al pianto e qual petto a' sospiri</l>
<l>più deono aprire il corso? Oh qual ingegno</l>
<l>che di saldo giudizio arrivi al segno</l>
<l>puote a l'alma apportar maggior martiri,</l>
<l>Gradenico, che i tuoi? Che più non miri,</l>
<l>più non ascolti il tuo pregiato pegno;</l>
<l>e lui, d'eterna laude e gloria degno,</l>
<l>che già in terra fruisti, in ciel sospiri.</l>
<l>Tu 'l vedesti, l'udisti e 'l conoscesti;</l>
<l>tu più ch'altro l'amasti e l'onorasti:</l>
<l>ond'or più ch'altro doloroso resti.</l>
<l>Piangerlo non puoi tu ch'al merto basti;</l>
<l>lodarlo sì, poiché dal cielo avesti</l>
<l>le rime pronte, come i desir casti.</l>
</lg>
</div1>
<div1>
<head>293</head>
<argument><p>A messer Lodovico Dolce</p></argument>
<lg>
<l>Suo studio volge a gloriosa parte</l>
<l>che d'Arpin segue orando il figlio eletto:</l>
<l>come indicio ne dan con chiaro effetto</l>
<l>mille degne memorie al mondo sparte.</l>
<l>Né da' fioriti campi in tutto ei parte</l>
<l>ov'han le Muse il lor dolce ricetto;</l>
<l>arma a questi non men d'ardente affetto</l>
<l>la lingua Febo, e spirto infonde ed arte.</l>
<l>Dunque il mio ingegno in tal camin s'affanni,</l>
<l>più per fama acquistar che per tesoro;</l>
<l>e s'io la spero invan, ciò mi conforte:</l>
<l>che potrà, Dolce, il vostro stil canoro,</l>
<l>in cui scorgo d'amor cortesi inganni,</l>
<l>serbarmi eterno a più felice sorte.</l>
</lg>
</div1>
<div1>
<head>294</head>
<argument><p>A messer Paulo Tron</p></argument>
<lg>
<l>De' miei trascorsi dì picciol guadagno</l>
<l>dietro a le Muse, ond'io prima m'accensi,</l>
<l>trovo; e s'avien ch'al mio stato ripensi,</l>
<l>di me medesmo, e più del ciel, mi lagno.</l>
<l>Che, qual da dolce madre innocente agno</l>
<l>presso a cui lieto a pien l'ore dispensi,</l>
<l>da l'alme dee, che già mia scorta fensi,</l>
<l>lasso, per rio destin pur mi scompagno.</l>
<l>E, s'io vivo, cangiar conviemmi il pelo,</l>
<l>per sentier novo, a me gravoso ed erto,</l>
<l>spendendo in corta gloria i dì migliori.</l>
<l>Ma se seguir quel primo, ardente zelo</l>
<l>mi dava il ciel, forse in perpetuo offerto</l>
<l>m'era di Magno il nome onde m'onori.</l>
</lg>
</div1>
<div1>
<head>295</head>
<argument><p>A monsignor Giovan Mario Verdizzoti</p></argument>
<lg>
<l>Già furo ad altra età, col mondo in fiore,</l>
<l>le sacre dive e 'l figlio di Latona;</l>
<l>e quella fronde ch'i lor crin corona,</l>
<l>di virtù si tenea vanto maggiore.</l>
<l>Or anzi stima il procacciarla orrore</l>
<l>il secol che per l'or tutto abbandona:</l>
<l>onde a l'opinion dietro mi sprona</l>
<l>duro destin, bench'al ver pieghi il core.</l>
<l>E non lunge a Parnaso il camin piglio,</l>
<l>perch'a lui presso di sue cime apriche</l>
<l>s'altro non puote, almen si pasca il ciglio.</l>
<l>Voi, cui stella non è che 'l passo intriche,</l>
<l>seguite de le Muse il bel consiglio:</l>
<l>ch'agguaglierete ancor le glorie antiche.</l>
</lg>
</div1>
<div1>
<head>296</head>
<argument><p>A messer Pietro Nardino</p></argument>
<lg>
<l>Or sì che, mentre nel tuo stil risuono,</l>
<l>splende chiaro il mio nome infra i migliori;</l>
<l>or sì che m'ergo al ciel dal volgo fuori</l>
<l>assiso in alto e glorioso trono.</l>
<l>Ma in farmi tal d'assai men degno e buono,</l>
<l>sembri, mastro gentil, che ferro indori;</l>
<l>o qual pittor ch'esprima in suoi colori</l>
<l>il più bel posto il vero in abbandono.</l>
<l>Così per te di quel ch'io manco abondo,</l>
<l>del mio avaro destin le forze dome,</l>
<l>e m'assicuro dal morir secondo;</l>
<l>che, del tuo lauro anch'io cinte le chiome,</l>
<l>sotto il tuo ricco e glorioso manto</l>
<l>vivrò ne la tua vita a Febo a canto.</l>
</lg>
</div1>
<div1>
<head>297</head>
<argument><p>A ...</p></argument>
<lg>
<l>Pon fine a questi tuoi dogliosi lai,</l>
<l>nobil seguace de l'Aonio coro;</l>
<l>e 'n piacer cangia il tuo grave martoro,</l>
<l>che dolce porto ancor seguendo avrai.</l>
<l>La bella stella tua, s'io ben mirai,</l>
<l>promette in vista sol pace e ristoro;</l>
<l>e tal è 'l merto, ond'io t'amo ed onoro,</l>
<l>che sirti e scogli da temer non hai.</l>
<l>Ma dove pur mercé ti venga meno,</l>
<l>l'aver quel divin lume in terra scorto</l>
<l>dovrà far il tuo cor contento a pieno:</l>
<l>ch'è grazia tal che ti dorresti a torto</l>
<l>se ti fesse anco amor, di sdegno pieno,</l>
<l>restar tra l'onde sue sepolto e morto.</l>
</lg>
</div1>
<div1>
<head>298</head>
<argument><p>Al signor Giovan Francesco Pusterla</p></argument>
<lg>
<l>Quando i begli occhi, ardor de' tuoi desiri,</l>
<l>in quest'aria spiegar sua luce pura</l>
<l>lasciando notte nubilosa e scura</l>
<l>a te, che sole al mondo altro non miri;</l>
<l>al lampeggiar de' lor celesti giri</l>
<l>onde Amor l'alme e i cor sì dolce fura,</l>
<l>a quell'altera, angelica figura</l>
<l>statua sembrai che meraviglia spiri.</l>
<l>Onde, non che per te formar pur detto,</l>
<l>ma non potei, me stesso avendo perso,</l>
<l>ricovrar salvo a pena in altro canto;</l>
<l>e certo indi scampar m'era disdetto</l>
<l>se la bella sirena in me converso</l>
<l>avesse un guardo, o s'io n'udiva il canto.</l>
</lg>
</div1>
<div1>
<head>299</head>
<argument><p>Per Venezia</p></argument>
<lg>
<l>S'ove nido avean sol palustri merghi</l>
<l>e lorde canne, e vili alghe infeconde,</l>
<l>or regie stanze e d'ogni ben feconde</l>
<l>alzan da l'acque al ciel la fronte e i terghi,</l>
<l>opra fu, quando al ver con gli occhi t'erghi,</l>
<l>di Dio, ch'amico a' servi suoi risponde</l>
<l>benché del rio venen ch'in te s'asconde,</l>
<l>lingua crudel, sì nobil frutto asperghi.</l>
<l>Da Dio sono i tesor, da Dio fra noi</l>
<l>scende ogni essempio degli onor vetusti</l>
<l>per non men chiari e gloriosi eroi.</l>
<l>Tu da regni di Pluto arsi e combusti</l>
<l>vieni, e l'Italia ammorbi, e 'l mondo annoi,</l>
<l>mostro, che 'l fel ne l'altrui dolce gusti.</l>
</lg>
</div1>
<div1>
<head>300</head>
<argument><p>Al clarissimo signor Andrea Gussoni [1]</p></argument>
<lg>
<l>Non t'ornò il crin de la sua nobil fronda</l>
<l>sì amico Apollo e diè sì dolce canto</l>
<l>perché, Andrea, tu men grato a favor tanto,</l>
<l>i suoi doni e 'l tuo onor scemi e nasconda.</l>
<l>Troppo rigida in te modestia abonda</l>
<l>di crudeltà vestendo incauta il manto,</l>
<l>mentre a' tuoi propri parti il sole e 'l vanto</l>
<l>neghi, lor chiusi in ria prigion profonda.</l>
<l>Grave a Natura, grave a Febo oltraggio,</l>
<l>ch'al mondo gli han, non a te sol produtti,</l>
<l>è che sì gran tesor giaccia sepolto.</l>
<l>Escan dunque a la luce; e tu più saggio</l>
<l>cogli de la tua gloria in vita i frutti:</l>
<l>che dopo morte il qui goderne è tolto.</l>
</lg>
</div1>
<div1>
<head>301</head>
<argument><p>[2]</p></argument>
<lg>
<l>Ben può tua musa oltr'ogni stil faconda</l>
<l>me trasformar col suo divino incanto</l>
<l>ma sé non già: ch'anzi or palesa quanto</l>
<l>sovrano lume il suo valor diffonda.</l>
<l>Tu, se modesto invan velo il circonda,</l>
<l>squarcialo, e splendi ai più famosi a canto;</l>
<l>ch'io, qual mi sia, preparo il legno intanto,</l>
<l>aura sperando al navigar seconda.</l>
<l>Favorir suol fortuna alto coraggio;</l>
<l>e s'al bel voto fian contrari i flutti,</l>
<l>vanto almen de l'ardire avrò raccolto.</l>
<l>Prendi omai, prendi il proprio a te viaggio;</l>
<l>conosci i don del cielo in te ridutti,</l>
<l>al dritto, al mondo, a la tua gloria volto.</l>
</lg>
</div1>
<div1>
<head>302</head>
<argument><p>[3]</p></argument>
<lg>
<l>Se in faccia ride il ciel vaga e gioconda</l>
<l>o mesto versa nubiloso pianto;</l>
<l>se 'l crin di neve o fior la terra ha spanto,</l>
<l>o di biade o di frutti appar feconda;</l>
<l>se 'l mar placido giace o i liti inonda;</l>
<l>se 'l sol vibra il suo raggio intiero o franto,</l>
<l>e la luna a pien s'apre o cela alquanto:</l>
<l>il tutto a commun pro mira e ridonda.</l>
<l>Porge in tributo al degno uman lignaggio</l>
<l>Natura alma e benigna i parti tutti,</l>
<l>né da sì giusto essempio alcun va sciolto.</l>
<l>E tu sol negherai dar dolce saggio</l>
<l>di quanto il tuo valor fiorisca e frutti,</l>
<l>il tuo ingegno a te solo arato e colto?</l>
</lg>
</div1>
<div1>
<head>303</head>
<argument><p>[4]</p></argument>
<lg>
<l>Così di grazia alcuna stilla infonda</l>
<l>benigno Febo a quel ch'io servo e canto,</l>
<l>come ai cigni ond'ha voce e Smirna e Manto</l>
<l>va par la musa tua purgata e monda.</l>
<l>E tal d'eternità radice fonda</l>
<l>che spesso morte il suo gran danno ha pianto</l>
<l>io presso a lei son quasi umile a canto</l>
<l>ch'altera quercia vince e soprabonda.</l>
<l>Ma se di fede alcun merto pur haggio,</l>
<l>cedi a' consigli miei dal vero instrutti,</l>
<l>che negletto da te se n' lagna or molto.</l>
<l>Faccian dal fosco al chiaro omai passaggio</l>
<l>tuoi parti fuor da giusta man condutti,</l>
<l>né stia più 'l sole infra le nubi involto.</l>
</lg>
</div1>
<div1>
<head>304</head>
<argument><p>[5]</p></argument>
<lg>
<l>Se te pregando invan con debil fionda</l>
<l>l'aria percuoto, e in steril suolo io pianto,</l>
<l>mentre rispondi almen parte ne schianto,</l>
<l>onde a quel che tu celi, altri profonda.</l>
<l>Tal a saper s'un campo il ciel feconda</l>
<l>poche spiche talor ne coglio e spianto;</l>
<l>e per te noto far basta ben tanto,</l>
<l>ch'è palma, se non prima almen seconda.</l>
<l>Del tuo merto divin fedel messaggio</l>
<l>fian questi a mio favor carmi construtti,</l>
<l>mio dolce inganno in pro d'ambo rivolto;</l>
<l>ch'essi con proprio tuo ricco vantaggio</l>
<l>fiorir faranno i miei sterili asciutti,</l>
<l>qual nobil germe inserto in ramo incolto.</l>
</lg>
</div1>
<div1>
<head>305</head>
<argument><p>[6]</p></argument>
<lg>
<l>Di novi lauri e fior vesta la sponda</l>
<l>il bel Cefiso; e febo e 'l coro santo,</l>
<l>già mesti al tuo tacer, lieti altrettanto</l>
<l>aprano al tuo cantar più dolce l'onda.</l>
<l>Pur frutto è ciò di mia lingua infeconda,</l>
<l>il cui diffetto con tal lode ammanto;</l>
<l>pur quinci appar, se quel ch'ammiro e vanto</l>
<l>sovra ogni altra credenza al ver risponda.</l>
<l>E s'or del tuo valore un picciol raggio</l>
<l>ai più chiari s'agguaglia in prova addutti,</l>
<l>ché non discopri a piena gloria il volto?</l>
<l>Repugna a nobil cor pensier selvaggio,</l>
<l>onde sian gli onor tuoi da te distrutti,</l>
<l>né 'l mio fedele, util consiglio accolto.</l>
</lg>
</div1>
<div1>
<head>306</head>
<argument><p>[A Orsatto Giustinian]</p></argument>
<lg>
<l>A le lagrime pie ch'io vo spargendo</l>
<l>con bassi carmi ad alta impresa accinto</l>
<l>ceda in prova d'amor Virgilio, vinto,</l>
<l>a cui per altro, umìl, la palma rendo.</l>
<l>Io l'aspra sorte tua mia propria intendo,</l>
<l>d'alta e verace doglia il petto cinto;</l>
<l>quei con bell'arte espresse un pianger finto,</l>
<l>del cesareo favor l'aura seguendo.</l>
<l>E quanto a smorta stella il sol prevale,</l>
<l>tanto il mio don del suo più nobil dico,</l>
<l>s'altrui d'onor via più che d'oro cale:</l>
<l>ch'oltra il tuo affetto, ond'io l'alma nutrico,</l>
<l>mi dai col tuo valor vita immortale</l>
<l>e trofeo del crudel tempo nemico.</l>
</lg>
</div1>
<div1>
<head>307</head>
<argument><p>[A Giovan Battista Sancio]</p></argument>
<lg>
<l>Proprio soverchio amor, ch'in noi rinforza</l>
<l>gli sproni del desio ch'al mal trasporta,</l>
<l>apre a stolta superbia ancor la porta</l>
<l>ch'ogni fior di virtù recide e scorza.</l>
<l>E qual senza nocchier che regga l'orza</l>
<l>nave a perir se n' va da Borea scorta,</l>
<l>tal privo di ragion morte riporta</l>
<l>chi dà le vele a questo vento in forza.</l>
<l>Io per rifugio espongo agli occhi miei</l>
<l>confitto in croce il re del cielo, e quali</l>
<l>fonti versar le mani e i santi piei;</l>
<l>e mentre a me poi dico: — Or tu che vali,</l>
<l>misero? Tu che polve ed ombra sei? —</l>
<l>Veggio il mostro fuggir, vinto e senz'ali.</l>
</lg>
</div1>
<div1>
<head>308</head>
<argument><p>Ad Ascanio Pignatello</p></argument>
<lg>
<l>Ben deggio Icaro dirmi, or che m'aggiunge</l>
<l>quell'ali Amor che le tue man formaro;</l>
<l>e perch'io m'erga ov'uom poggia di raro,</l>
<l>tolto a me stesso, a te mi ricongiunge.</l>
<l>Ma varia norma al mio volar s'ingiunge:</l>
<l>ch'io di gir teco al sol vicino imparo,</l>
<l>e de' tuoi pregi il fermo alto riparo</l>
<l>me d'ogni tema del cader disgiunge.</l>
<l>Che quanto esser pò in me d'oscuro e vile</l>
<l>tu 'l rischiari al tuo lume e 'l fai perfetto</l>
<l>portando il nome mio da Battro a Tile.</l>
<l>Or, qual altra è maggior gloria e diletto</l>
<l>ch'eterno andar col tuo sublime stile</l>
<l>e nido aver dentro al tuo nobil petto.</l>
</lg>
</div1>
<div1>
<head>309</head>
<argument><p>[A Bernardo Maschio. 1]</p></argument>
<lg>
<l>Qual pastor ch'al chiamar d'angelo eletto</l>
<l>a mirar nato il re del ciel se n' gio,</l>
<l>tal oggi a inchinar lui desto è 'l cor mio</l>
<l>dal suon che santo ardor vi trae del petto.</l>
<l>Veggio ch'in virginal ventre concetto,</l>
<l>vergin lasciollo ancor quando n'uscìo;</l>
<l>e che Dio, presa carne, a l'uom s'unio</l>
<l>per farlo d'ogni ben colmo e perfetto.</l>
<l>Quinci com'esser può che 'l ghiaccio duro</l>
<l>del mio voler non si dilegui e stempre</l>
<l>deposto il peso omai di tanti errori?</l>
<l>Dunque oggi ognun di noi del ciel sicuro</l>
<l>con sacrificio umil de' propri cori,</l>
<l>cantando in gloria sua la lira tempre.</l>
</lg>
</div1>
<div1>
<head>310</head>
<argument><p>[2]</p></argument>
<lg>
<l>Più tosto il fil del mio viver recida</l>
<l>pietosa Parca in questo essilio indegno,</l>
<l>ch'io dal mio caro e prezioso pegno</l>
<l>pur momento il pensier giamai divida.</l>
<l>Ché nobil rende ogni alma in cui s'annida</l>
<l>Amor, e l'ali sue presta a l'ingegno</l>
<l>e la face al valor, sì ch'oltra 'l segno</l>
<l>che da sé spera, al ciel gli è scorta e guida.</l>
<l>Ma s'io per la sua via piango e m'adiro,</l>
<l>dal ciel, non già da lui, la colpa nasce</l>
<l>che dal mio paradiso or mi disgiunge.</l>
<l>E benché tu per maggior pace il lasce,</l>
<l>sappi che quando me più 'l dolor punge,</l>
<l>vince mille tue gioie un mio sospiro.</l>
</lg>
</div1>
<div1>
<head>311</head>
<argument><p>[A Girolamo Dandolo]</p></argument>
<lg>
<l>Qual il sol se chiedesse ad altri il giorno,</l>
<l>e Febo il canto a me, che indarno il bramo,</l>
<l>o di lauro cercasse altronde un ramo</l>
<l>di mille lauri il bel Parnaso adorno,</l>
<l>tal voi, che 'l crin sì ricco avete intorno</l>
<l>di raggi e frondi, ond'io nudo mi chiamo,</l>
<l>il lume e 'l pregio ch'in voi scorgo ed amo</l>
<l>a me chiedete, al ver facendo scorno.</l>
<l>Ch'amor e cortesia spinse ad aitarmi</l>
<l>da l'empio Lete il vostro stil divino,</l>
<l>ond'io campar per me sperava indarno.</l>
<l>Ma, mentre ei tenta ov'io non giungo alzarmi,</l>
<l>alza voi stesso per sì bel camino,</l>
<l>che cede al cantar vostro il Mincio e l'Arno.</l>
</lg>
</div1>
<div1>
<head>312</head>
<argument><p>[A Strozzi Cicogna]</p></argument>
<lg>
<l>Nulla in te, Strozzi, ammiro,</l>
<l>se tra le due città scerner non puoi</l>
<l>qual più sue glorie ha sparte.</l>
<l>Che là 've il ciel comparte</l>
<l>merto infinito, il giudicar vien meno;</l>
<l>e riman vinta umana lingua ed arte.</l>
<l>Tal io non scorgo a pieno</l>
<l>volto a te di virtù specchio fra noi;</l>
<l>se più 'l tuo affetto, onde arricchir mi vuoi,</l>
<l>o la tua dolce musa</l>
<l>m'ha d'obligo e piacer l'alma confusa.</l>
</lg>
</div1>
<div1>
<head>313</head>
<argument><p>[A Ercole Udine]</p></argument>
<lg>
<l>Giovar altrui, sì come</l>
<l>bramo, al poter non lice;</l>
<l>e ha 'l mio nome in me steril radice.</l>
<l>Ma voi, spirto gentile,</l>
<l>me di picciolo e fral, col vostro stile,</l>
<l>magno e divin rendete,</l>
<l>facendomi sembrar quel che voi sete.</l>
</lg>
</div1>
<div1>
<head>314</head>
<argument><p>[Ad Antonio Beffa Negrini]</p></argument>
<lg>
<l>Di mia vita il sereno,</l>
<l>da ch'io nacqui, turbar contrarie stelle.</l>
<l>E s'io cantai talor, mie rime poi,</l>
<l>quasi figlie men belle,</l>
<l>rinchiusi; e negai lor l'aura celeste.</l>
<l>Né men, Beffa, per voi,</l>
<l>ch'in lodarle occhi ciechi amando avete,</l>
<l>uscir devran del chiostro;</l>
<l>poiché nel canto vostro</l>
<l>senza periglio e con sicura gloria</l>
<l>può serbarsi immortal la mia memoria.</l>
</lg>
</div1>
<div1>
<head>315</head>
<argument><p>[A Enea Baldeschi]</p></argument>
<lg>
<l>Or sì che udran gli Esperi, udran gli Eoi</l>
<l>dovunque di virtù grido risuona,</l>
<l>di me la fama: poiché 'l cielo intona</l>
<l>e divien chiara al mondo, Enea, per voi.</l>
<l>O magnanimo cor, ch'i propri suoi</l>
<l>pregi si spoglia e largo altrui gli dona;</l>
<l>di cortese valor doppia corona,</l>
<l>cui raro altra simil fiorio tra noi!</l>
<l>Così mi sia 'l favor del vostro nome</l>
<l>sostegno, ov'io per me, debile, inchino,</l>
<l>mentre d'onor con voi la strada prendo.</l>
<l>Ma poiché non arrivo a l'alte chiome</l>
<l>del vostro merto, il cor gli sacro e, chino,</l>
<l>per pegno almen d'eterne grazie il rendo.</l>
</lg>
</div1>
<div1>
<head>316</head>
<argument><p>[A Francesco Bembo]</p></argument>
<lg>
<l>Quel pregio che non pon mie roze carte</l>
<l>sperar da sé, tua man, Bembo, a lor porge</l>
<l>mentre il sol di virtù ch'in te si scorge</l>
<l>a le tenebre mie splendor comparte.</l>
<l>Così talor di bassa oscura parte</l>
<l>uom per fortuna ad alta gloria sorge;</l>
<l>e 'l tuo soverchio amor nulla s'accorge</l>
<l>che guida lungi al ver la penna e l'arte.</l>
<l>O per me dolce inganno, o vero nume</l>
<l>di cortesia che m'alza a tanto segno</l>
<l>e quel ch'è propio suo di me presume!</l>
<l>Io pur, qual parto del tuo chiaro ingegno,</l>
<l>teco eterno vivrò dentro al tuo lume,</l>
<l>stimando e marmi e bronzi onor men degno.</l>
</lg>
</div1>
<div1>
<head>317</head>
<argument><p>In morte del clarissimo signor Giorgio Gradenico</p></argument>
<lg>
<l>Fornito hai, Giorgio, il tuo bel corso, e 'l volo</l>
<l>da terra spieghi a degna palma in cielo:</l>
<l>ma gioia a te portò di morte il velo,</l>
<l>a noi, privi di te, lagrime e duolo.</l>
<l>Piange e Febo e 'l sacro Aonio stuolo,</l>
<l>piange orbata virtute in mesto volo;</l>
<l>tu di senno e valor, di santo zelo</l>
<l>specchio fosti nel mondo o raro o solo.</l>
<l>Nato a giovar vivesti, e del tuo lume</l>
<l>s'ornò la patria, e proprio ebbe in te vanto</l>
<l>ogni bell'opra, ogni real costume.</l>
<l>Ma perché del tuo ben lagnarsi tanto?</l>
<l>Versiam più tosto in te di lodi un fiume,</l>
<l>e asciughi la tua gloria il nostro pianto.</l>
</lg>
</div1>
<div1>
<head>318</head>
<argument><p>In morte dell'illustrissimo signor Ascanio Pignatello. Primo</p></argument>
<lg>
<l>Sparisti, Ascanio, ahi destin crudo e fero</l>
<l>ch'a noi ti tolse! e sparì teco insieme</l>
<l>d'Italia un chiaro lume, e in lei la speme</l>
<l>nata per te del suo splendor primiero.</l>
<l>Ch'in te, spirto gentil, degno d'impero,</l>
<l>fiorian di novo eroe doti supreme,</l>
<l>né di tua gloria fu men fertil seme</l>
<l>poggiar del bel Parnaso al giogo altero.</l>
<l>Piange or la tua natia, nobil sirena</l>
<l>piangon le Muse: e non versar mai tanto</l>
<l>per gli occhi umor da sì dogliosa vena.</l>
<l>Ché, come al valor tuo cede ogni vanto,</l>
<l>così del tuo partir l'amara pena</l>
<l>stimar fa scarso ogni più largo pianto.</l>
</lg>
</div1>
<div1>
<head>319</head>
<argument><p>Secondo</p></argument>
<lg>
<l>Mentre che 'l bel Sebeto a le sue sponde</l>
<l>risonar ode: — Il grande Ascanio è morto! —</l>
<l>con fronte mesta anch'ei, da l'acque sorto,</l>
<l>al publico dolor così risponde:</l>
<l>— Oh qual sol di virtute a noi s'asconde</l>
<l>a l'eterno oriente in ciel risorto!</l>
<l>Quanto l'occaso suo gran danno ha porto</l>
<l>de l'alto Ibero e d'Ippocrene a l'onde!</l>
<l>Sfrondi de' lauri suoi, sfrondi le cime</l>
<l>Febo, e de le sue palme il fero Marte:</l>
<l>cinti il crin di funesta, oscura benda.</l>
<l>Ed ai lor tronchi l'uno in alta parte</l>
<l>di lui la spada, e l'altro infra le prime</l>
<l>la nobil cetra lagrimoso appenda. —</l>
</lg>
</div1>
<div1>
<head>320</head>
<argument><p>Terzo</p></argument>
<lg>
<l>Sfoghi ciascun d'Ascanio al chiaro nome</l>
<l>sovra il sepolcro il primo acerbo lutto;</l>
<l>ma tosto poi, dai lumi il pianto asciutto,</l>
<l>sian da ragion le forze al senso dome.</l>
<l>Ch'a noi nol fura il ciel, ma il toglie come</l>
<l>tesor per sé, non già per noi, produtto;</l>
<l>e basta ben di sue degn'opre il frutto,</l>
<l>ch'insegnan d'alti fregi ornar le chiome.</l>
<l>Or la bell'alma in Dio beata gode</l>
<l>di vita a par di cui quest'altra è morte,</l>
<l>ch'ognor fortuna afflige e 'l tempo rode;</l>
<l>né vive sol ne la celeste corte,</l>
<l>ma la fama di lui, ch'intorno s'ode,</l>
<l>gli apre ancor qui d'eternità le porte.</l>
</lg>
</div1>
<div1>
<head>321</head>
<argument><p>Sopra il giardino da Ca' Diedo in Murano</p></argument>
<lg>
<l>Oh come gli occhi e 'l cor m'alletta e fura,</l>
<l>nobil giardino, il tuo ridente aspetto,</l>
<l>come tra lor nel tuo bel campo eletto</l>
<l>contendon de la palma arte e natura.</l>
<l>Né men deve in te dirsi alta ventura</l>
<l>servir signor di cortesia ricetto</l>
<l>che sol prezza il tesor del tuo diletto</l>
<l>quand'altri il gode, e in ciò tua gloria cura.</l>
<l>Ben dunque egli di te, di lui tu degno,</l>
<l>ciascun più per altrui che per sé nato,</l>
<l>doppio in terra del ciel gradito pegno:</l>
<l>tu di letizie, ei di virtute ornato.</l>
<l>E vince il merto d'ambo ogni alto segno,</l>
<l>o paradiso, o possessor beato!</l>
</lg>
</div1>
<div1>
<head>322</head>
<argument><p>Al clarissimo signor Almorò Nani, donandoli un gotto</p></argument>
<lg>
<l>Questo fral vetro, a te di saldo amore</l>
<l>ch'a nessun cede in testimonio offerto,</l>
<l>specchio esser può del camin proprio e certo</l>
<l>che l'uom guida a bel fin lungi d'errore.</l>
<l>Questo la sete estingue, e noi l'ardore</l>
<l>spegner debbiam d'ogni desir tropp'erto,</l>
<l>e qual egli traspar chiaro ed aperto,</l>
<l>tal senza macchia aver candido il core.</l>
<l>Il dolce nettar poich'in lui si prova</l>
<l>insegna a la virtù misto il diletto,</l>
<l>in cui congiunti il vero ben si trova.</l>
<l>Né però 'l mando in norma ad uom perfetto</l>
<l>ma sol perché qualor di ber ti giova</l>
<l>desti la mia memoria entro il tuo petto.</l>
</lg>
</div1>
<div1>
<head>323</head>
<argument><p>Proemio dei madrigali spirituali</p></argument>
<lg>
<l>Gli occhi, ma via più 'l core</l>
<l>leggendo affisa in queste sacre rime,</l>
<l>in cui di Dio s'esprime</l>
<l>quel ch'uomo oprò d'ogni uman uso fuore:</l>
<l>ineffabil bontade, immenso amore,</l>
<l>sommo saper sublime,</l>
<l>infinito poter di stupend'opre,</l>
<l>fuor d'ogni accento, lor spira e si scopre.</l>
<l>Stampale ancor tu poi</l>
<l>col divin sangue e chiodi acuti suoi</l>
<l>in mezzo l'alma: e 'l tuo divoto zelo</l>
<l>vittoria avrà nel mondo e palma in cielo.</l>
</lg>
</div1>
<div1>
<head>324</head>
<lg>
<l>Quel che splende in tre soli unico sole</l>
<l>dal ciel di gloria per sovran consiglio</l>
<l>d'infinita pietà rivolse il ciglio</l>
<l>ne l'uom, simile a lui, diletta prole.</l>
<l>Mentr'ei di gravi error sott'alta mole</l>
<l>giaceva oppresso in lagrimoso esiglio,</l>
<l>e' mandò per suo stampo il proprio figlio,</l>
<l>pegno promesso in sue sacre parole.</l>
<l>Quegli in terra discende e in uman velo</l>
<l>con sua vita a ben far gli porge essempio,</l>
<l>e con la morte sua da morte il guarda.</l>
<l>Or qual petto esser può sì duro ed empio,</l>
<l>scorto ver lui di Dio sì ardente zelo,</l>
<l>che d'amor, grato a tant'amor, non arda?</l>
</lg>
</div1>
<div1>
<head>325</head>
<argument><p>Al magnifico signor Girolamo Rannusio.</p></argument>
<lg>
<l>Poi ch'io fui del tuo germe al sacro fonte,</l>
<l>ove rinacque in Dio, padre secondo,</l>
<l>qual vecchio, esperto peregrin del mondo,</l>
<l>spargo tai voci, al suo ben calde e pronte.</l>
<l>Guidalo tu per mano a l'erto monte</l>
<l>de la virtute, e fa il salir giocondo;</l>
<l>nodrisci in lui d'onor seme fecondo,</l>
<l>che produca opre a te leggiadre e conte.</l>
<l>Ma pria che 'l mento infiori, il cor gli informa,</l>
<l>perch'in tenera età costume impresso</l>
<l>è di buon frutto o reo propria radice.</l>
<l>Quinci il vedrai stampar di gloria ogni orma</l>
<l>nel bel camin degli avi e di te stesso,</l>
<l>nobil sua scorta e genitor felice.</l>
</lg>
</div1>
<div1>
<head>326</head>
<argument><p>All'eccellentissimo signor Orazio Guarguante</p></argument>
<lg>
<l>Se da mortal periglio a vita scorto</l>
<l>spiro per te, novo Esculapio mio;</l>
<l>novo, e di grato cor medico anch'io</l>
<l>rimedio a te contra mestizia apporto.</l>
<l>Bevi a mensa con Febo in bel diporto</l>
<l>dentro il vaso ripien ch'ora t'invio,</l>
<l>del nettare di Bacco il dolce oblio</l>
<l>vital de l'egre menti ozio e conforto.</l>
<l>Così 'l ciel nel licor salute inspiri,</l>
<l>tal che raddoppi in te gli anni e la gioia,</l>
<l>e sembri un paradiso il tuo ristoro.</l>
<l>Pover è 'l don, ma s'a l'affetto miri</l>
<l>è ricco; e se con lui talor tua noia</l>
<l>fia spenta, potrà dirsi alto tesoro.</l>
</lg>
</div1>
<div1>
<head>327</head>
<argument><p>[A Lucio Scarano. 1]</p></argument>
<lg>
<l>Qual tromba de la tua più dolce ammira,</l>
<l>Lucio, il bell'Arno? E qual dal tempo rio</l>
<l>scampo di lei più fido aver poss'io</l>
<l>mentre in mio onor tua cortesia l'inspira?</l>
<l>Né sol Febo d'alloro il crin t'aggira</l>
<l>ma, pien d'alto saper, Natura e Dio</l>
<l>contempli, e de le lingue onde fiorio</l>
<l>Ilisso e Tebro il pregio in te si mira.</l>
<l>E benché m'ornin troppo i carmi tuoi,</l>
<l>grazia stimo però ch'amor t'inganni,</l>
<l>sì ch'or mia bassa cetra alto rimbomba;</l>
<l>ché con le lodi onde arricchir mi vuoi</l>
<l>ristorerò d'avara sorte i danni,</l>
<l>fatto aquila per te d'umil colomba.</l>
</lg>
</div1>
<div1>
<head>328</head>
<argument><p>[2]</p></argument>
<lg>
<l>Scarano, a te che tieni in man la chiave</l>
<l>ch'apre Elicona, ogni uom di lui seguace,</l>
<l>qual rio che porta al mar l'onda fugace,</l>
<l>tributo del suo ingegno a render have.</l>
<l>Quinci è 'l mio dono; e s'al tuo culto e grave</l>
<l>giudicio in parte almen risponde e piace,</l>
<l>o quanto oltra la speme acquisto face</l>
<l>e di timor d'oblio vien che si sgrave!</l>
<l>Ché quando altro d'onor premio non senta,</l>
<l>pago ei n'andrà de le tue lodi sole,</l>
<l>che pon celebre farlo in ogni parte;</l>
<l>tal povero nocchier, mentre paventa</l>
<l>tra dubie sirti, in porto arrivar suole,</l>
<l>e d'or carco e felice indi si parte.</l>
</lg>
</div1>
<div1>
<head>329</head>
<argument><p>[A Orazio del Toso. Primo]</p></argument>
<lg>
<l>Di tai pregi, e non d'altro, il crin m'adorno</l>
<l>sovra i duo cigni a cui prepor mi tenti:</l>
<l>ch'essi tra fere e boschi e roze genti</l>
<l>temprar la lira e indegno ebber soggiorno;</l>
<l>io con la mia far cerco al tempo scorno</l>
<l>in cittade real, tra nobil menti.</l>
<l>e se tu solo a mie lodi consenti,</l>
<l>più che 'l Trace e 'l Teban chiaro ne torno.</l>
<l>L'un fondò mura a stuol famoso in armi:</l>
<l>io tempio innalzo a spirti in toga, illustri</l>
<l>per opre ond'uomo un dio terren diventa;</l>
<l>l'altro Euridice perde: io se prestarmi</l>
<l>la cetra vuoi con che Parnaso illustri,</l>
<l>da Lete al ciel trarrò la mia fama spenta.</l>
</lg>
</div1>
<div1>
<head>330</head>
<argument><p>[Secondo]</p></argument>
<lg>
<l>Fuggendo de l'oblio l'ira e lo scorno,</l>
<l>spiegai timide vele a dubî venti;</l>
<l>or dal giudicio de le nobil menti</l>
<l>per te lieto e sicuro, Orazio, i' torno.</l>
<l>Tal senno, tal valor ha in te soggiorno,</l>
<l>ch'è certa norma altrui quel che tu senti;</l>
<l>benché troppo in mie lodi il fren rallenti,</l>
<l>che fan da me qual d'eco in te ritorno.</l>
<l>Tu col dolce cantar non pur disarmi</l>
<l>di lauro i duo, ma tutti i cigni illustri,</l>
<l>ch'agguagliar il tuo volo invan si tenta.</l>
<l>Ver me dunque a sua voglia il tempo s'armi:</l>
<l>che col tuo scudo onde m'affidi e illustri,</l>
<l>mia fama il suo furor nulla paventa.</l>
</lg>
</div1>
<div1>
<head>331</head>
<argument><p>[A Fabio Patrizi]</p></argument>
<lg>
<l>Di via più ricchi marmi adorna or sorge</l>
<l>la tomba mia da le tue dotte carte</l>
<l>e fabricar con via più nobil arte</l>
<l>per l'amiche tue man, Fabio, si scorge.</l>
<l>Onde d'ogni sua lode ella a te porge,</l>
<l>architetto gentil, la maggior parte;</l>
<l>che 'l dolce suon per cui le pietre sparte</l>
<l>s'uniro a fondar Tebe, in te risorge.</l>
<l>E 'l mio, col nome tuo sculto, di Lete</l>
<l>non varcherà giamai l'orrida sponda,</l>
<l>ma vital per me fia l'ora funesta.</l>
<l>Cortese amor, che, giunto ad alte mete</l>
<l>di chiaro ingegno, il crine altrui circonda</l>
<l>del proprio lauro, e 'l volo al tempo arresta.</l>
</lg>
</div1>
<div1>
<head>332</head>
<argument><p>[A Ercole Udine]</p></argument>
<lg>
<l>Amor, ch'un vetro agli occhi altrui prepone</l>
<l>del color tinto ond'è la mente impressa,</l>
<l>falsa ammira di fuor sembianza espressa</l>
<l>e per verace entro 'l pensier la pone.</l>
<l>Questo è de l'error tuo dolce cagione,</l>
<l>Ercole, per la lode a me concessa;</l>
<l>questo la cetra mia, roca e dimessa,</l>
<l>tra le pari a la tua, cieco, ripone.</l>
<l>Dunque a te grazie; a me più tosto segua</l>
<l>rossor che vanto: e 'l tuo, nol mio, valore,</l>
<l>magno e cortese oltr'ogni stil si nome.</l>
<l>Così mia forza egual fosse a l'onore:</l>
<l>ch' Ercole anch'io talor ti darei tregua</l>
<l>dal sostener le tue celesti some.</l>
</lg>
</div1>
<div1>
<head>333</head>
<argument><p>[A Lucrezia Marinella]</p></argument>
<lg>
<l>Qual ghirlanda giamai di più bei fiori</l>
<l>cinse per man di ninfa a Delia il corno,</l>
<l>che quella ond'al tuo canto il crin m'adorno,</l>
<l>angela scesa dai celesti cori?</l>
<l>Son di natura e d'arte alti tesori</l>
<l>quei ch'in te m'apre aventuroso giorno,</l>
<l>ma fan le lodi a te giusto ritorno,</l>
<l>ch'in me soverchie, in te sembran minori.</l>
<l>Non più fastosa sia, non più rammenti</l>
<l>sue donne a par di te l'antica istoria:</l>
<l>sorga il tuo sol, la lor luce tramonte.</l>
<l>E scriva Febo a le future genti</l>
<l>l'affetto del mio cor con la tua gloria,</l>
<l>ne' più bei lauri in sul castalio fonte.</l>
</lg>
</div1>
<div1>
<head>334</head>
<argument><p>[Ad Angelo Ingegneri. 1]</p></argument>
<lg>
<l>Già dubbio, ed or per voi certo, m'aveggio</l>
<l>di Pindo non errar dal camin vero,</l>
<l>ch'al testimon del vostro cor sincero</l>
<l>giunto a sì gran valor, pochi pareggio.</l>
<l>Ma non mi scorgo tal s'io mi riveggio</l>
<l>qual mi pingete; e tanto indarno spero</l>
<l>ben de l'alloro il natio bello intero</l>
<l>onde 'l crin s'orna Febo, in voi vagheggio.</l>
<l>Splende il Giustinian d'onor sì raro,</l>
<l>splende il Veniero; io l'orme lor pregiate</l>
<l>tento, ma girne assai lontan conosco.</l>
<l>Né deve a' raggi vostri esser discaro</l>
<l>ch'oscuro piè vi segua, alme ben nate,</l>
<l>ché 'l sol più luce a par d'un nuvol fosco.</l>
</lg>
</div1>
<div1>
<head>335</head>
<argument><p>[2]</p></argument>
<lg>
<l>Troppo a dietro restar me vinto io veggio,</l>
<l>e voi tant'oltre gir per bel sentiero:</l>
<l>ché di lodarmi a pien vano è 'l pensiero,</l>
<l>ingiuria il dirne poco, e 'l tacer peggio.</l>
<l>Né però 'l vanto mio ricusar deggio,</l>
<l>ch'onor d'ogni alma è dolce lusinghiero,</l>
<l>ed ha benigno il ciel merto leggiero</l>
<l>s'altri il ripon di basso in alto seggio.</l>
<l>Quinci oscuro per me nel vostro chiaro</l>
<l>lume io parrò: se non qual mi mostrate</l>
<l>non indegno cultor del lauro tosco.</l>
<l>E con favor sì prezioso e caro</l>
<l>sottratto a morte, a la futura etate</l>
<l>passerò noto anch'io per fama vosco.</l>
</lg>
</div1>
<div1>
<head>336</head>
<argument><p>[Ad Andrea Gussoni]</p></argument>
<lg>
<l>Chi me, d'ingegno umil, povera tomba</l>
<l>cantando illustra e d'arricchir procura?</l>
<l>Chi rende eterno quel che poco dura</l>
<l>e volge un muto sasso in chiara tromba?</l>
<l>Certo d'angelo voce or qui rimbomba,</l>
<l>ch'ov'io nulla sperai fama futura,</l>
<l>dal diluvio mortal mi fa secura,</l>
<l>sì come altr'arca già sacra colomba.</l>
<l>Dunque a me d'onor ceda ogni sepulcro,</l>
<l>che 'l feretro si cangia in lieta cuna</l>
<l>e nel mio cieco albergo il sol si scorge.</l>
<l>Rispondo: Amor cortese in stil sì pulcro,</l>
<l>con altri, in te sue proprie doti aduna:</l>
<l>ché dal suo fonte ogni miracol sorge.</l>
</lg>
</div1>
<div1>
<head>337</head>
<argument><p>[A Ginevra Maggi Abbiosa]</p></argument>
<lg>
<l>Pianta a cui neve d'aspro verno e duro</l>
<l>la chioma imbianchi e la virtù reprima,</l>
<l>sembra il mio ingegno; e quanti frutti io prima</l>
<l>ne colsi, nati a basso pregio furo.</l>
<l>Onde in alzando lor non ben figuro</l>
<l>se te più 'l canto o cortesia sublima:</l>
<l>ch'ambo egualmente van di gloria in cima</l>
<l>dando a mia tomba eterno onor futuro.</l>
<l>Quinci de le tue mani opra io divegno</l>
<l>e la mia nobil sete in te si sbrama</l>
<l>sì ch'a par del ginebro il lauro sdegno.</l>
<l>Così potess'io ordir la ricca trama</l>
<l>de le tue lodi, e gir del merto al segno:</l>
<l>ma il ciel tentar senz'ale invan si brama.</l>
</lg>
</div1>
<div1>
<head>338</head>
<argument><p>[A Marco Venier]</p></argument>
<lg>
<l>Frutto che da sé nacque aspro, immaturo,</l>
<l>con gusto infermo, amor soave stima,</l>
<l>mentre il tuo divin canto il mio sublima,</l>
<l>a cui le Muse ognor sì scarse furo.</l>
<l>Ben col tuo nome il mio giunto assicuro</l>
<l>di quell'onor ch'invan sperai da prima,</l>
<l>posto or da man benigna in tanta stima</l>
<l>e rinovato al bel viver futuro.</l>
<l>O mia rara ventura, o ricco pegno</l>
<l>d'alma cortese, ove ogni nobil brama</l>
<l>s'alza con l'opre a glorioso segno!</l>
<l>Ch'è la tua vita di virtute e fama</l>
<l>perpetuo fonte; onde, o d'invidia è pregno,</l>
<l>o senza cor chi non t'onora ed ama.</l>
</lg>
</div1>
<div1>
<head>339</head>
<argument><p>[A Cristoforo Ferrari]</p></argument>
<lg>
<l>Dunque a palustre e roco augel s'inchina</l>
<l>di Pindo il più gentil cigno canoro</l>
<l>qual tu, Ferrari? E 'l mio rozo lavoro</l>
<l>al favor del tuo canto il ciel destina?</l>
<l>Ben gir caro a sì degna e pellegrina</l>
<l>alma e di mie fatiche ampio ristoro:</l>
<l>ma dal bel di tue lodi alto tesoro</l>
<l>il mio basso valor troppo declina.</l>
<l>E del tuo dolce inganno è la radice</l>
<l>ch'io, per me nudo, a te splendo coperto</l>
<l>del mio compagno entro la luce altera.</l>
<l>Basti a me del cor d'ambo esser felice</l>
<l>e nell'amarvi anch'io, s'altro non merto,</l>
<l>d'ambo voi riportar palma primiera.</l>
</lg>
</div1>
<div1>
<head>340</head>
<argument><p>[A Orsatto Giustinian]</p></argument>
<lg>
<l>Se mirabil d'amor legge presume</l>
<l>ch'in noi regga duo corpi un spirto solo,</l>
<l>dovunque spieghi o l'un o l'altro il volo</l>
<l>il medesmo vigor desta le piume.</l>
<l>Ciò vien da te come da fonte fiume,</l>
<l>ch'io non basto a seguir per me lo stuolo</l>
<l>d'Apollo, ma tra quegli il vanto ho solo</l>
<l>ch'adoran d'amicizia il sacro nume.</l>
<l>Così tu, novo Orfeo, morto disarmi</l>
<l>per me cantando, e in me te stesso onori,</l>
<l>cieco a conoscer la tua forza e l'armi.</l>
<l>Ritratto è proprio tuo quel che colori;</l>
<l>e gloria mia ch'ove co' degni carmi</l>
<l>tu m'alzi, io col mio ardor t'arda e innamori.</l>
</lg>
</div1>
<div1>
<head>341</head>
<argument><p>Al signor Cristoforo Ferrari. Primo</p></argument>
<lg>
<l>Deh, perché avien che noi crudel consume</l>
<l>il tempo, s'è, qual noi, del ciel figliuolo?</l>
<l>Né spuntar possa umana forza o dolo</l>
<l>degli occulti suoi strali il duro acume?</l>
<l>Lasso, ho già sparso il crin di bianche brume</l>
<l>col dolce amico, e seco al fin me n' volo;</l>
<l>e 'l gioir nostro ognor si turba al duolo</l>
<l>che di smembrarsi l'un da l'altro assume.</l>
<l>Ma se certo è 'l morir, dee consolarmi</l>
<l>che i nomi giunti almen, com'ora i cori,</l>
<l>vivran nel canto onde a lui piacque ornarmi;</l>
<l>e ch'io pinto non men ne' tuoi colori</l>
<l>securo vo, di seco eterno starmi</l>
<l>a l'ombra ancor de' tuoi famosi allori.</l>
</lg>
</div1>
<div1>
<head>342</head>
<argument><p>Secondo</p></argument>
<lg>
<l>Chi di sacro Parnaso al bel cacume</l>
<l>odo e veggio cantando alzarsi a volo</l>
<l>ch'a prova il cigno vince e 'l rossignuolo</l>
<l>e qual canto ammirar più si costume?</l>
<l>Porgagli lauri il colle e palme Idume,</l>
<l>e l'or de le su' arene Ermo e Pattolo,</l>
<l>e mentr'io l'alma in ascoltar consolo,</l>
<l>per me Febo ne tessa ampio volume.</l>
<l>Tu Ferrari, tu sei: ch'or a bearmi</l>
<l>vieni con l'armonia dagli alti cori,</l>
<l>ed a' tue lodi ed al tu' amor degnarmi.</l>
<l>Io sì legato il cor da' tuoi favori,</l>
<l>se non basto a scolpirti in ricchi marmi,</l>
<l>sacro a te questi almen poveri fiori.</l>
</lg>
</div1>
<div1>
<head>343</head>
<argument><p>[A Offredo Offredi]</p></argument>
<lg>
<l>Col gran Bembo, di Febo amato figlio,</l>
<l>ripor me dal mio basso gli alti scanni,</l>
<l>di poveri cangiato in ricchi panni,</l>
<l>signor, è sol d'amore opra e consiglio.</l>
<l>Questo in mio troppo onor v'inganna il ciglio,</l>
<l>e mentre da fuggir del tempo i danni</l>
<l>sì cortese a me presta i propri vanni,</l>
<l>d'Icaro ogni timor pongo in essiglio;</l>
<l>che come al Tebro in questo salso stagno</l>
<l>date di Dio ministro alto splendore,</l>
<l>così le Muse in voi se stesse ornaro.</l>
<l>Quinci il crin v'ornerà col lauro a paro</l>
<l>l'ostro; e ben voi già sete in ogni core</l>
<l>Bembo non pur, ma Pietro, e sacro, e magno.</l>
</lg>
</div1>
<div1>
<head>344</head>
<argument><p>[Ad Aurelio Prandino]</p></argument>
<lg>
<l>Portar luce al sol osa</l>
<l>quel ch'io d'Ascanio canto,</l>
<l>e 'l cieco di me vanto</l>
<l>dal dolce fonte del tu' amor deriva.</l>
<l>Cantane tu, ch'al morto hai canto eguale,</l>
<l>giunte a le sue de la tua fama l'ale;</l>
<l>sol lode a me s'ascriva</l>
<l>di cor pien d'alta brama</l>
<l>che lui morto e te vivo onora ed ama.</l>
</lg>
</div1>
<div1>
<head>345</head>
<argument><p>[A Tiberio de' Conti]</p></argument>
<lg>
<l>Qual pianta steril suol, ch'inserto porte</l>
<l>fecondo germe e in lui si rinovelle;</l>
<l>o roza tela, a cui famoso Apelle</l>
<l>con dotta man ricco ornamento apporte;</l>
<l>tal per tue lodi al mio stil roco porte,</l>
<l>canoro ei sembra e si trasforma in elle;</l>
<l>e le due del mio cor dolci facelle</l>
<l>con maggior vampa in me sento risorte.</l>
<l>Ma s'elle ardean non meno i tuoi desiri,</l>
<l>o che bei frutti di felice ingegno</l>
<l>potea 'l mondo raccor fra tuoi sospiri.</l>
<l>Potessi or io l'onor, che da te vegno</l>
<l>a trar, dar frutto a que' duo vaghi giri:</l>
<l>poich'io ne son, fuor che per grazia, indegno.</l>
</lg>
</div1>
<div1>
<head>346</head>
<argument><p>[A Marino Garzoni]</p></argument>
<lg>
<l>Oh foss'io degno del tesoro in parte</l>
<l>ond'ora il nome mio s'ingemma e inostra</l>
<l>come del vostro cor, ch'indi si mostra,</l>
<l>Marin, mi glorio aver sì ricca parte.</l>
<l>Ma cieco affetto a me l'onor comparte</l>
<l>che troppo val con debil merto in giostra;</l>
<l>e mentre vien da lui mia lode mostra,</l>
<l>pinge incauto voi stesso a parte a parte.</l>
<l>Voi degli anni sul fior correte dietro</l>
<l>con piè franco a virtù per camin erto,</l>
<l>pien d'opre degne e d'umil cure scarco;</l>
<l>io su i vostri pietosi omeri carco</l>
<l>novo Anchise in amor, vo lieto e certo</l>
<l>di fuggir de l'oblio l'incendio tetro.</l>
</lg>
</div1>
<div1>
<head>347</head>
<argument><p>[A Tommaso Stigliani]</p></argument>
<lg>
<l>Ben rinova, Stigliani, essempio espresso</l>
<l>fortuna in te de la sua legge antica:</l>
<l>ch'ognor virtute in dura guerra implica</l>
<l>perché le sia da lei l'imperio cesso.</l>
<l>Ma qual di palma suol ramo depresso,</l>
<l>tu in te risorgi, e speme al cor nodrica;</l>
<l>resisti al flutto averso e t'affatica</l>
<l>prender il porto al tuo valor promesso.</l>
<l>Tua però prima cura il lauro sia,</l>
<l>che a lui nascesti; e s'util cerchi altronde,</l>
<l>segui di gloria ancor la propria via.</l>
<l>Non sempre irato il mar fiere le sponde,</l>
<l>né sempre in terra il ciel grandine invia,</l>
<l>e 'l sol dopo la notte i rai diffonde.</l>
</lg>
</div1>
<div1>
<head>348</head>
<lg>
<l>Poich'empia morte ha quel valor distrutto</l>
<l>che d'opre ornava il mondo illustri e conte,</l>
<l>me stesso a consolar forze ho mal pronte,</l>
<l>non che spender le possa a commun frutto.</l>
<l>Anzi dal pianto altrui più al pianto indutto</l>
<l>vien che, qual rio per pioggia, il duol sormonte;</l>
<l>che raro il sol vedrà, nasca o tramonte,</l>
<l>altro a gloria maggior spirto produtto.</l>
<l>E se per dar conforto al cor dolente</l>
<l>suoi pregi a celebrar cantando io torno,</l>
<l>dai pregi stessi il duol crescer si sente.</l>
<l>Tu, novo Orfeo, l'amaro in ch'io soggiorno</l>
<l>sei con tua cetra a raddolcir possente,</l>
<l>e far, dando a lui vita, a morte scorno.</l>
</lg>
</div1>
<div1>
<head>349</head>
<argument><p>Dialogo in musica [Per il clarissimo signor Marcantonio Michiel]</p></argument>
<sp>
<speaker>A.</speaker>
<l>Goda tra canto e festa</l>
<l>Vinezia, e lieta accoglia al suo ritorno</l>
<l>l'amato figlio e d'ogni pregio adorno.</l>
</sp>
<sp>
<speaker>B.</speaker>
<l>Pianga altrettanto mesta</l>
<l>Chioggia per lui, poich'a la sua partita</l>
<l>parve partir da lei la propria vita.</l>
</sp>
<sp>
<speaker>A.</speaker>
<l>Non nacque in questo nido</l>
<l>spirto dal cielo a più bell'opre eletto</l>
<l>dentro a più franco e generoso petto.</l>
</sp>
<sp>
<speaker>B.</speaker>
<l>Non resse altri in quel lido</l>
<l>più giusto fren con più senno e valore,</l>
<l>a l'alta patria sua crescendo onore.</l>
</sp>
<sp>
<speaker>A.</speaker>
<l>Quella nel cor divoto</l>
<l>serberà eterna del Michiel memoria,</l>
<l>con ardente desio d'ogni sua gloria.</l>
</sp>
<sp>
<speaker>B.</speaker>
<l>Questa adempirà 'l voto
con larghi premi; ond'altri essempio toglia</l>
<l>ed ella, a commun pro, frutto ne coglia.</l>
</sp>
<sp>
<speaker>A.</speaker>
<l>O prezioso frutto,</l>
<l>di nobil vita in verde età maturo,</l>
<l>del favor c'ha dal ciel pegno sicuro!</l>
</sp>
<sp>
<speaker>B.</speaker>
<l>O degno stuol ridutto</l>
<l>ad onorarlo: quanto ei da te prende</l>
<l>splendor e gaudio; e quanto a te ne rende!</l>
</sp>
<sp>
<speaker>A.</speaker>
<l>Così dal vostro vanto</l>
<l>derivi tal dolcezza a' nostri accenti</l>
<l>che ne gioisca il cielo, il mare e i venti.</l>
</sp>
<sp>
<speaker>B.</speaker>
<l>Così col nostro canto</l>
<l>si rinovino a voi dai cieli amici</l>
<l>mille di questo a par giorni felici.</l>
</sp>
</div1>
<div1>
<head>350</head>
<lg>
<l>Tu pur nel tuo pensier vano e crudele</l>
<l>oltre ancor passi ed ostinata duri,</l>
<l>empia mia donna, e l'aspre mie querele,</l>
<l>il lungo affanno, il lagrimar non curi.</l>
<l>né ti ravede, ohimè, ch'al tuo fedele</l>
<l>per sì ingiusto rigor morte procuri:</l>
<l>morte, ch'esser non puote a venir tarda,</l>
<l>se tua dolce pietate in me non guarda.</l>
<l>Ahi, che se nel tuo cor regnasse Amore</l>
<l>come nel volto e ne' begli occhi regna,</l>
<l>vinto sì non l'avria stolto timore,</l>
<l>né macchiata tua fé di nota indegna.</l>
<l>E stimeresti troppo grave errore</l>
<l>che quel crudel, che torti a me s'ingegna</l>
<l>con sua vane minacce e finto grido,</l>
<l>t'allontanasse dal tuo amante fido.</l>
<l>Non mi fer già sperar frutto sì duro</l>
<l>dell'amor tuo quelle lusinghe finte,</l>
<l>quelle impromesse, che da te mi furo</l>
<l>sotto falso color sì ben dipinte.</l>
<l>Vivi, dicei, de la mia fé sicuro,</l>
<l>diletto amante: ch'in ciel prima estinte</l>
<l>le stelle, e senza luce il sol vedrai,</l>
<l>ch'in alcun tempo i' t'abbandoni mai.</l>
<l>E pur ne portan le parole i venti,</l>
<l>perfida; pur oblii la tua pietade,</l>
<l>ch'al primo crollo che fortuna tenti,</l>
<l>svelta fuor del tuo petto in terra cade.</l>
<l>Costume è ciò de le più basse menti,</l>
<l>dopo mercede armarsi a crudeltade,</l>
<l>e consentir ch'in noi voglie e desiri</l>
<l>fortuna a suo piacer travolva e giri.</l>
<l>Mentre il ciel ride, e dolci aure seconde</l>
<l>spiran d'intorno a queste piagge amene,</l>
<l>benché non mova a pena arbor le fronde</l>
<l>con poca lode in piè ferma si tiene.</l>
<l>Ma se, turbato, il ciel la faccia asconde,</l>
<l>e Borea, irato, a contrastarla viene,</l>
<l>ben s'a l'impeto allor vinta non cede,</l>
<l>eterno vanto aver suo merto chiede.</l>
<l>Benché qual duro caso orrendo e strano,</l>
<l>qual forza, qual furor da me ti parte?</l>
<l>Un breve sogno, un fumo, un debil vano</l>
<l>altrui sospetto, e forse finto ad arte.</l>
<l>Ahi quanto speri, aspra mia morte, invano</l>
<l>ne la gloria di quelle aver mai parte,</l>
<l>ch'ogni strazio e martir tolsero innanti</l>
<l>che venir meno a lor fedeli amante.</l>
<l>Dieci volte ha già 'l sol fatto ritorno</l>
<l>col novo di fuor de l'albergo usato,</l>
<l>che tu, negando a me più chiaro giorno,</l>
<l>nel tuo stai chiuso, o mio bel sole amato;</l>
<l>né mi degni scoprir del volto adorno</l>
<l>gli ardenti raggi e 'l vano crine aurato.</l>
<l>Ed io pur vivo ancor? Ne 'l duol mi fura</l>
<l>a notte, ohimè, così penosa e dura?</l>
<l>Ma poco andrà, se i tuoi be' raggi a darmi</l>
<l>dolce soccorso fian più lenti e scarsi:</l>
<l>che di sonno mortal vedrai velarmi</l>
<l>gli occhi, e la notte mia perpetua farsi.</l>
<l>Già quel cor, ch'è pur tuo, dentro gelarmi</l>
<l>sento, e l'alma, per girne a volo, alzarsi;</l>
<l>già non usato orror mi cinge e preme,</l>
<l>e già sento il sospir de l'ore estreme.</l>
<l>Tal già da la sua diva, il cui bel volto</l>
<l>non men che 'l nome in te si mira espresso,</l>
<l>fu, per creder di lei, fallace e stolto,</l>
<l>l'infelice Orione a morte oppresso.</l>
</lg>
</div1>
<div1>
<head>351</head>
<lg>
<l>Già fu che, stolto, io non credea possente</l>
<l>volto di bel fanciullo ardermi il core,</l>
<l>mentre amor feminil chiusa la mente,</l>
<l>da pria mi tenne in troppo cieco errore;</l>
<l>or che, mercé del ciel, l'anima sente</l>
<l>le forze al fin di sì soave ardore,</l>
<l>l'altro dispregia, e stupor anzi prende</l>
<l>come per donne Amor suo foco accende.</l>
<l>Tal chi prima gustò, di Bacco amico,</l>
<l>spremendo l'uve il nettar dolce e grato,</l>
<l>de l'acqua diventò schivo e nemico</l>
<l>ch'era a mensa bramar pur dianzi usato;</l>
<l>così trovando in cavo tronco antico</l>
<l>famelic'orso il mel non più gustato,</l>
<l>le ghiande lascia e 'n tutto a sdegno l'have,</l>
<l>accorto fatto del licor soave.</l>
<l>Donna, voi, ch'io già tenni angel celeste</l>
<l>sceso a farmi qua giù beato a pieno,</l>
<l>cedete il vanto pur ch'allor n'aveste</l>
<l>al volto del mio Tirsi almo e sereno;</l>
<l>perché quanto or di ben dar mi potreste</l>
<l>lo stimerei d'un sol suo guardo meno:</l>
<l>e nel suo amor più tosto aver tormento</l>
<l>che nel vostro, torrei, viver contento.</l>
<l>Quanto m'è dolce più che 'l cor mi leghi</l>
<l>a la sua chioma inanellata e bionda;</l>
<l>e che sue forze in me tutte dispieghi</l>
<l>da quella fronte Amor chiara e gioconda;</l>
<l>e ch'indi spesso i miei cocenti prieghi</l>
<l>cortese ascolti, e lor grato risponda.</l>
<l>Quanto m'è più soave, in lui da presso</l>
<l>mirando, tutto in lui perder me stesso.</l>
<l>Vince il mio Tirsi al bel purpureo viso,</l>
<l>agli occhi vaghi ed al gentil sembiante,</l>
<l>Ales, Adon, Giacinto, Ila e Narciso</l>
<l>con qualunque altro di beltà si vante.</l>
<l>ancor direi che Giove in paradiso</l>
<l>di men degno fanciul si gode amante:</l>
<l>ma temo a lui non scenda in novo augello</l>
<l>per farne sé più lieto e 'l ciel più bello.</l>
<l>Dolce mio caro aventuroso foco,</l>
<l>luce degli occhi miei sola e gradita,</l>
<l>che 'l mio cor sollevando in nobil loco</l>
<l>mi rinovasti a più felice vita,</l>
<l>e in cambio d'un piacer fallace e poco,</l>
<l>gioia mi fai provar vera infinita:</l>
<l>scorgi tu dentro in me quel ch'or desio</l>
<l>dirti, e spiegar non puote il canto mio.</l>
</lg>
</div1>
<div1>
<head>352</head>
<sp>
<speaker>N.</speaker>
<l>Perché 'l don già concesso or mi ritogli,</l>
<l>Amor? E 'l cangi in duolo?</l>
</sp>
<sp>
<speaker>A.</speaker>
<l>Perché 'l diletto solo</l>
<l>non ti dia morte, e del tuo ben ti spogli.</l>
</sp>
<sp>
<speaker>N.</speaker>
<l>Qualche conforto almen, se vuoi ch'io viva,</l>
<l>tempri il mio amaro lutto.</l>
</sp>
<sp>
<speaker>A.</speaker>
<l>Non è misto il mio frutto,</l>
<l>ma sol d'aspro o di dolce al colmo arriva.</l>
</sp>
<sp>
<speaker>N.</speaker>
<l>Come dunque vivrò, se già 'l tormento</l>
<l>dal cor l'alma divide?</l>
</sp>
<sp>
<speaker>A.</speaker>
<l>Il dolor non ancide,</l>
<l>ma ben per allegrezza altri fu spento.</l>
</sp>
<sp>
<speaker>N.</speaker>
<l>Ahi, ch'anzi torna, più che morte amara,</l>
<l>ogni tua breve noia.</l>
</sp>
<sp>
<speaker>A.</speaker>
<l>Ogni mia leve gioia</l>
<l>ancor via più che vita è dolce e cara.</l>
</sp>
<sp>
<speaker>N.</speaker>
<l>Troppo è mia fé di tanto strazio indegna.</l>
</sp>
<sp>
<speaker>A.</speaker>
<l>Soffrir tacendo dèi,</l>
<l>se fedel servo sei;</l>
<l>basti che quinci a te salute vegna.</l>
</sp>
<sp>
<speaker>N.</speaker>
<l>Pietosa crudeltà, pietà crudele:</l>
<l>voler, perch'io non mora,</l>
<l>che provi morte ognora,</l>
<l>e che del mio morir non mi querele.</l>
</sp>
</div1>
<div1>
<head>353</head>
<lg>
<l>A che dolervi e lagrimar cotanto,</l>
<l>donna, e dagli occhi miei col vostro duolo</l>
<l>trar così largo ed angoscioso pianto?</l>
<l>L'aura che move un sospir vostro solo</l>
<l>tal fiamma di pietate al cor m'accende</l>
<l>ch'io per bocca n'esalo un largo stuolo;</l>
<l>or qual pena m'apporta e qual mi rende</l>
<l>lo strido udir che di lamenti cinto</l>
<l>a far pietose ancor le stelle ascende?</l>
<l>Io 'l provo allor ch'entro 'l mio petto, vinto</l>
<l>dal gravoso martir, lo spirto manca</l>
<l>a poco a poco, e in tutto sembra estinto.</l>
<l>E quante volte in me pur si rinfranca,</l>
<l>tante a vagar se n' torna in riva a Lete,</l>
<l>spinto dal duol ch'in voi giamai non stanca;</l>
<l>così mentre mal cauta altrui piangete</l>
<l>per soverchia pietà d'una sol morte,</l>
<l>con mille morti me, lasso, ancidete.</l>
<l>Non è 'l vostro destin malvagio e forte</l>
<l>sì ch'in tutto per voi debbiano aprirsi</l>
<l>per mai non riserrarle al duol le porte;</l>
<l>quante più care al ciel di voi sentirsi</l>
<l>ch'in largo fondo di miseria poste</l>
<l>più sventurate assai di voi pon dirsi.</l>
<l>Ma benché prima al duol maligno esposte</l>
<l>provasser dura insopportabil guerra,</l>
<l>al fin da sé scacciaro il crudel oste;</l>
<l>che quando questi in petto uman si serra,</l>
<l>quasi in già vinta e mal difesa rocca,</l>
<l>tutto dentro perturba, arde ed atterra.</l>
<l>Quinci fiamme e lamenti escon per bocca,</l>
<l>quinci a gran copia il vital nostro umore,</l>
<l>per gli occhi lagrimosi in sen trabocca;</l>
<l>e lo spirto del petto uscendo fuore,</l>
<l>poich'invan chiede a la ragion soccorso,</l>
<l>va peregrino in periglioso errore.</l>
<l>Quinci al fin de' miei giorni anch'io trascorso</l>
<l>tosto sarò, se più fedel consiglio</l>
<l>al vostro flebil rio non frena il corso;</l>
<l>né mi duol perch'io chiuda in morte il ciglio</l>
<l>se non che mentre a ciò per voi son scorto,</l>
<l>e voi meco correte egual periglio.</l>
<l>Lasso ch'è troppo in voi pallido e smorto</l>
<l>quel vago viso, e da soavi lumi</l>
<l>tenuto in bando amor troppo a gran torto;</l>
<l>onde al cangiar dei lor dolci costumi</l>
<l>anch'ei si lagna, e dice: — A che piangendo</l>
<l>te senza frutto e me, cruda, consumi?</l>
<l>Deh non squarciar il crin, di cui sol tendo</l>
<l>mie reti, e non turbar la vaga fronte</l>
<l>onde pena agli amanti e premio rendo;</l>
<l>pon freno al mesto e lagrimoso fronte,</l>
<l>e 'n te tornando a vendicar ti desta</l>
<l>del nemico dolor l'ingiurie e l'onte.</l>
<l>Che da sé pur troppa veloce è questa</l>
<l>vita mortal senza che sproni aggiunga</l>
<l>e l'affretti al suo fin cura molesta.</l>
<l>Dunque pietate omai, donna, ti punga,</l>
<l>del regno mio che sol per te si prezza</l>
<l>ed a' begli occhi tuoi mi ricongiunga. —</l>
<l>Così cerca levar tanta tristezza</l>
<l>quel pietoso fanciul del vostro petto,</l>
<l>perché s'empia di gioia e di dolcezza.</l>
<l>Or da qual vano ed ostinato affetto</l>
<l>nemico al vostro ben vi fie contesa</l>
<l>ragion, sì che non abbia in voi ricetto?</l>
<l>Come quella potrà chiamarsi offesa</l>
<l>che da legami e da prigione amara</l>
<l>ne la primiera libertà v'ha resa?</l>
<l>O bella libertà soave e cara,</l>
<l>quanto è tuo pregio, e quant'uom più ti stima</l>
<l>s'a sferza pria di servitù t'impara?</l>
<l>Tu spregi ogni alta ed elevata cima</l>
<l>onde chi più per ritrovarti poggia</l>
<l>tra le pompe e gli onor, più falso stima.</l>
<l>Teco festa, letizia e canto alloggia</l>
<l>e sol ch'in tua balia te stessa miri</l>
<l>offender non ti può vento né pioggia.</l>
<l>Né la tua fronte ogni pensier ritiri:</l>
<l>in te 'l vero non teme oltraggio e scorno,</l>
<l>né di tuo stato mai col ciel t'adiri.</l>
<l>Ben anzi amaro ed infelice giorno,</l>
<l>donna, fu quel che primo al collo indegno</l>
<l>tal giogo marital vi pose intorno;</l>
<l>da indi in qua vi diede il ciel mai segno</l>
<l>di pace? O 'l ciglio mai lieto v'aperse</l>
<l>che dentro non serbasse occulto sdegno?</l>
<l>Quanto di gioia e di piacer v'offerse</l>
<l>fu sempre annunzio di futuro oltraggio,</l>
<l>perch'in pianto e dolor tosto il converse.</l>
<l>Chiudea, scorso per mar lungo viaggio,</l>
<l>al fin in porto le già stanche vele</l>
<l>il vostro sposo, a navigar mal saggio;</l>
<l>e da la moglie sua troppo fedele</l>
<l>in sen raccolto, o lui beato, udia</l>
<l>del suo lungo tardar dolci querele.</l>
<l>E 'nsieme il proprio suo volto sentia</l>
<l>bagnar del pianto che per gaudio interno</l>
<l>fuor de' begli occhi di sua donna uscia.</l>
<l>Ma che? Forse il piacer durava eterno?</l>
<l>O quale al coniugal letto conviensi</l>
<l>per la legge adempir del re superno?</l>
<l>A pena avean gli occhi bramosi e 'ntensi</l>
<l>il guardo fermo entro l'amato volto</l>
<l>gustando il ben di ch'eran tutti accensi,</l>
<l>ch'ei sotto 'l verno a vostre braccia tolto</l>
<l>e nel letto voi sola abbandonando,</l>
<l>se n' gia col crudo legno altrove volto.</l>
<l>E per un dì ch'in braccio a voi tornando</l>
<l>prendea riposo in peregrini lidi,</l>
<l>ne spendea mille a voi lontano stando.</l>
<l>Quante volte timor di venti infidi</l>
<l>e giusto duol del suo ritorno lento</l>
<l>v'asperse i due d'amor leggiadri nidi;</l>
<l>benché né minacciar d'averso vento</l>
<l>né fremer di spumosa alta procella</l>
<l>né 'l ciel mirar a sua ruina intento</l>
<l>il tenean lunge a la sua fida e bella</l>
<l>moglie, come rendea per tutto chiaro,</l>
<l>e a voi forse ancor, certa novella.</l>
<l>Ma preso a' laccio più gradito e caro</l>
<l>di nova donna e 'n sue delizie immerso,</l>
<l>gli sembrava il partir duro ed amaro.</l>
<l>Quest'era il cielo aver mai sempre averso</l>
<l>quinci tenta tra scogli e l'onde irate</l>
<l>col legno rimaner vinto e disperso;</l>
<l>ahi de' consorti rei perfide ingrate</l>
<l>menti, u' son l'impromesse? U' è la fede,</l>
<l>il ciel, le stelle in testimon chiamate?</l>
<l>Barbara donna e vil, già fatta erede</l>
<l>de' vostri amori, a sé coglieva il frutto</l>
<l>de la dovuta a voi larga mercede.</l>
<l>Ed ei continuo in grembo a lei ridutto</l>
<l>il paradiso suo lieto godea,</l>
<l>voi qui lasciando sconsolata in lutto.</l>
<l>E mentre il vostro cor per lui spargea</l>
<l>pietosi voti, ei ne l'amate braccia</l>
<l>stando, il vostro aspettar forse ridea.</l>
<l>Deh perch'avien che 'l fin tanto vi spiaccia</l>
<l>d'un sì perverso ed infedel marito?</l>
<l>E perché non piuttosto il duol vi scaccia?</l>
<l>Se 'l corso innanzi al suo fosse finito</l>
<l>di vostra vita, e in un quant'è di vago</l>
<l>e di dolce qua giù con voi rapito,</l>
<l>che gran querele? E che profondo lago</l>
<l>sparso di pianto? E quanti lustri avrebbe</l>
<l>serbata dentro al cor la vostra imago?</l>
<l>Ben aperto è 'l veder quanto sarebbe</l>
<l>stato il suo duol, che pria ch'a morte giunto</l>
<l>fosse, mostrò quanto di voi gli increbbe.</l>
<l>Ma se per nome sol v'era congiunto,</l>
<l>che più v'importa, o più s'accresce al danno</l>
<l>perch'in tal modo or sia da voi disgiunto?</l>
<l>Strane genti oltra 'l mar più nol vedranno</l>
<l>da voi sempre lontan; né fia possente</l>
<l>servando a voi amor ordirvi inganno.</l>
<l>Benché quando il doler l'alme già spente</l>
<l>rendesse in luce, e mio consiglio fora</l>
<l>mostrarvi a lui di ciò larga e clemente;</l>
<l>ma invan si chiama, e più non torna fuora</l>
<l>spirto che giunto sia di là dal fiume</l>
<l>di Lete, ove 'l nochier sordo dimora.</l>
<l>Più dunque il rio dolor non vi consume,</l>
<l>ma desto da più saggia accorta voglia</l>
<l>l'intelletto riprenda il proprio lume.</l>
<l>Né men vi deve a ciò piegar la doglia</l>
<l>che tal m'afflige al suon de' vostri lai,</l>
<l>ch'a trarmen spesso la man propria invoglia.</l>
<l>Lasso, dal dì ch'in voi quest'occhi alzai</l>
<l>pur di lagrime sempre umidi e pregni</l>
<l>ed io ricetto d'infiniti guai.</l>
<l>Né per pietà giamai de' strazi indegni</l>
<l>ch'io sostenni d'amor, placati scorsi</l>
<l>o lenti in parte i vostri eterni sdegni.</l>
<l>E benché in voi seguendo al fin m'accorsi</l>
<l>ch'a la morte correa sempre vicino,</l>
<l>il piè dal vostro amor giamai non torsi.</l>
<l>Or che pur terminar l'aspro camino</l>
<l>al fin sperava, in novo mar di pianto</l>
<l>per voi mi spinge il mio fero destino.</l>
<l>Dove smarrito il dolce lume e santo</l>
<l>de le mie stelle, e di governo casso,</l>
<l>anch'io me n' vo, sol con la morte a canto.</l>
<l>E la mia stanca nave in preda lasso</l>
<l>a vento eterno di sospir dolenti,</l>
<l>che fuor manda il mio cor misero e lasso.</l>
<l>Tal che se non scoprite i raggi ardenti</l>
<l>rasserenando il ciel turbato e scuro</l>
<l>della fronte e degli occhi almi e lucenti,</l>
<l>avrò naufragio e fin più strano e duro</l>
<l>che l'ingrato per cui lagrime tante</l>
<l>spargete, e sparte, mentre visse, furo.</l>
<l>E seguendo consiglio empio ed errante</l>
<l>vedrete, lassa, voi medesma priva</l>
<l>tosto e di sposo e di verace amante.</l>
<l>Or poiché da voi sol pende e deriva</l>
<l>questa mia vita, ed al soccorso è loco,</l>
<l>oprate sì ch'io giunga salvo a riva.</l>
<l>Ch'omai da varcar più m'avanza poco</l>
<l>e s'indugiate al fin verrà che sorda</l>
<l>prenderà morte il pentir vostro in gioco.</l>
<l>Ma non basta scacciar la pena ingorda</l>
<l>che 'l verde e 'l bel di vostre membra pasce</l>
<l>se di mie pene ancor non vi ricorda.</l>
<l>Perché 'l mio mal da cagion doppia nasce,</l>
<l>mortal ciascuna; onde tor via che vale</l>
<l>quella, quando quest'altra in piè si lasce?</l>
<l>Resterà la ferita aspra e mortale</l>
<l>che già m'impresse al cor dagli occhi vostri</l>
<l>il crudo arcier c'ha la faretra e l'ale.</l>
<l>Ond'io son detto essempio a' giorni nostri</l>
<l>d'unico strazio, e voi fera simìle</l>
<l>a qual sete maggior di sangue mostri.</l>
<l>Ahi ch'orgoglio non regna in cor gentile,</l>
<l>né creder vo' ch'istinto proprio in voi</l>
<l>nutrisse mai pensier sì [lasso] e vile.</l>
<l>La colpa n'abbia il servar fede a lui</l>
<l>che sposo v'era, ancor ch'ei poco casto</l>
<l>fesse de l'amor suo parte ad altrui.</l>
<l>Questo certo a' miei prieghi alto contrasto</l>
<l>fe' sempre, e voi tenendo in pensier vano</l>
<l>ha quasi il fior di vostr'etate guasto.</l>
<l>Or che preda è rimaso al flutto insano</l>
<l>chi sol vi fea crudel, chiede il mio merto</l>
<l>ch'a me vostra pietà larghi la mano.</l>
<l>E 'l ciel per me n'ha mostro indizio aperto,</l>
<l>poiché viver un buon seme e radice</l>
<l>del commun nostro mal non ha sofferto.</l>
<l>Deh, per mercé, se bramar tanto lice</l>
<l>a fido amante, il mio giusto disio</l>
<l>fate d'un vostro sol guardo felice.</l>
<l>Deponete il rigor selvaggio e rio</l>
<l>ch'a la vostra beltà gran pregio toglie,</l>
<l>e gradite la fede e 'l servir mio!</l>
<l>E poich'in voi tanto di ben s'accoglie,</l>
<l>non lasciate ch'inculto e steril passi</l>
<l>e che 'l tempo sol n'abbia ingorde spoglie.</l>
<l>Pur troppo involta in pensier vani e cassi</l>
<l>quasi stolta Penelope viveste,</l>
<l>dal più saggio camin torcendo i passi.</l>
<l>Or che vi s'apre al fin grazia celeste,</l>
<l>non la sdegnate, e 'n voi ragion prevaglia:</l>
<l>sì che, spento il dolor, le cure meste,</l>
<l>d'amor, di me, di voi, donna, vi caglia.</l>
</lg>
</div1>
<div1>
<head>354</head>
<argument><p>Sopra la fortezza cristiana</p></argument>
<lg>
<l>Mentre Lorenzo in su l'orribil grata</l>
<l>del sacro corpo il foco avido pasce,</l>
<l>né però l'alma, di virtute armata,</l>
<l>vien che da l'aspro duol vincer si lasce,</l>
<l>anzi, in mezzo l'ardor fatta beata,</l>
<l>qual fenice dal rogo, in Dio rinasce;</l>
<l>stan dal cielo a mirar gli angioli intenti,</l>
<l>la sua gloria cantando in tali accenti:</l>
<l>— O martirio felice, o intrepid'alma,</l>
<l>ad essaltar sua fé da Cristo eletta!</l>
<l>Ecco qui gloriosa eterna palma,</l>
<l>ch'ornar tue mani e se medesma aspetta;</l>
<l>cedan pur quanti mai noiosa salma</l>
<l>stimar la vita, e lei tronca e negletta</l>
<l>per terrene cagion nei corsi tempi</l>
<l>dier di costante cor celebri essempi.</l>
<l>Costume anzi inumano e stolto errore</l>
<l>di fortezza oscurò la luce pura</l>
<l>in quei che, per fuggir tema o dolore</l>
<l>o produr del suo nome ombra futura,</l>
<l>del proprio occaso accelerando l'ore,</l>
<l>rupper di Dio le leggi e di natura.</l>
<l>Forte non è colui ch'ai sensi cede,</l>
<l>ma sol chi pugna, e trionfante riede.</l>
<l>Parte è ben giunta a voi, ciechi mortali,</l>
<l>ma non propria di voi la frale scorza;</l>
<l>vostra è l'anima sol, ch'ai beni e mali,</l>
<l>col suo proprio voler, dà spirto e forza.</l>
<l>Ella spezza a fortuna i duri strali</l>
<l>ed al suo imperio ad obedir la sforza;</l>
<l>e quanto al fondo più si calca e immerge,</l>
<l>tanto più franca al ciel ritorna e s'erge.</l>
<l>Questa di sofferenza alta virtute</l>
<l>l'altre tutte nodrisce e in vita serba;</l>
<l>ch'ov'ella col vigor suo non le aiute,</l>
<l>sterili fansi o restan secche in erba.</l>
<l>Ma quando il re del ciel per la salute</l>
<l>de l'uom, s'offerse a dura morte acerba,</l>
<l>dal legno, ove il divin sangue si sparse,</l>
<l>di stella, ch'era prima, un sole apparse.</l>
<l>Rinacque ella in quel tronco onde nascesti</l>
<l>vero germe ancor tu, spirito eletto,</l>
<l>sì pronto ora al martir che dubbio desti</l>
<l>se l'incendio t'è pena o pur diletto.</l>
<l>E par che 'l foco anch'ei stupido resti</l>
<l>mentre lo sprezzi in sì giocondo aspetto;</l>
<l>ma che? La fede a la natura è sopra,</l>
<l>e di chi tutto pò la grazia adopra. —</l>
<l>ciò detto spiegan l'ali e fuor del cielo</l>
<l>Escono ad incontrar l'alma gradita,</l>
<l>che dal combusto suo corporeo velo</l>
<l>già propinqua a le stelle era salita.</l>
<l>L'accoglion lieti e con benigno zelo</l>
<l>la scorgon dove, al suo Fattore unita</l>
<l>e in Lui sbramate al fin sue sante voglie,</l>
<l>per breve strazio eterno premio coglie.</l>
<l>Ceneri sacre, in cui sfavilla ancora</l>
<l>esca d'amor ch'i freddi petti accende,</l>
<l>siatemi specchio a sofferir, qualora</l>
<l>colpo d'averso caso il cor m'offende;</l>
<l>ed a membrar ch'anch'io son polve, e l'ora</l>
<l>del mio cader da stame fragil pende.</l>
<l>Tal che i miei gravi error ne vadan tutti</l>
<l>di penitenzia al foco arsi e distrutti.</l>
</lg>
</div1>
<div1>
<head>355</head>
<argument><p>Nel vestir d'una monaca</p></argument>
<lg>
<l>Dietro la voce tua benigna e pia</l>
<l>ch'a te, padre del ciel, sempre ne chiama,</l>
<l>piena di puro ardor prendo la via,</l>
<l>fuggendo quel che 'l mondo apprezza ed ama;</l>
<l>che chi fuor che te solo altro desia</l>
<l>giunge a misero fin d'ogni sua brama,</l>
<l>e, lunge dal camin vero superno,</l>
<l>cade qual cieco in precipizio eterno.</l>
<l>Pompa, ricchezze, onor, gioia mortale,</l>
<l>visco son che 'l nemico a l'alma tende,</l>
<l>in cui, s'ella mal cauta intrica l'ale,</l>
<l>o riman preda, o tardi al ciel le stende:</l>
<l>ove a gioia provar vera immortale</l>
<l>con braccia aperte il suo fattor l'attende.</l>
<l>voi dunque spregio, ancor che belle in vista:</l>
<l>ben per chi v'odia, e mal per chi v'acquista.</l>
<l>Giusto è ch'omai d'umile abito e schietto</l>
<l>mi vesta fuor, sì come dentro io sono.</l>
<l>tu, che sei degna guida al gregge eletto,</l>
<l>alma discesa dal celeste trono,</l>
<l>di questa spoglia omai m'adorna il petto</l>
<l>come di caro e prezioso dono;</l>
<l>e mirando a mia fede ardente e vera,</l>
<l>fammi compagna a la tua santa schiera.</l>
<l>Croce, ove 'l mio Signor morte sì indegna</l>
<l>patì per darmi incontra morte aita,</l>
<l>siami tu fida e gloriosa insegna</l>
<l>a seguir lui, ch'al regno suo m'invita;</l>
<l>croce, che di sperar mi rendi degna</l>
<l>dopo mille perdoni eterna vita,</l>
<l>qual sì crudo è qua giù, se ben ti guardo,</l>
<l>che di zelo e pietate in Dio non arda?</l>
<l>Io non basto, Giesù, pur col pensiero</l>
<l>ringraziarti del don ch'oggi mi fai;</l>
<l>anzi, dapoi che farlo indarno spero,</l>
<l>di novo don nova dimanda avrai,</l>
<l>poiché caro hai non men ch'un cor sincero</l>
<l>sempre a te chieda, e non si sazi mai:</l>
<l>giungi dunque a la fede in me constanza,</l>
<l>sì che s'adempia al fin la mia speranza.</l>
<l>O dolce madre mia, come potresti</l>
<l>sentir frutto maggior del viver mio</l>
<l>che inirando ch'a me grazia si presti</l>
<l>divota ancella di sacrarmi a Dio?</l>
<l>Rendimi a lui, poiché da lui m'avesti,</l>
<l>e benedisci me nel mio desio</l>
<l>che pur tua figlia, o fortunato acquisto,</l>
<l>sposa non d'uom mortal, ma fia di Cristo.</l>
<l>E voi che sete al mio gioir presenti,</l>
<l>mentr'io me n' vado al mio celeste sposo,</l>
<l>rimanetevi in pace, amiche genti,</l>
<l>se può 'l mondo apportar pace o riposo.</l>
<l>E se vergine è qui, cui s'appresenti</l>
<l>con santa invidia il mio stato gioioso,</l>
<l>prenda meco la croce, e meco insieme</l>
<l>s'erga ver Cristo a più beata speme.</l>
</lg>
</div1>
<div1>
<head>356</head>
<argument><p>[Nel vestir d'una monaca]</p></argument>
<lg>
<l lang="lat">[ ] et inclina aurem tuam</l>
<l lang="lat">[ ]vit Rex speciem tuam.</l>
</lg>
</div1>
<div1>
<head>356b</head>
<argument><p>Risposta</p></argument>
<lg>
<l>Odo la voce tua benigna e pia</l>
<l>con l'orecchie, Signor, ma più col core.</l>
<l>E bench'in me bellezza altra non sia,</l>
<l>bella mi rende il tuo infinito amore;</l>
<l>e 'l mio non men, che te cole e desia</l>
<l>con profonda umiltà di puro ardore.</l>
<l>Eccomi dunque tua divota ancella</l>
<l>fatta sol da tua grazia e degna e bella.</l>
</lg>
</div1>
<div1>
<head>356c</head>
<lg>
<l lang="lat">Veni, sponsa Christi: accipe coronam quam</l>
<l lang="lat">tibi Dominum praeparavit in aeternum.</l>
</lg>
</div1>
<div1>
<head>356c</head>
<argument><p>Risposta</p></argument>
<lg>
<l>O grazia, o don ch'ogni pensiero eccede!</l>
<l>Esser sposa di Cristo, esser unita</l>
<l>a lui per carità, speranza e fede,</l>
<l>e spirar col suo spirto in questa vita!</l>
<l>O d'onor senza pari alta mercede,</l>
<l>sacra corona a lui tanto gradita!</l>
<l>Ma n'ebbe egli d'acute, orride spine</l>
<l>perché a me tu sì vaga ornassi il crine!</l>
</lg>
</div1>
<div1>
<head>356d</head>
<argument><p>Nel ricever la corona</p></argument>
<lg>
<l>Siami ognor questa fral corona in terra</l>
<l>stimolo ad acquistar l'eterna in cielo;</l>
<l>resti il mostro infernale in ogni guerra</l>
<l>vinto dal mio constante, ardente zelo.</l>
<l>Ami e curi sol Dio mentre si serra</l>
<l>l'alma in questo mortal corporeo velo:</l>
<l>ch'egli è 'l mio creatore, a lui son nata,</l>
<l>e viva e morta in lui sarò beata.</l>
</lg>
</div1>
<div1>
<head>356e</head>
<argument><p>Alla Croce</p></argument>
<lg>
<l>Croce, ove il re del ciel morte sì indegna</l>
<l>patì per darmi incontra morte aita,</l>
<l>tu sei mia fida e gloriosa insegna</l>
<l>a seguir lui, ch'al regno suo m'invita.</l>
<l>Tu specchio sei ch'a sofferir m'insegna</l>
<l>gli affanni e 'l mal di questa fragil vita:</l>
<l>lieta io t'accoglio, o prezioso legno,</l>
<l>vero di mia salute amato pegno.</l>
</lg>
</div1>
<div1>
<head>356f</head>
<argument><p>[Dispregio] del mondo</p></argument>
<lg>
<l>Pompa, ricchezza, onor, diletto umano</l>
<l>visco son, che Satan per l'alme tende:</l>
<l>ove chi l'ale intrica, o cade in mano</l>
<l>del reo nemico o tarde al ciel le stende.</l>
<l>Che giova un ben mondan, s'estinto e vano</l>
<l>fortuna o morte in sì poch'ore il rende?</l>
<l>Onde al dritto io me n' vo dal camin torto,</l>
<l>da guerra in pace, e da tempesta in porto.</l>
</lg>
</div1>
<div1>
<head>356g</head>
<argument><p>All'abito monacale</p></argument>
<lg>
<l>In questa umile spoglia al mio gran sposo</l>
<l>più bella e cara andrò ch'in gemme ed oro,</l>
<l>col corpo a lui sacrato agli altri ascoso</l>
<l>tra questo virginal felice coro;</l>
<l>qui fra sante fatiche avrò riposo</l>
<l>e in lieta povertade alto tesoro.</l>
<l>Così conceda a noi dopo 'l fin nostro</l>
<l>l'adorarlo vicin nel sommo chiostro.</l>
</lg>
</div1>
<div1>
<head>357</head>
<lg>
<l>Se per me nato al mondo il Signor mio</l>
<l>sprezzò gli agi e le pompe e i van desiri,</l>
<l>ben deggio, serva sua, sprezzarli anch'io.</l>
<l>E se per me di morte infra i martiri</l>
<l>il sangue sparse, è ben ragion ch'almeno,</l>
<l>viva, io sparga per lui pianti e sospiri.</l>
<l>Dunque deposto ogni pensier terreno</l>
<l>tutta mi dono a lui con puro core,</l>
<l>certa ch'aprendo di sua grazia il seno</l>
<l>m'accoglia al fin tra l'alme sante in cielo.</l>
</lg>
</div1>
<div1>
<head>358</head>
<lg>
<l>A Gesù, tuo figliuol, mio redentore,</l>
<l>o reina del ciel consacro e dono</l>
<l>quest'alma, questo corpo e questo core.</l>
<l>E se sua sposa e serva indegna io sono,</l>
<l>ei con sua grazia adempie il mio diffetto,</l>
<l>mentre il mondo per lui, lieta abbandono.</l>
<l>Tu presso lui del mio divoto affetto</l>
<l>i prieghi e l'opre, o pia Vergine, aita,</l>
<l>acciò poi teco, al suo divin conspetto,</l>
<l>possa goder di vera eterna vita.</l>
</lg>
</div1>
<div1>
<head>359</head>
<lg>
<l>Dietro la scorta tua fidata e pia,</l>
<l>dolce mio redentor, dolce mio sposo,</l>
<l>indegna ancella tua, prendo la via.</l>
<l>E lascio il mondo iniquo insidioso</l>
<l>perch'in te solo e nel tuo amor risiede</l>
<l>ogni bene, ogni gaudio, ogni riposo.</l>
<l>Ond'io per acquistar tanta mercede</l>
<l>a questo giglio assomigliando il core</l>
<l>verde speranza avrò, candida fede</l>
<l>e carità di prezioso odore.</l>
</lg>
</div1>
<div1>
<head>360</head>
<argument><p>San Bernardo — Contadino.</p></argument>
<argument><p>Primo</p></argument>
<sp>
<speaker>Bernardo</speaker>
<l>O signor mio benigno,</l>
<l>o redentor di questa miser'alma,</l>
<l>accetta il buon volere</l>
<l>di me, tuo servo umìle.</l>
<l>E qualor questi sensi infermi e frali</l>
<l>traboccano al peccar, tu mi sostenta,</l>
<l>con la pietosa man de la tua grazia.</l>
<l>So molto ben che tutte</l>
<l>l'orazioni mie, tutti i digiuni</l>
<l>e quanto in gloria tua penso ed adopro,</l>
<l>è nulla, s'io riguardo a quel ch'io debbo.</l>
<l>Ma s'io mi volgo, come ognor m'inviti,</l>
<l>a l'infinita tua somma bontate,</l>
<l>spero de le mie colpe ancor perdono.</l>
<l>E che fatta per te d'indegna e brutta</l>
<l>quest'alma degna e bella,</l>
<l>quando a te piacerà trarla di questo</l>
<l>carcere a lei noioso,</l>
<l>fia chiamata nel cielo a goder teco</l>
<l>del gaudio e de' tesori</l>
<l>che doni a' servi tuoi più cari e fidi</l>
<l>in quella vera e sempiterna vita.</l>
<l>Pater noster, qui es in caelis, sanctificetur.</l>
</sp>
<sp>
<speaker>Contadino</speaker>
<l>Ecco il padre Bernardo,</l>
<l>uom tra noi d'essemplare e santa vita,</l>
<l>e prior degno del suo monastero.</l>
<l>Buon giorno, padre.</l>
</sp>
<sp>
<speaker>Bernardo</speaker>
<l>Dio ti sa lui figlio.</l>
<l>Ove ne vai così per tempo?</l>
</sp>
<sp>
<speaker>Contadino</speaker>
<l>Io vado</l>
<l>per udir messa al monasterio vostro,</l>
<l>oggi ch'è festa; e parmi aver sentito</l>
<l>il terzo segno.</l>
</sp>
<sp>
<speaker>Bernardo</speaker>
<l>Come, 'l terzo? Ancora</l>
<l>non è sonato il primo.</l>
</sp>
<sp>
<speaker>Contadino</speaker>
<l>A me pareva</l>
<l>d'udirlo; ma per dirvi il ver, ier sera</l>
<l>feci vigilia, e non gustai boccone</l>
<l>benché n'avessi voglia; e questa notte</l>
<l>poco ho dormito: onde or fame rabbiosa</l>
<l>fa ch'io vaneggio ed erro.</l>
<l>Parendomi sentir campane e trombe,</l>
<l>credea spedirmi tosto e tornar tosto</l>
<l>a far collazione a casa mia</l>
<l>ed aspettar per gli altri e desinare.</l>
<l>Bisogna aver pazienzia.</l>
</sp>
<sp>
<speaker>Bernardo</speaker>
<l>Quanto più scuso in te dopo il digiuno</l>
<l>questo spion natural de la tua fame,</l>
<l>tanto più lodo il fren di riverenza</l>
<l>verso il tuo creator, che a' suoi commanda</l>
<l>che cibo a l'alma dian prima ch'al corpo.</l>
<l>Benedetto sia tu, figliuol mio caro!</l>
<l>Prega il Signor che così buona mente</l>
<l>per tua bontade in te conservi e cresca.</l>
<l>Almen fossi tu stato a la mia messa</l>
<l>da me detta oggi a lo spuntar de l'alba</l>
<l>per mia divozion, come far soglio:</l>
<l>perch'or mangiar potresti a tuo piacere.</l>
</sp>
<sp>
<speaker>Contadino</speaker>
<l>Volesse Dio che ciò saputo avessi,</l>
<l>che ci sarei volato</l>
<l>a mezza notte, ancor, non pur a l'alba!</l>
<l>Io paziente sosterrò la fame</l>
<l>finch'abbia udito messa; ma dapoi</l>
<l>non so come potrò soffrirla tanto</l>
<l>ch'arrivar possa a casa.</l>
<l>Fatemi, caro padre, un gran favore:</l>
<l>supplico e prego vostra rebelenzia.</l>
</sp>
<sp>
<speaker>Bernardo</speaker>
<l>Volentieri. Dimanda, purch'io possa.</l>
</sp>
<sp>
<speaker>Contadino</speaker>
<l>Datemi mezzo di quel vostro pane</l>
<l>ch'avete nel carnier, dove solete</l>
<l>portarne ognor, per darlo in elemosina</l>
<l>a qualche poverello; in ogni modo</l>
<l>in tale stato posso anch'io chiamarmi</l>
<l>poverello e mendico.</l>
<l>Riceverollo per l'amor di Dio.</l>
</sp>
<sp>
<speaker>Bernardo</speaker>
<l>Vo' compiacerti; purché mi prometti</l>
<l>di non toccarlo finché tu non abbi</l>
<l>udito messa prima,</l>
<l>e 'l tuo debito ufficio a Dio pagato:</l>
<l>che sarà solo un differir mezz'ora.</l>
</sp>
<sp>
<speaker>Contadino</speaker>
<l>Così prometto.</l>
</sp>
<sp>
<speaker>Bernardo</speaker>
<l>Eccoti mezzo il pane.</l>
</sp>
<sp>
<speaker>Contadino</speaker>
<l>Riponetel voi stesso in questa tasca</l>
<l>con le man vostre, ch'io non vo' toccarlo</l>
<l>finché non oda messa,</l>
<l>sì come io v'ho promesso e 'l dover porta.</l>
</sp>
<sp>
<speaker>Bernardo</speaker>
<l>Ciò segno è ancor di ben disposta mente.</l>
<l>Porgi la tasca qui: ma guarda bene</l>
<l>che tu m'attenda la parola data.</l>
<l>Sai ben che la promessa</l>
<l>al sacerdote fatta è fatta a Dio.</l>
</sp>
<sp>
<speaker>Contadino</speaker>
<l>Siatene certo pur. Mi raccommando</l>
<l>a vostra rebelenzia.</l>
</sp>
<sp>
<speaker>Bernardo</speaker>
<l>Va in buon'ora.</l>
<l>Quando si scorge in uom semplice ignaro</l>
<l>seme alcun di bontate,</l>
<l>con la dolcezza e col favor si deve</l>
<l>nodrirlo e cura averne;</l>
<l>acciò, quasi novella ed util pianta,</l>
<l>fermi più sua radice,</l>
<l>e più fiorito e più fecondo cresca.</l>
<l>Ma fornir voglio il mio camino e i prieghi</l>
<l>che costui m'interruppe; ancor che 'l tempo</l>
<l>speso con lui non fu senz'alcun frutto.</l>
</sp>
</div1>
<div1>
<head>360</head>
<argument><p>2</p></argument>
<sp>
<speaker>Contadino</speaker>
<l>Sì, si, aspetta, che vegno.</l>
<l>Non diran messa di quest'ora intiera.</l>
<l>Il frate ch'a da dirla</l>
<l>non è parato ancora; anzi passeggia</l>
<l>per sacristia col breviario in mano,</l>
<l>e forse va dicendo il matutino.</l>
<l>Che debbo fare? Da l'un canto mi spinge</l>
<l>lo stimol de la fame,</l>
<l>e da l'altro la fede al padre data.</l>
<l>S'io 'l mangio innanzi, peccherò di gola,</l>
<l>se indugio un'ora, io morirò di fame.</l>
<l>Non è meglio ch'io viva e poi mi penta,</l>
<l>che morir qui, né poter poi pentirmi?</l>
<l>Ho pur sentito a dire</l>
<l>che la necessitade non ha legge,</l>
<l>e che nostro Signor non vuol la morte</l>
<l>del peccator, ma ch'anzi viva affine</l>
<l>che possa convertirsi. Adunque onesta</l>
<l>scusa averò s'io mangio questo pane;</l>
<l>forza è mangiarlo.</l>
</sp>
<sp>
<speaker>Bernardo</speaker>
<l>A quel ch'io veggio, dei</l>
<l>aver udito messa; ch'altramente</l>
<l>creder non vo' che tanto error facessi.</l>
<l>Perché mutolo resti? E non rispondi?</l>
<l>E perché torni entro la tasca il pane?</l>
</sp>
<sp>
<speaker>Contadino</speaker>
<l>Io non l'ho udita ancora,</l>
<l>perch'ancor non s'è detta; e 'l sacerdote</l>
<l>par che nulla vi pensi, e ad altro attende.</l>
<l>Ond'io mi son partito</l>
<l>di chiesa a passeggiar per minor tedio</l>
<l>dell'aspettar la messa;</l>
<l>ma quando ora sarà, darò di volta.</l>
<l>Né questo pane ho tratto</l>
<l>fuor per mangiarlo; ma per darli solo,</l>
<l>così, un'occhiata, e per trattenimento</l>
<l>de la mia fame; come fa l'infermo</l>
<l>che toglie un pomo in man per goder solo</l>
<l>la vaghezza e l'odor, non per mangiarlo.</l>
</sp>
<sp>
<speaker>Bernardo</speaker>
<l>Se questa fu la causa, io me n'acqueto;</l>
<l>ma perché, figlio mio, non stesti in chiesa</l>
<l>più tosto a pregar Dio, che uscirne fuora</l>
<l>impaziente in aspettar la messa?</l>
</sp>
<sp>
<speaker>Contadino</speaker>
<l>Io voglio e debbo confessar il vero</l>
<l>a vostra rebelenzia.</l>
<l>Ho visto in chiesa in ginocchion divota</l>
<l>una giovane bella come un fiore,</l>
<l>che gli occhi mi rapì nel suo bel volto.</l>
<l>Io sentendo per lei foco in camino,</l>
<l>deliberai schivar quel gran periglio</l>
<l>d'innamorarmi; perc'ho già provato</l>
<l>quant'aspra sia la vita degli amanti,</l>
<l>e quanto offenda Dio.</l>
<l>Talché, per non turbar né me né lei,</l>
<l>son fuori uscito a trattenermi alquanto.</l>
</sp>
<sp>
<speaker>Bernardo</speaker>
<l>Benissimo facesti</l>
<l>ché maggior fallo assai sarebbe stato</l>
<l>macchiar la conscienza</l>
<l>di carnal brama e di lascivi sguardi,</l>
<l>che romper il digiuno innanzi messa.</l>
</sp>
<sp>
<speaker>Contadino</speaker>
<l>Anch'io giva pur or pensando meco</l>
<l>che, s'è concesso a chi digiuna, a sera,</l>
<l>di cibo un poco pria che vada in letto,</l>
<l>perch'avend'io ier sera digiunato</l>
<l>senza nulla gustar, peccarei s'ora</l>
<l>con questo poco pane,</l>
<l>col qual ier sera non avrei peccato,</l>
<l>consolassi la fame innanzi messa?</l>
</sp>
<sp>
<speaker>Bernardo</speaker>
<l>Non hai fornito ancora</l>
<l>l'obligo del digiun, se non hai prima</l>
<l>ascoltata la messa;</l>
<l>anzi, se mangi pria, non sol tu guasti</l>
<l>il merito di questa e di quell'opra,</l>
<l>poich'ambe ordini son di santa Chiesa,</l>
<l>ma senza scusa mortalmente pecchi.</l>
<l>Che 'l peccato del qual tra noi si parla</l>
<l>non consiste in aver ier sera preso</l>
<l>poco o nulla di cibo;</l>
<l>benché 'l vero digiuno, a Dio più grato,</l>
<l>sia l'astenersi in tutto</l>
<l>ne le vigilie sante</l>
<l>dal mangiar e dal bere;</l>
<l>ma questa colpa è per l'incontinenza</l>
<l>di non voler soffrir mezz'ora sola</l>
<l>a saziar il tuo ingordo appetito.</l>
</sp>
<sp>
<speaker>Contadino</speaker>
<l>Questa mezz'ora a me parrà mill'anni.</l>
</sp>
<sp>
<speaker>Bernardo</speaker>
<l>Più lunghe a te parran le pene eterne</l>
<l>se per seguir la gola or nulla curi</l>
<l>l'onor devuto ai dì sacri e solenni,</l>
<l>anteponendo il pane</l>
<l>terreno e frale al pan celeste eterno</l>
<l>del sacrificio, in cui presente è Cristo,</l>
<l>che col suo sangue ti campò da morte.</l>
<l>Non colui che principia un'opra buona,</l>
<l>ma chi stabil continua insino al fine</l>
<l>grazia e mercede acquista.</l>
</sp>
<sp>
<speaker>Contadino</speaker>
<l>La vostra rebelenzia il vero dice,</l>
<l>io lo conosco; tuttavia mi pare</l>
<l>che tra voi sacerdoti e noi mondani</l>
<l>vi sia gran differenza: perché voi</l>
<l>per lungo tempo assuefatti foste</l>
<l>a patir fame e sete;</l>
<l>e noi viviam con via maggior licenza.</l>
<l>Voi sul digiunar sempre,</l>
<l>e noi sul mangiar sempre;</l>
<l>voi spesso pane ed acqua,</l>
<l>noi pane senza vin gustiam di raro;</l>
<l>e quanto a me non mai.</l>
<l>Ché senza non si puote</l>
<l>viver; e s'altri può, non già poss'io.</l>
</sp>
<sp>
<speaker>Bernardo</speaker>
<l>Per questa tua buona ragione a punto</l>
<l>fia maggiore il tuo merto appresso Dio</l>
<l>soffrendo ancora un poco,</l>
<l>finch'abbi udito messa.</l>
<l>Deh non fraudar te stesso</l>
<l>del frutto del ben far tanto vicino.</l>
</sp>
<sp>
<speaker>Contadino</speaker>
<l>Farò quel che consiglia</l>
<l>la vostra rebelenzia.</l>
</sp>
<sp>
<speaker>Bernardo</speaker>
<l>Ma sarà meglio ch'a me 'l pan tu lasci,</l>
<l>per schivar il periglio</l>
<l>de la tentazion che può venirti.</l>
</sp>
<sp>
<speaker>Contadino</speaker>
<l>No, no, padre; lassate pur ch'io 'l porti:</l>
<l>che di novo lo prometto</l>
<l>a vostra rebelenzia</l>
<l>che non lo toccherò prima ch'io m'abbia</l>
<l>udito messa, come debbo. Or vado.</l>
</sp>
<sp>
<speaker>Bernardo</speaker>
<l>Io son contento. Va. Dio t'accompagni.</l>
<l>Ave Maria, gratia plena...</l>
</sp>
</div1>
<div1>
<head>361</head>
<argument><p>Al molto magnifico signor Francesco Melchiori</p></argument>
<lg>
<l>Leggete prima insin al fine, e poi,</l>
<l>se vi parrà, vi mareviglierete;</l>
<l>né legger diece versi o più v'annoi,</l>
<l>ché l'onesta cagione intenderete</l>
<l>c'ha fatto ch'or io vi saluti e scriva:</l>
<l>il qual chi sia forse non conoscete.</l>
<l>Io vi conosco bene, e sempre viva</l>
<l>tengo di voi memoria dentro il core,</l>
<l>e la terrò finché mi regga e viva.</l>
<l>Ma per disporvi la cagione fuore</l>
<l>del scriver mio sì baldanzosamente</l>
<l>in questo fantastico tenore,</l>
<l>sappiate che m'ha posto questo in mente</l>
<l>uno messer Orazio Toscanella,</l>
<l>osservator di voi ben diligente:</l>
<l>ed ogni giorno di voi mi favella</l>
<l>e mi rafferma che pur non si move</l>
<l>parte in voi che non sia perfetta e bella.</l>
<l>Mi dice quanto a le sorelle nove</l>
<l>voi sete caro, quanta in voi dal cielo</l>
<l>gentileza, bontade e grazia piove.</l>
<l>Io sto ad udirlo come un [ ]</l>
<l>e [ ] che son fatto tanto vostro</l>
<l>che non ho in me, che non sia vostro, un pelo.</l>
<l>Or, s'io fossi un'altr'io, più carta e inchiostro</l>
<l>consumerei per rendermivi amico</l>
<l>con dir: — Alto valor del secol nostro; —</l>
<l>ma perché 'n tal lusinghe i' non m'intrico</l>
<l>e andar mi piace ognor a la carlona,</l>
<l>quel c'ho nel cor puramente vi dico.</l>
<l>Io dunque sono una certa persona</l>
<l>c'ha desiderio d'esser di quelli uno</l>
<l>c'han la vostra amistà verace e buona.</l>
<l>E vi dico ch'aver dove alcuno</l>
<l>che v'ama quanto me: ma che mi passi,</l>
<l>per santa [ ], non ve n'è nessuno.</l>
<l>E s'averrà ch'io possa opera e passi</l>
<l>spender per voi con l'alma e ogni altra cosa,</l>
<l>vedrete ben se 'n vostro pro fien lassi.</l>
<l>E benché questa penna sia stat'osa</l>
<l>dimandar quel di ch'io son forse indegno,</l>
<l>ne la vostra bontà pur si riposa:</l>
<l>sperando ch'ella me ne farà degno,</l>
<l>ed accettando il mio voler perfetto</l>
<l>l'alta dimanda mia non avrà a sdegno.</l>
<l>Onde; perché tal cosa io mi prometto,</l>
<l>e mi par già sentir risposta tale:</l>
<l>— Fratel, per quel che vuoi, ti tengo e accetto, —</l>
<l>non have [ ] ancor [ ] quale</l>
<l>sia 'l stato della mia vita; sappiate</l>
<l>che non ho qui la stanza principale.</l>
<l>Io stanzio d'Adria ne l'acque salate,</l>
<l>dico in Venezia, e vengo alcuna volta</l>
<l>a goder queste dolci alme contrate;</l>
<l>e mi sto finché dura la ricolta,</l>
<l>poi volgo i passi all'antico soggiorno</l>
<l>dov'è la nostra famigliuola accolta,</l>
<l>ed ora tosto vi farò ritorno,</l>
<l>da poi che l'aere si rinfresca e 'l sole</l>
<l>ne comincia a menar più breve il giorno.</l>
<l>Però se voi darete, il che far suole</l>
<l>la gentileza vostra, a me risposta,</l>
<l>fate la mansione in tal parole:</l>
<l>— A Celio amico questa in man sia posta. —</l>
<l>Ditemi pur amico, e poi leggiero</l>
<l>se mi sopranomase ben; sua posta</l>
<l>farete poi di sotto: — A San Severo,</l>
<l>preso il fornaro su la fondamenta, —</l>
<l>e darla poi potrete al messaggiero;</l>
<l>o vero, acciò non giunga tarda e lenta,</l>
<l>indrizzar la potrete a queste sponde</l>
<l>per cui l'Adige e l'acque il freno allenta.</l>
<l>Di qui meser Orazio a le nostr'onde</l>
<l>me la rimanderà, né più sicura</l>
<l>credo ch'ella venir mi possa altronde.</l>
<l>Ma per non occuparvi in più lettura</l>
<l>facci qui fine, e a voi mi recomando</l>
<l>con tutto 'l cor, senza fin e misura.</l>
<l>A vederci dapoi, fin Dio sa quando.</l>
</lg>
</div1>
<div1>
<head>362</head>
<lg>
<l>Pignoccae, marzapani e calissoni,</l>
<l>frittole, torte, gnocchi e zanzarelle,</l>
<l>sé tutte cantafole e bagatelle,</l>
<l>fia mia, respetto ai vostri macaroni.</l>
<l>Potta de san Custù, mò i sé pur boni!</l>
<l>Mò i dà del becco pur fin a le stelle!</l>
<l>La mia gola, la panza e le buelle</l>
<l>va in gloria e in paradiso a 'sti bocconi.</l>
<l>Che ghe avèu messo dentro, cara fia,</l>
<l>che me sa cussì ben e me deletta?</l>
<l>Mò i sé pur rari, Verzine Maria!</l>
<l>Però siéu mille volte benedetta</l>
<l>e ringrazià de tanta cortesia;</l>
<l>ma ve priego, insegneme la recetta.</l>
<l>Benché la sé più schietta</l>
<l>e più segura co mi ghe ne voio,</l>
<l>che vegna a far un puocotin de broio</l>
<l>per no dar in t'un scoio.</l>
<l>Ch'altri, certo che vu, no reinsirà,</l>
<l>a farli bon de sta carattà.</l>
<l>Perché sta so bontà</l>
<l>no vien tanto dall'esser impastai</l>
<l>de bone cose, e meio governai,</l>
<l>se ben questo sé assai;</l>
<l>quanto perché cussì rara vivanda</l>
<l>ha preso qualitae da chi la manda;</l>
<l>ch'è de bontà sì granda</l>
<l>de costumi, de grazia e de bellezza,</l>
<l>retratto proprio de delicatezza</l>
<l>e d'ogni zentilezza.</l>
<l>In summa tutto in vu sé bello e bon</l>
<l>sora la brocca de perfezion.</l>
<l>E però con rason</l>
<l>mi v'amo, e sì ve priesio e reverisso</l>
<l>e adesso più che mai ve benedisso.</l>
<l>Ma ben e v'avertisso</l>
<l>che vu tegnì secreta sta vertù,</l>
<l>azzò che no la galda altri che nu.</l>
<l>Che se 'l se sa che vu</l>
<l>i fe' cussì eccellenti e cussì boni,</l>
<l>inviaré un perdon de macaroni,</l>
<l>e tutti in zenocchioni</l>
<l>ve pregherà che ghe ne dé a cercar:</l>
<l>e stare' tutto 'l dì sul menestrar</l>
<l>e su l'infornaciar;</l>
<l>che vu, che sé l'istessa cortesia,</l>
<l>no ve soffrirà 'l cuor mandarli via.</l>
<l>Donca tasé, fia mia:</l>
<l>feghene per mi solo; e quando che</l>
<l>per grazia vostra me ne mandaré,</l>
<l>più che spesseghiré</l>
<l>e più che vederò 'l piatto mazor,</l>
<l>tanto più caro me sarà 'l favor.</l>
</lg>
</div1>
</body>
</text>
</TEI.2>
