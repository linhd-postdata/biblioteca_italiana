<?xml version="1.0" encoding="UTF-8"?>
<!DOCTYPE TEI.2 SYSTEM "http://backend.bibliotecaitaliana.it/DTD/bibit.dtd">
<TEI.2>
<teiHeader>
  <fileDesc>
    <titleStmt>
      <title>Berta da li pè grandi</title>
    </titleStmt>
    <extent>89 Kb in UTF-8</extent>
    <publicationStmt>
      <publisher>Biblioteca Italiana</publisher>
      <pubPlace>Roma</pubPlace>
      <date>2005</date>
      <idno>bibit001224</idno>
      <availability>
        <p>Questa risorsa digitale è liberamente accessibile per uso
              personale o scientifico. Ogni uso commerciale è vietato</p>
      </availability>
    </publicationStmt>
    <seriesStmt>
      <title>Collezione BibIt</title>
    </seriesStmt>
    <sourceDesc>
      <bibl>
        <title>Berta da li pe grandi : Codice Marciano 13</title>
        <editor id="ed">Cremonesi, Carla</editor>
        <publisher/>
        <pubPlace>Milano ; Varese</pubPlace>
        <date>1966</date>
        <note>In cop.: Cattedra di filologia romanza dell'Universita degli studi di Milano</note>
      </bibl>
    </sourceDesc>
  </fileDesc>
  <encodingDesc>
                  <samplingDecl>
                    <p>Tutti i materiali paratestuali della fonte cartacea non riconducibili alla
                      responsabilità dell'autore dell'opera sono stati soppressi nella versione
                      digitale</p>
                  </samplingDecl>
                  <editorialDecl>
                    <correction method="silent" status="medium">
                      <p>Livello medio: controllo a video con collazione con edizione di
                      riferimento</p>
                    </correction>
                    <quotation form="data" marks="all">
                      <p>I simboli di citazione e di discorso diretto presenti sulla fonte cartacea
                        sono stati rappresentati sulla versione digitale</p>
                    </quotation>
                    <hyphenation eol="none">
                      <p>I trattini di sillabazione a fine riga sono stati soppressi e le parole
                        ricomposte</p>
                    </hyphenation>
                  </editorialDecl>
    <classDecl><taxonomy id="CGB"><bibl>Classificazione generi BibIt</bibl></taxonomy></classDecl></encodingDesc>
  <profileDesc>
    <creation>
      <date>300</date>
    </creation>
    <langUsage><language id="fre"/></langUsage>
    <textClass>
      <keywords scheme="CGB">
        <term>Poesia</term>
      </keywords>
    </textClass>
  </profileDesc>
  <revisionDesc>
    <change>
      <date>Data sconosciuta anteriore al 2000</date>
      <respStmt>
        <name>CIBIT-Venezia</name>
      </respStmt>
      <item>Digitalizzazione - OCR</item>
    </change>
    <change>
      <date>Data sconosciuta anteriore al 2000</date>
      <respStmt>
        <name>CIBIT-Venezia</name>
      </respStmt>
      <item>Correzione linguistica</item>
    </change>
    <change>
      <date>2004-10-27T00:00:00.000+02:00</date>
      <respStmt>
        <name>Francesca Cascino</name>
        <name>BIBIT</name>
      </respStmt>
      <item>Codifica XML</item>
    </change>
    <change>
      <date>2005-01-18T00:00:00.000+02:00</date>
      <respStmt>
        <name>Carla Deiana</name>
        <name>BIBIT</name>
      </respStmt>
      <item>Validazione</item>
    </change>
  </revisionDesc>
</teiHeader>

<text>
<body>
<div1><head>I</head>


<div2><head>Testo</head>
<lg><l>
	Li rois Pepin avec ses baron</l><l>
tenoit gran cort a Paris sa mason,</l><l>
e fu a Pentecoste dopos l'Asension.</l><l>
Çente li fu de mante legion.</l><l>
Aquilon de Baiver li adota e semon</l><l>
et avec lu Bernarde de Clermon,</l><l>
Rayner li pros e li conte Grifon.</l><l>
Gran fu la cort, major non la vi hon.</l><l>
Çivalçent e bagordent, donent robe a foson.</l><l>
Dist l'un a l'altro: «Por qe le çelaron?</l><l>
La cort de li rois no valt un boton,</l><l>
quando non oit une dame al galon</l><l>
dont il aüst o fiol o guarçon</l><l>
qe apreso de sa morte e de sa decesion</l><l>
qe fust nostre rois cum esere dovon</l><l>
e mantenist en pase soe rion,</l><l>
e par lu aümes guarison.»</l><l>
Grant fu la cort entorno e inviron.</l><l>
Quando li rois vol montar en arçon</l><l>
avec lui en monta plus de mil baron,</l><l>
tuti filz de çivaler, de dux o de con;</l><l>
mais seguente li rois ne le fo nesun hon</l><l>
qe tanto fust avanti como fu Aquilon</l><l>
qe dux è de Baivere de celle region,</l><l>
en tot Alemagne no oit conpagnon;</l><l>
et avec lui si fu Bernardo de Clermon,</l><l>
e Morande de Rivere e le dux Salamon.</l><l>
Or stetes en pais, si oldirés sta cançon</l><l>
de diverse colse qe nu vos contaron,</l><l>
tal tradimenti qe mais ne li oldì hon:</l><l>
e por una dame el cresé tel tençon</l><l>
donde ne morì plus de X mil baron,</l><l>
e França tota fu en tel tençon</l><l>
nen fust Deo qe le fé reençon</l><l>
le batesmo fust a destruçion,</l><l>
trosqua a Rome fo la persecucion.</l></lg>

</div2><div2><head>Rubrica</head>

<p>Coment fo la corte grande del rois Pipin, e li rois e baroz qi la guloient e du çubler.</p>

</div2></div1><div1><head>II</head>


<div2><head>Testo</head>
<lg><l>
	Grant fu la cort, meravilosa e plener,</l><l>
qe li rois Pepin oit fato asenbler.</l><l>
Asa' li sont baron e çivaler;</l><l>
mandé avoit par tot la river.</l><l>
Asa' li son venu bufaor e çubler</l><l>
e altra zent, peon e baçaler,</l><l>
por veoir celle cort e por le tornoier,</l><l>
e por veoir baler e danser</l><l>
li son venu plu de x miler,</l><l>
qe tot avoient dà boir e da mançer.</l><l>
Ne le fo nul qi fu li plu lainer</l><l>
qe le fose dito qe se trese arer.</l><l>
Li çivaler bagorda por li verçer</l><l>
e por amor de dame çostrent a tornoier.</l><l>
Doncha verisi mante robe mostrer</l><l>
de diversi color de palij e de çender,</l><l>
qe pois li ont doné a li çubler</l><l>
por farse anomer por l'estrançe river.</l><l>
Ma un çubler li fu qi fu li plu alter,</l><l>
e qe era adobé a lo de çivaler,</l><l>
et estoit plu anomés en cort de prinçer</l><l>
qe nul autres qe faça qel mester.</l><l>
Ben savoit tornoier e bagorder,</l><l>
e ben parler e molto ben derasner;</l><l>
el no è cort de là ne de ça da mer</l><l>
qe s'el ge volu aler et erer</l><l>
qe in tot cort no sia ançoner.</l><l>
Si dona le robe a qi le vol doner.</l><l>
Lengue el soit de plesore mainer.</l><l>
En Ongarie avoit eü gran mester,</l><l>
e celle rois qe l'oit a governer</l><l>
a gran mervele l'amoit e tenoit çer.</l><l>
D'Ongarie soit e l'insir e l'intrer,</l><l>
si conose de li rois e li filz e li frer,</l><l>
e ensement Belisant sa muler;</l><l>
et oit veçu sa file qe molto se fait loer,</l><l>
belle e cortois cum le çio del verçer,</l><l>
tant è sa belté qe nul homo la poit blasmer.</l><l>
Ma una colsa oit che la fa anomer:</l><l>
Berta da li pè grandi si se fa apeler,</l><l>
de fin q'era petita si la clamò sa mer.</l><l>
E qui vorà ste roman ascolter,</l><l>
e por rason le vorà adoter,</l><l>
porà oldire de qui la fo mer:</l><l>
d'ele nasì Karlo li enperer,</l><l>
qe po lu rois de tot li batister.</l><l>
Mes avanti qe lo aüst eü a governer,</l><l>
petito fantin s'en convene scanper,</l><l>
el no fo tera qe l'olsase bailer:</l><l>
a Saragoça cum Turchi et Escler</l><l>
li convene stare e demorer;</l><l>
son per si li fo morto e Berta soa mer,</l><l>
qe du son frer le fé atoseger.</l><l>
Mais el ge fo un valant çivaler</l><l>
qe mais nol volse deliquir ni laser,</l><l>
e quello fu Morando de River;</l><l>
e li rois Galafrio si le fé alever,</l><l>
avec Marsilio li fasoit mançer.</l><l>
Ne vos pois tot li plais aquiter,</l><l>
coment el s'en foçì coiament al celer,</l><l>
si le conduse Morando de River</l><l>
por la paure de qui' malvasi escler</l><l>
qe li voloit oncir e detrencer;</l><l>
por sorte i pooit e veoir e trover</l><l>
qe custu dovoit regnar toto l'inperer</l><l>
et eser rois de tuto li batister.</l><l>
Trosque a Rome a l'altare de san Per</l><l>
li amenò Morando de River;</l><l>
eviec li rois qi <add resp="ed">fu</add> per de sa mer</l><l>
li vene en secorso cum X mil çivaler,</l><l>
e Lanfré e Landros qe erent ambidos frer</l><l>
de li reame li farent descaçer,</l><l>
dont furent morti cum vos oldirés conter;</l><l>
e cum Damenedé li voir justisier</l><l>
mandò ses angle c'un clama Gabrier</l><l>
qe coronò Karlo maino en primer</l><l>
de la corone de lo santo enperer.</l><l>
Por ço devés vonter sta cançon ascolter.</l></lg>

</div2><div2><head>Rubrica</head>

<p>Coment li çubler parlà al rois Pepin, e si li conte la belté de dama Berte e de son per.</p>

</div2></div1><div1><head>III</head>


<div2><head>Testo</head>
<lg><l>
	Grant mervelle fu celle çubler valant:</l><l>
saço e cortois e ben aparisant,</l><l>
e soit ben, parler en lengua de romant;</l><l>
de tot le cort el soit le convant,</l><l>
e de l'afaire el soit li fondamant.</l><l>
El ven davant li rois, si li dist en riant:</l><l>
«Ai! sire, rois de França, molto estes manant,</l><l>
la vestra corte è bella e avenant,</l><l>
non è major en le bateçamant;</l><l>
s'io çerche jusqua in Jerusalant</l><l>
non trovo nula c'aça baron tant.</l><l>
Ma non vos poés apriser la monte d'un besant</l><l>
quando dama non avés a li vestre comant</l><l>
donde vu avisi e fio e infant</l><l>
qe pois la vestre morte mantenist li reant.</l><l>
E quando a vos el vos fust a talant</l><l>
una vos contaria cortois et avenant,</l><l>
et è filla de rois cum vu si' ensemant;</l><l>
plu bella dame non è in Oriant,</l><l>
nian plu saçe, se la mer no me mant;</l><l>
una colsa oit qe tegno por niant:</l><l>
ela oit li pé asa' plus grant</l><l>
qe nulle autre dame qe soit de son convant;</l><l>
Berta da li pè grant si l'apella la jant.</l><l>
E soa mer oit nome Belisant;</l><l>
plu francha rayne no è a li segle vivant.</l><l>
Son per estoit rois d'Ongarie la grant.»</l><l>
Li rois l'intent, si s'en rise bellemant,</l><l>
et al çubler el mostrò bel senblant;</l><l>
por cella parole el non perdé niant,</l><l>
doner li fe robe e guarnimant,</l><l>
et in apreso un palafroi anblant.</l></lg>

</div2><div2><head>Rubrica</head>

<p>Coment li rois Pepin fi gran çoia por la parole qi li dixe li çubler e si apelò sa jent.</p>

</div2></div1><div1><head>IV</head>


<div2><head>Testo</head>
<lg><l>
	Quando li rois Pepin oit la parola oïe</l><l>
qe cil çubler li oit arasn<add resp="ed">i</add>e,</l><l>
a gran mervelle le plase et agrie</l><l>
e conose ben q'el non dise stultie;</l><l>
de la parola oit son cor abrasie.</l><l>
Tanto<add resp="ed">s</add>to cum il oit la parola finie,</l><l>
le rois Pepin ne la oblia mie;</l><l>
el se comanda a Deo le filz Marie,</l><l>
a le çubler fi far gran cortesie</l><l>
de riche robes, de palio e de samie,</l><l>
un palafroi li done a la sella dorie.</l><l>
Li rois li oit la soa fo plovie</l><l>
qe s'el avent qe cel sia conplie,</l><l>
qe cella dame el aça por amie</l><l>
e por muler elo l'aça sposie,</l><l>
tant li donerà avoir e manentie</l><l>
asa' n'averà tot li tempo de sa vie,</l><l>
mais no li farà mester fare çugolarie.</l><l>
E le çubler molto ben le mercie.</l><l>
Li rois Pipin no se ne tardò mie,</l><l>
ne n'oit metu la colsa en oblie;</l><l>
el fa apeler la soa baronie</l><l>
et avec lor la soa çivalerie,</l><l>
Aquilon de Baivere, ò cotanto se fie,</l><l>
e Bernard de Clermont a la çera ardie,</l><l>
Morando de Rivere e li cont de San Çie;</l><l>
plus de cento baron el n'oïe:</l><l>
«Segnur, fait il, ne lairò nen vos die:</l><l>
conseil vos demando d'avoir compagnie</l><l>
de una dame qe estoit d'Ongarie,</l><l>
fila est li rois e saça e dotie.</l><l>
Se me donéç dama, vu farì cortesie;</l><l>
forsi le voroit le fil Sante Marie</l><l>
qe d'ele averoie o fiolo o fie</l><l>
qe guarderà ste regno quando serò fenie.»</l></lg>

</div2></div1><div1><head>V</head>


<div2><head>Testo</head>
<lg><l>
	Li primer qe parlà fu li dux Aquilon,</l><l>
qe ten la tere entor e inviron,</l><l>
e quel fu pere de le dux Naimon.</l><l>
En estant fu, s'apoià a un baston,</l><l>
davant Pepin el dist una rason:</l><l>
«Gentile rois, por qe vos çelaron?</l><l>
Grant è vostra tere e grande region,</l><l>
anomé estes plu de mil rois del mon,</l><l>
asa' avés çivaler e baron;</l><l>
se vu morise sença filz o guarçon</l><l>
entro nos seroit e nosa e tençon;</l><l>
qui' de Magançe e qui' de Besençon</l><l>
e qui' d'Austrie cum quille de Clermon,</l><l>
çascun de lor demandaroit la coron;</l><l>
ma s'erese avés a ves decesion,</l><l>
questo non po avenire por nesune cason.</l><l>
Ora prendés le conseil qe vos don</l><l>
e non creés a dito de bricon:</l><l>
prendés una dame de qualche region,</l><l>
qe filla estoit de rois o de con;</l><l>
e non è nulla jusqu'a li Carfaron</l><l>
se la vorés qe i no ve la don</l><l>
cum grant avoir e cum grande machon.»</l><l>
E dist li rois: «Ben vos entendo, Aquilon.</l><l>
Li ves conseil senpre ò trovà bon,</l><l>
ma no me diisi colsa de traison,</l><l>
ne qe a nul fese altro qe ben non.»</l></lg>

</div2><div2><head>Rubrica</head>

<p>Coment li dux Aquiluz de Baiver fo li primer qi donò li conseil a Pepin.</p>

</div2></div1><div1><head>VI</head>


<div2><head>Testo</head>
<lg><l>
	Bernardo de Clermont si fu en pè levé,</l><l>
saçes homo fu, si fu ben adoté;</l><l>
pere si fu Milon, si como vu savé,</l><l>
e quel Milon fu per Rolando l'avoé;</l><l>
si oit par muler Berta la insené.</l><l>
Quando de la cort elo fo sbanoé,</l><l>
d'ele naque Rolando, si com vos oldiré</l><l>
avant qe ces roman soia toto finé.</l><l>
E Bernardo parlò cum sajes e doté:</l><l>
«Çentile rois, saçés por verité,</l><l>
e' no so pais qe vos en demandé:</l><l>
Aquilon v'oit un tel conseil doné</l><l>
qe ça par moi nen serà amendé.</l><l>
Quel qe volés faire, si le faites en bré,</l><l>
de prender dama e saça e doté.</l><l>
Ora ne dites se n'avéç rasné</l><l>
de nula qe soit en la Cresteneté.»</l><l>
«Si ò, dist li rois, s'el vos vent a gré,</l><l>
fia d'un rois e de gran parenté,</l><l>
de Ongarie è de quel regné.</l><l>
S'el me la done seron çoiant e lé,</l><l>
qe un çubler qe è qui arivé</l><l>
por veoir questa cort e la nobilité,</l><l>
tuto li son afaire el m'à dito e conté:</l><l>
qe in la dama no è nul falsité,</l><l>
salvo q'ela oit un poco grande li pé.</l><l>
Nian por ço non voie qe stagé:</l><l>
qi la po avoir, qe no la demandé.»</l><l>
Li baron s'en rist, si s'en oit gabé.</l><l>
Dist li rois: «Nel tenéç a vilté;</l><l>
se Deo me dona gracia no m'aç'a refué,</l><l>
por qe eo sui petit e desformé,</l><l>
altament eo serò marié.»</l></lg>

</div2><div2><head>Rubrica</head>

<p>Coment parlò Bernardo de Clermont.</p>

</div2></div1><div1><head>VII</head>


<div2><head>Testo</head>
<lg><l>
	En son estant Morando se levà,</l><l>
quel de Rivere, qe gran segnoria à,</l><l>
meltre de lui non è en Crestentà.</l><l>
Dist a li rois: "Mun sire, entendés ça:</l><l>
veéç Aquilon qe v'à li conseil donà,</l><l>
en Crestentés non è milor ne unques non serà</l><l>
Oui' mesaçer prendés qe se convegnerà:</l><l>
mandés en Ongaria, la dama querirà</l><l>
a quello rois qe la ençendrà,</l><l>
qe l'oit norie e qe in cura la à.</l><l>
S'el vos la done, i vos la menarà.</l><l>
Colsa como no, arer tornerà."</l><l>
Dist li rois: «Qi envoier là porà,</l><l>
e qi de ço li conseil me dondrà?»</l><l>
Dist Aquilon: Penseo e' l'ò ça,</l><l>
si qe nesun no le stratornerà.</l><l>
Colu voio eser qe li pla moverà;</l><l>
Bernar de Clermonte avec moi verà,</l><l>
e Morande de Rivere qe nos convoierà,</l><l>
e Grifon d'Altafoile qe li rois tant anamà.</l><l>
Doçe furent qe Aquilon oit nonbrà,</l><l>
tot li milor qe in la corte à;</l><l>
no le fo nul li qual s'en escusà,</l><l>
çascun li vait de bona voluntà.</l><l>
Mal aça quel qe proier se lasà!</l><l>
De riçe robes çascun si s'adobà,</l><l>
e son poeir çascuno si mostrà.</l></lg>

</div2><div2><head>Rubrica</head>

<p>Coment Morando de River donò li conseil</p>

</div2></div1><div1><head>VIII</head>


<div2><head>Testo</head>
<lg><l>
	Aquilon de Baiver e li altri anbasaor,</l><l>
por complasir a li rois qi tenent a signor,</l><l>
se font far robes de diversi color,</l><l>
a li palafroi le selle pinte a flor,</l><l>
tute endorés de oro le milor;</l><l>
çamais tel anbasea non se vit ancor.</l><l>
De doçe baron colu qe i è menor</l><l>
avoit a guarder richo çastel e tor</l><l>
e richa cité por li ses ancesor,</l><l>
qe mas non querent labor</l><l>
da Deo e da Pepin qe tinent por segnor.</l><l>
Li rois lor dist dolçement por amor:</l><l>
«Entendés moi, li me anbasaor:</l><l>
e' vos voio proier por Deo li criator,</l><l>
e si cun a vos en cal de mun amor,</l><l>
qe a li rois d'Ongrie non sia' mentior:</l><l>
le vor diés, non sia' boseor,</l><l>
de ma fature e de mes cor ancor;</l><l>
s'el vos dona sa file, mené sia a onor.</l><l>
Colsa como no, tosto faites retor,</l><l>
qe d'altra dama nu pensaron ancor."</l><l>
Dist Aquilon: "No ve metés en iror,</l><l>
tosto conpliron ceste nostre labor.»</l></lg>

</div2><div2><head>Rubrica</head>

<p>Coment fo aleu li anbaseor qi devent aler en Ungarie por la file li rois.</p>

</div2></div1><div1><head>IX</head>


<div2><head>Testo</head>
<lg><l>
	Li mesaçer nen son pais demòré,</l><l>
a son oster se son reparié</l><l>
et a li rois conçé oit demandé;</l><l>
et el li oit doné e otrié.</l><l>
De riçe robes fo ben çaschun coroé,</l><l>
e palafroi richament açesmé;</l><l>
plus de trenta somer ont d'arnise carçé,</l><l>
e quant de tot i furent aparilé,</l><l>
avant qe de Parise i fosen desevré</l><l>
li fo la mesa dita e l'oficio çanté,</l><l>
e tuti doçe furent cominié</l><l>
del cor Jesù beneì e sagré.</l><l>
E quando i venent a prender li conçé</l><l>
li rois meesme fu a çival monté</l><l>
cun plus de mil de li son parenté;</l><l>
avec lor i sont çivalçé</l><l>
plu de dos legue fora de la cité;</l><l>
pois s'en toment, a Deo li ont comandé.</l><l>
E qui' s'en vont baldi, çoiant e lé.</l><l>
Nen son pais mie por Alemagna alé,</l><l>
cun i farent quant furent retorné:</l><l>
por la Provence i sont oltrapasé,</l><l>
e Lon<add resp="ed">bar</add>die cun est lunga e lé,</l><l>
e a Venecie i furent en nef entré,</l><l>
qe in Sciavanie i sont arivé.</l><l>
Oui' n'ese in tere e sunt açaminé;</l><l>
tant alirent nen furent seçorné.</l><l>
Li rois trovent a una soa cité,</l><l>
o il avoit lungo tenpo esté.</l><l>
Li anbasaor si se sunt ostalé</l><l>
a li milor albergo qe soit en la cité,</l><l>
e quant i oit e bevu e mançe</l><l>
li son oster oit a li rois mandé</l><l>
qe anbasaor sont de França li regné,</l><l>
a lu li oit li rois Pipin mandé,</l><l>
si le porta novela de gran nobilité</l><l>
dont el serà molto çoiant e lé.</l><l>
E li oster fu saço e doté,</l><l>
ne non oit mia la ovra oblié;</l><l>
vent a li rois, si ge l'oit conté.</l></lg>

</div2><div2><head>Rubrica</head>

<p>Coment li mesacçer s'aparilent del tot quele coses que mestere li avoit.</p>

</div2></div1><div1><head>X</head>


<div2><head>Testo</head>
<lg><l>
	«Mon sir, dist l'oster, e' no vel voio noier,</l><l>
descendu sont ancò a mon oster</l><l>
dise qe son de França vegnu qui vos a parler</l><l>
da parte li son rois qi est de gran berner,</l><l>
e novelle v'aporta dont le devréç agraer;</l><l>
quant el vos plait, vos virà a parler.»</l><l>
Quando li rois oit oldu li oster</l><l>
e la novele q'el dis di mesaçer,</l><l>
el promis a Deo li voir justisier</l><l>
qe no li envoiarà nesuno mesaçer,</l><l>
ma il meesme li alirà amener.</l><l>
Nen volse pais longament entarder:</l><l>
de ses baron, quanti ne pote trover,</l><l>
tuti li foit a uno amaser,</l><l>
cun le çentil homes li milor de son terer</l><l>
vont arer li cortois hoster.</l><l>
Quant a sa mason venent aprosmer,</l><l>
li oster fu sajes, si s'avoit desevrer.</l><l>
Avant vait corando anonçer</l><l>
a li anbasatori dire e conter</l><l>
qe li venent veoir e convoier.</l><l>
E ci non volent mie tant aspeter</l><l>
qe li rois doüst in l'albergo entrer;</l><l>
defor ensent por li rois honorer.</l><l>
A l'incontrer l'un l'autro s'en vont acliner</l><l>
e dolçement l'un l'autro saluer;</l><l>
por man se prendent, se metent a erer</l><l>
tros li palés sor la sale plener.</l></lg>

</div2><div2><head>Rubrica</head>

<p>Coment li anbasaor entrent en Ongarie e parlerent a li rois.</p>

</div2></div1><div1><head>XI</head>


<div2><head>Testo</head>
<lg><l>
	Li rois d'Ongarie si fu saço e manant,</l><l>
cortois e pros e ben aparisant,</l><l>
a qui' anbasaur en mostrò bel senblant,</l><l>
si le demande e ben e dolçemant:</l><l>
«Qe est de mun segnor le riche rois de Franc?»</l><l>
E cil li dient: «El è sano e çoiant,</l><l>
e si vo ame de cor lialmant.»</l><l>
Dist li rois: «Soia a li Deo comant.»</l><l>
Molto se mervele li rois e soa çant,</l><l>
nen cuitoit pais tant fust la colsa avant.</l><l>
Li rois si fu cortois e valant,</l><l>
le primer jorno ne le dise niant,</l><l>
ma l'altro jorno elo'l fi saçemant:</l><l>
el fe' convoier di meltri de sa jant</l><l>
tant q'il n'avoit plus de centosesant.</l><l>
Un disner el fi fare molto richo e grant,</l><l>
e qui' mesajes si li fu al presant;</l><l>
honoré fu de molto riche provant,</l><l>
si qe molto le loent li anbasaôr de Franc;</l><l>
ma una colsa li fu qe despresiò vilmant</l><l>
qe no se mançava sor disches ni sor banc;</l><l>
le tables furent mises desor li pavimant:</l><l>
quando ci le veent si s'en voit gabant.</l><l>
Aquilon estoit pres li rois en seant,</l><l>
Si le parle belement en riant:</l><l>
«Ai! sire rois, vos estes si manant,</l><l>
avéç tel carestie de dische e de banc?</l><l>
En nostra tere si manue li truant</l><l>
e la jent povre e la menue jant,</l><l>
qe non oit da spendere or coito ni arçant.</l><l>
Mais s'el vos el no vos vait noiant,</l><l>
deman faron pariler altremant.»</l><l>
Dist li rois: «Soia a li ves comant.»</l><l>
Dont farent panier disches e banc.</l><l>
Quant le rois le vi, si le diste belemant:</l><l>
«Faites cosi en le tere de Franc?»</l><l>
«Oïl voir, sire, le petit e li grant,</l><l>
li civaler e tot li mercaant.»</l><l>
E l'altro jorno qe lu ilec seguant</l><l>
li rois con li mesajes si fu al parlamant,</l><l>
afor li rois ne le fo homo vivant:</l><l>
en una çanbre furent coiemant,</l><l>
e Aquilon si parlà primemant,</l><l>
si le dist l'anbasea dont li rois fu çoiant.</l></lg>

</div2><div2><head>Rubrica</head>

<p>Coment li rois d'Ongarie aloit encontre li anbasaor li rois de France coment se parlerent e dient l'ambasea li rois som signore.</p>

</div2></div1><div1><head>XII</head>


<div2><head>Testo</head>
<lg><l>
	«Bon rois d'Ongrie, e' voio qe vu saçé:</l><l>
celi qe a vos nos ont envoié</l><l>
est rois de Françe d'un molto bon regne;</l><l>
de Crestentés est li plus doté</l><l>
e en le cuitrés est plus honoré.</l><l>
El n'oit a vos tramis et envoié</l><l>
por grant amor e por nobilité:</l><l>
avec vos voria parenté,</l><l>
se eser poüst e<add resp="ed">n</add> voluntà de Dé</l><l>
de una vestra file qe molto li è bé.</l><l>
El non à feme de ch'el aça rité:</l><l>
se le volés dare vestra file a sposé</l><l>
elo la prenderà volunter e de gré,</l><l>
et avec vos si farà parenté.</l><l>
Ma d'una colse no vos serà çelé,</l><l>
a ço qe unqes non fomes blasmé,</l><l>
de soa fature vos dirò verité:</l><l>
petit homo est mais groso e enquaré,</l><l>
e de ses menbres est ben aformé.</l><l>
Questa anbasea el vos oit mandé</l><l>
e da sa parte vos l'avon noncié.»</l><l>
Dist li rois: «Vu siés ben trové!</l><l>
Dites vos questo por droita verité?</l><l>
È mon segnor tant ver de moi decliné</l><l>
qe avec moi vol fare parenté</l><l>
e qe ma file soia soa sposé?»</l><l>
«Oïl, font il, por ço n'oit envoié.»</l><l>
Dist li rois: «E' voio qe vu saçé:</l><l>
la fatura de li rois vos m'avés conté,</l><l>
et eo de ma file: vos dirò verité:</l><l>
asa' estoit bella e adorné,</l><l>
ma una colsa oit qe no v'ert çelé:</l><l>
major d'altre dame oit grande li pé.</l><l>
Mais una colsa voio qe vu saçé:</l><l>
tanto e' ò mia fila amé</l><l>
e ma muler qe l'avoit alevé,</l><l>
qe se a li plase est ostrié et graé.</l><l>
Colsa como no, nient avéç ovré;</l><l>
no le daria a homo, s'el no g'è ben a gré.»</l><l>
Dist Aquilon: «Dito avon l'anbasé.</l><l>
A la demant, quant l'alba est levé,</l><l>
si vos pregon qe vos ne respondé.»</l><l>
Dist li rois: «Voluntera e de gré.»</l></lg>

</div2><div2><head>Rubrica</head>

<p>Coment Aquilon de Baivere dise a li rois primemant l'anba sea de li rois de Françe e coment li rois en fi gran çoia.</p>

</div2></div1><div1><head>XIII</head>


<div2><head>Testo</head>
<lg><l>
	Li rois d'Ongarie si lu legro e çoiant,</l><l>
de l'anbasé el foit saçemant:</l><l>
li mesaçer honorò riçemant,</l><l>
a lor delivre ço qe quer e demant,</l><l>
e si le foit hostaler riçemant</l><l>
de tote quele colse qe a çenti hon apant.</l><l>
Le çentil rois non s'areste niant,</l><l>
entra en sa çanbre, si trovò Belisant,</l><l>
soa çentil muler cun Berta a parlamant.</l><l>
Quando li rois le vi, si li dist en oiant:</l><l>
«Dame, fait il, honor vos crese grant:</l><l>
se vu li otriés, nu avon bon parant,</l><l>
qe li rois a chi França apant</l><l>
m'oit envoié anbasaor de sa çant</l><l>
por querir ma file Berte da li pè grant;</l><l>
por muler la demande, s'ela li consant.</l><l>
Mes avant qe l'ovre vait plus avant</l><l>
de sa fature e' vos dirò alquant:</l><l>
el est petit e non guare mie grant,</l><l>
desformé est da tote l'autre jant,</l><l>
si est groser in menbres et in flanc;
ma noportant ben sest en auferant,</l><l>
si è prodon en bataile de canp,</l><l>
rois è de Françe corona d'or portant.</l><l>
Non è nul rois en le segle vivant</l><l>
qe <add resp="ed">de</add> nobilité soit a lu parisant.»</l><l>
Quant la parole oit oldu Belisant,</l><l>
sa filla guarde, si li dist en riant:</l><l>
 «Filla, fait il, a vos ven ste convant:</l><l>
vostro per vos à dito tot li convenant</l><l>
de sa fature e de le so senblant;</l><l>
s'elo vos plait, dites seguremant.</l><l>
Colsa como no, no s'en farà niant;</l><l>
asa' avon de l'or e de l'arçant,</l><l>
ben vos poon ancora guarder longo tanp,</l><l>
e pois vos donaron a un altro amirant</l><l>
qe forsi a vos serà plus en talant</l><l>
qe cil no è, qe par petit enfant.»</l><l>
Berta oldì si parler Belisant</l><l>
soa çentil mer q'ela per ama tant,</l><l>
e de son pere oldì li convenant;</l><l>
ça oldiré parler Berta da li pè grant,</l><l>
e coment a li per parlò saçant,</l><l>
ne la poroit reprender hon qe soia vivant.</l><l>
E la raine c'oit nome Belisant</l><l>
ancor a sa file parlò en oiant:</l><l>
«Filla, fait ila, entendì saçamant:</l><l>
ancor non savés qe soia hon niant,</l><l>
ne prender celui qe no le sia a talant</l><l>
e qe de lui ben no se contant.</l><l>
Colu qe prenderés, o petit o grant,</l><l>
viver devés con lui a tuto ves vivant;</l><l>
non fi doné la dame par un dì e un ant,</l><l>
ma se dapois no li plas, da q'è fato li convant,</l><l>
e qu'ela faça colsa qe non sia avenant,</l><l>
a son segnor porta tel penetant:</l><l>
brusea fi, cité la polvere al vant,</l><l>
senpre n'oit vergogne tot li ses parant,</l><l>
dolente ne sout a tute son vivant.</l><l>
Questo te diç eo ben si portanp,</l><l>
qe io non voria pois avoir blasmo de la jant;</l><l>
s'el ben te plas, duo seguremant,</l><l>
e no te dotar de hon qe soia vivant.</l><l>
Cha por çel Deo qi naque in oriant,</l><l>
qe da pois qe serés alea a son comant</l><l>
e vilanie li faïs de niant,</l><l>
e' non staroge par tot l'or qe fu anc</l><l>
qe de vu non venisse a far li çuçemant.»</l></lg>

</div2><div2><head>Rubrica</head>

<p>Coment li mesaçer contoit la novele a li rois d'Ongarie e coment li rois de Françe en fi çoya.</p>

</div2></div1><div1><head>XIV</head>


<div2><head>Testo</head>
<lg><l>
	«Filla, dist la raine, e' vos voio enproier</l><l>
qe primament vos diça' porpenser</l><l>
s'elo vos plas cel petit çivaler,</l><l>
qe est rois de France e de Baiver;</l><l>
veéç qui avec nos vos per,</l><l>
qe contra vos voloir ne vos le vole doner;</l><l>
cortesement a quilli mesaçer</l><l>
de l'anbasea li responderà arer</l><l>
si qe nu no seren pais mie da blasmer.»</l><l>
Quant la polçele olde sa mer parler</l><l>
et avec lé la vede son per,</l><l>
un poco porpense, si le respont arer:</l><l>
«Pere, fait ella, e vos qe si' ma mer,</l><l>
si me devés droitament conseler:</l><l>
el est venu de França mesaçer</l><l>
qe molto sonto da loer e priser;</l><l>
li rois de Françe si me vol por muler</l><l>
e cum raine far moi encoroner.</l><l>
E' no so pais ne dire por rasner</l><l>
coment me porisi plu altament marier;</l><l>
se dites qe çelle rois cun altro çivaler</l><l>
non è pais si grande ni plener,</l><l>
nian por ço no li voio refuser:</l><l>
qe de petito albore bon fruto se po mançer,</l><l>
e quel del grant si non val un diner.</l><l>
Questa ventura, qe Deo vos vol doner,</l><l>
si la prendés de greç e volunter,</l><l>
et eo si vos l'otrio e le voio volunter.</l><l>
Et a vos, raine, qe estes mia mer,</l><l>
de moi non aça uncha mes reo penser,</l><l>
qe de moi oldés ne dire ni conter</l><l>
nulla colse qe vos diça noier;</l><l>
mon segnor amarò de greç e volunter.»</l><l>
Li rois l'intent, si la vait acoller</l><l>
e por la façe droitament a baser;</l><l>
quant el olde sa file li pla acreenter</l><l>
s'el oit çoie non è da demander.</l><l>
Por man el pris soa çentil muler,</l><l>
sor le palés venent a li mesaçer,</l><l>
e lasa sa file entro la çambra polser.</l></lg>

</div2><div2><head>Rubrica</head>

<p>Coment li rois e la ragina parlarent a sa fille si le dient la fature de li rois.</p>

</div2></div1><div1><head>XV</head>


<div2><head>Testo</head>
<lg><l>
	Li rois d'Ongarie, c'oit nome Alfaris,</l><l>
a gran mervile estoit de gran pris,</l><l>
e sa muler oit si le cor ardis;</l><l>
non è çivaler en toto quel païs,</l><l>
conte ni dux, principo ni marchis,</l><l>
qe la olsast guarder por me' le vis.</l><l>
Quant vide li mesaçi del rois de san Donis,</l><l>
e vide qe tot sont çivaler de gran pris,</l><l>
ela voit a celu qe li par plu altis:</l><l>
ce furent Aquilon de Baivera marchis;</l><l>
por la man li prent, si le fait bel vis,</l><l>
e dolçement ela li parla e dis:</l><l>
«De vestra venue, segnur, gran mercis.</l><l>
Da parte li vestre rois, qe oit nome Pepis,</l><l>
si vos avés tel colsa réquis</l><l>
qe vos si n'avres toto li vos servis,</l><l>
qe mia file si n'è ben talentis;</l><l>
dont çoiant tornarés en le vestre païs,</l><l>
si menarés ma file qe oit cler le vis.»</l></lg>

</div2><div2><head>Rubrica</head>

<p>Coment la raina d'Ongarie fu saçe e ço q'ella dist a sa fille Berte.</p>

</div2></div1><div1><head>XVI</head>


<div2><head>Testo</head>
<lg><l>
	Aquilon de Baiver si fu en pè levés,</l><l>
a gram mervile fu saçes e dotés;</l><l>
si fo vestì d'un palio rosés,</l><l>
grant oit l'inforchaure e por le spale lés.</l><l>
Quella raine el oit merciés.</l><l>
«Dama, fait il, nen vos serà çelés:</l><l>
nu semo doçe, tal dux tal amires,</l><l>
de nostre rois nu semo tuti casés,</l><l>
e li menor oit çasté e çités;</l><l>
e si vos poso ben çurer por lialtés</l><l>
qe in toto li mondo de la Crestentés</l><l>
el non è rois, prinçes, ni amirés,</l><l>
qe de li rois de Françe sel tenis por viltés</l><l>
de avec lui avoir e parentés.</l><l>
Quando nu averon vestra file amenés</l><l>
e qe raina serà encoronés,</l><l>
ela serà de Françe raina clamés,</l><l>
a gran mervile n'en porì eser lés.</l><l>
Se li rois è petito, Deo si l'oit formés;</l><l>
ma no por tanto saça' por verités</l><l>
prodomo est a çostrer en tornés;</l><l>
el non è çivaler, quel qe è li plu menbrés,</l><l>
cun q'il non çostri a lança e a spés.»</l><l>
La dama s'en rist bellament e soés</l><l>
e dist ad Aquilon: «Dites moi verités:</l><l>
estes vos sire, conte ni amirés,</l><l>
<add resp="ed">e a li</add> roi ni drudo ni privés?»</l><l>
«Si son, ma dame, en mia lialtés;</l><l>
se li rois non fust en nos tot fiés,</l><l>
el no n'averoit qui alois envoiés.»</l><l>
Dist la dame: «Ben senblant n'avés;</l><l>
a ves voloir et a ves voluntés</l><l>
ve soit mia file del tot delivrés,</l><l>
a celle rois qe vu si l'amenés,</l><l>
q'elo ne façe la soa voluntés.»</l><l>
Dist Aquilon: «Mille marçé n'aiés!</l></lg>

</div2><div2><head>Rubrica</head>

<p>Coment Aquilon de Baviere parlò a la raine por veoire soa fille Berte.</p>

</div2></div1><div1><head>XVII</head>


<div2><head>Testo</head>
<lg><l>
	Gentil raine, nen vos doit noier,</l><l>
se vestra file vu ne volés doner</l><l>
nu la prenderon de gréç e volunter,</l><l>
e por li rois nu l'averon sposer,</l><l>
e pois avec nos nu l'averon mener.</l><l>
Mais d'una ren nen vos voio enganer:</l><l>
quando li rois de Françe ven a prender muler,</l><l>
avant qe cun le dame el se diça acolçer</l><l>
se fait la dame tuta nua despoler</l><l>
e fi ben guardea e davant e darer;</l><l>
s'el aüst altro q'ela non par mostrer</l><l>
lo mariaço se tornaria arer.»</l><l>
Dist la raine: «Non aça' quel penser,</l><l>
qe la ma file vos farò despoiler,</l><l>
si la porés tot por menu çercher.</l><l>
Se vu no la trovés tuta sana e sençer,</l><l>
afors li pè, d'altro no me porés blasmer.»</l><l>
Dist Aquilon: «De qui' no ve requer.</l><l>
Ma se me volés sor vostra fois creenter</l><l>
q'el è ço voir qe vos oldo conter,</l><l>
ben me averò en vos afiançer.»</l><l>
Dist la raine: «Entendés, çivaler:</l><l>
nen voio qe uncha mes vu m'en diça' blasmer.</l><l>
Entro ma çanbre venerés al çeler:</l><l>
e' vos farò ma file despoler,</l><l>
tota nua la porés veer.»</l><l>
Qe vos doie li plais plus alonçer?</l><l>
Quella raine prist di çivaler</l><l>
dux Aquilon e Morando de R<add resp="ed">i</add>ver;</l><l>
cun ceste dos vait en la çanbra entrer</l><l>
e soa file oit fata despoler.</l><l>
A cele dos la mostra e davant e darer;</l><l>
qui' s'en contente, si s'en retorna arer.</l><l>
Qi donc veïst tot li mesaçer</l><l>
avec li rois la gran çoia mener!</l><l>
Li rois nen volse la ovra oblier:</l><l>
el fa sa jent e baron asenbler,</l><l>
tot li milor qi fu de son terer,</l><l>
por venir a sa file q'elo vol nucier.</l><l>
Gran corte fo e davant e darer,</l><l>
donda verisi çivaler tornier</l><l>
e celle dames baler e caroier;</l><l>
por amor de Berte le veïses danser.</l><l>
Quella corte durà quinçe jor toz enter;</l><l>
quant Aquilon vait a li rois parler</l><l>
por domander conçé, si s'en volent aler,</l><l>
e a la raine dolçement proier</l><l>
qe soa file li diça delivrer.</l><l>
Dist la raine: «De gréç e volunter;</l><l>
or me laséç ma fille adorner.»</l></lg>

</div2><div2><head>Rubrica</head>

<p>Coment la raina mena Aquilon por veoir soa fille nue.</p>

</div2></div1><div1><head>XVIII</head>


<div2><head>Testo</head>
<lg><l>
	Cella raine si fu saça e valent,</l><l>
a gran mervele oit li cor molto çent,</l><l>
a soa file parbe dolçement:</l><l>
«Filla, fait ella, li penser vos soment:</l><l>
e' vos al manea molto onorablement,</l><l>
donde portarés corona d'or lusent;</l><l>
e si vos ai delivrea a una strania gent,</l><l>
mener vos doverà a son comandament.</l><l>
Asa' vos donarò e or coito e arçent;</l><l>
siés cortese e ben aparisent,</l><l>
q'i no vos tenise raina da nient;</l><l>
a lor donés robe e vestiment.</l><l>
Sor tute ren de li mondo vivent</l><l>
vostro segnor amerés loialment,</l><l>
si le farés toto li son talent;</l><l>
serés cortois a tote l'autre jent,</l><l>
a çascun servés loial e droitament,</l><l>
faites qe de vos no se blasmi escuer ni sarçent.»</l><l>
Dist la dama: «E' l'ò ben en talent,</l><l>
loial e' tegno vestro castigament;</l><l>
et eo lo tirò a tuto mon vivent.</l><l>
E de questo states segurament.»</l></lg>

</div2><div2><head>Rubrica</head>

<p>Coment la rayne semonisoit sa fille tuto ço qe faire devoit en tot li otrià.</p>

</div2></div1><div1><head>XIX</head>


<div2><head>Testo</head>
<lg><l>
	Dux Aquilon li bon conseleor,</l><l>
unques al segle n'en estoit un milor,</l><l>
ne qe a li rois faïst major honor,</l><l>
per fu de Naimes qe sor tot fu la flor,</l><l>
dist a li rois dolçement por amor:</l><l>
«Ai! sire rois, par Deo le criator,</l><l>
pois qe nu avon aconpli nos labor</l><l>
car ne faites bailer de Pipin sa usor,</l><l>
qe torner volen en le tere major</l><l>
e vestra file mener a grant honor.</l><l>
Dist li rois: "Volunter, sens busor.»</l></lg>

</div2><div2><head>Rubrica</head>

<p>Coment Aquilon parole a l<add resp="ed">i rois</add> e demandete sa fille.</p>

</div2></div1><div1><head>XX</head>


<div2><head>Testo</head>
<lg><l>
	Li rois d'Ongarie nen volse demorer;</l><l>
el apelò Belisant sa muler:</l><l>
«Dama, fait il, veéç li mesaçer,</l><l>
li quai ne vole vestra fila amener.</l><l>
Car ge la bailés, se l'avés fata adorner</l><l>
de tot quelle colse qe li oit mester,</l><l>
qe no li manchi ren che se posa penser.»</l><l>
Dist la raine: «Laséç quel pla ester;</l><l>
si grandement nu l'averon mander</l><l>
ne li faliria solo a li soler;</l><l>
tot ses arnise ò fato renoveler.»</l><l>
Adoncha fait venir li mesaçer,</l><l>
da l'autra parte Berta li fait erer.</l><l>
«Segnur, fait ella, ne vos doia noier,</l><l>
prendés la dama a ves justisier,</l><l>
e sana e salva vu la diça' mener</l><l>
a son segnor qe l'oit a desier.»</l><l>
Qui' li dient: «De gréç e volunter.»</l><l>
Un palafroi fait la raina coroer:</l><l>
qi sol la sela volese bragagner</l><l>
par mille livre ne la poroit esloier.</l><l>
Gran fu ia çoia quant vene al delivrer,</l><l>
grande fu quando vene al desevrer;</l><l>
qi donc veïst la raine soa fia baser,</l><l>
da l'autra part li rois qi è son per!</l><l>
E la raine fait carçer .XV. somer</l><l>
d'or e d'avoir, d'or coito e de diner,</l><l>
e altretanti de robe da doner,</l><l>
qe tuti erent de palij e de çender.</l><l>
Quando s'en prendent aler li mesaçer</l><l>
de soa file se deveroit desevrer,</l><l>
li rois e la raine començe a larmoier;</l><l>
e pois prendent a cival monter</l><l>
a plus de mille nobli çivaler,</l><l>
sa filla convoie plus de dos legue enter;</l><l>
al departir i la ne vont acoler.</l><l>
Li rois e la raine començe a larmoier;</l><l>
i s'en torne e lasa qui' aler.</l><l>
I non soit mie li grande engonbrer!</l><l>
Par Ongarie çivalçent trois jorni tot enter</l><l>
qe del so non spendent valisant un diner.</l><l>
Nen volse pais por Lonbardia torner;</l><l>
por Alemagne se prendent a erer.</l><l>
Quant i çonçent a çastel 'o docler</l><l>
et elo sia ora de l'alberçer,</l><l>
i no vol mais in hoster alberçer;</l><l>
a cha de cont o de gran çivaler</l><l>
quella dame i font desmonter</l><l>
e richament la font hostaler.</l><l>
No le fo dux, conte ni princer,</l><l>
qe por amor li rois qe França oit a bailer</l><l>
ne la reçoit e vegala volunter.</l><l>
E la raina tant fu cortois e ber</l><l>
s'ela trovava donçela da marier,</l><l>
fila de qui' qe l'avoit hostaler,</l><l>
por cortesia li vait a demander</l><l>
si le promete altament marier.</l><l>
Se i le done, mena sego vonter.</l><l>
Tant çivalçent por via e por senter</l><l>
qe una soir a l'ora del vesprer</l><l>
en Magançe venent a alberçer,</l><l>
a cha d'un conte qe oit nome Belençer,</l><l>
qe de qui' de Magançe a cil temps fu li plu alter.</l></lg>

</div2><div2><head>Rubrica</head>

<p>Coment li rois apellà sa muler e coment li fu la dame delivriée.</p>

</div2></div1><div1><head>XXI</head>


<div2><head>Testo</head>
<lg><l>
	Li mesaçer sont en Magança entré</l><l>
a cha de Belençer i sont alberçé,</l><l>
e quel si le receve volunter e de gré,</l><l>
por amor li rois li oit molto honoré.</l><l>
Quel oit una file, plu bela nen veré,</l><l>
qe a la raine fu si asomilé</l><l>
e l'una e l'autre quant fusen asenblé</l><l>
l'una da l'autre nen seroit desomilé</l><l>
A la raine venoit si a gré</l><l>
al boir e al mançer ela li seoit a pé,</l><l>
e in un leto anbesdoe colçé.</l><l>
Terço çorno furent ilec seçorné;</l><l>
avanti q'ela fost partia ni sevré</l><l>
a son per l'oit queria e demandé</l><l>
q'ela in França si vaga avec lé,</l><l>
e li sea altament marié.</l><l>
Tanto l'avoit Aquilone proié</l><l>
e la raine, q'el li oit delivré,</l><l>
e altament el li oit mandé</l><l>
un di miior de la soa contré,</l><l>
li qual si fu de le so parenté;</l><l>
por so bailo li avoit envoié</l><l>
e qe li doni ço qe le fust a gré.</l><l>
Li mesaçer sont a çival monté.</l><l>
Quando a Paris i furent aprosmé</l><l>
mesaçer ont a li rois envoié</l><l>
qe la raine vent cum sa nobilité</l><l>
si altament con raina encoroné.</l><l>
De quela colsa li rois si fu çoiant e lé;</l><l>
el oit mandé par toto son regné</l><l>
e fa venir li conte e li casé;</l><l>
por aler encontre fu a cival monté</l><l>
plus de mile de çivaler prisé.</l><l>
Quando furent pres Paris a meno de dos lé,</l><l>
e Berta fu lases e tuta travalé,</l><l>
por q'ela oit cotanto çivalçé,</l><l>
a la donçela oit dito e parlé:</l><l>
«Çentil compagna, coven qe me servé</l><l>
d'una colsa donde v'averò gran gré.»</l><l>
Dist la donçela: «Dites e comandé:</l><l>
ço qe vos plait serà ben otrié.»</l></lg>

</div2><div2><head>Rubrica</head>

<p>Coment li mesaçer fou stalé in Magançe e coment la raine prist amor a la donçelle.</p>

</div2></div1><div1><head>XXII</head>


<div2><head>Testo</head>
<lg><l>
	«Çentil polçele, dist Berta en oiant,</l><l>
toto me dole le costés e li flanc,</l><l>
por lo çivalçer sonto de maltalant;</l><l>
plus me confio en vos q'a in persona vivant,</l><l>
por ço vos di mon cor e mon talant:</l><l>
se me devés unqa mais servire de noiant</l><l>
en ceste noit farés li mon comant.</l><l>
Si cum raine vos faréç en avant,</l><l>
e intrarés in le çanbre ardiamant,</l><l>
et eo serò darere, starome planamant.</l><l>
Cun li rois alirés in le leto solamant;</l><l>
s'el vos volese toçer ni a vos dir niant,</l><l>
si le proiés e ben e dolçemant</l><l>
nen vos diça toçer trosq'a un jor pasant,</l><l>
qe por le çivalçer tuta sì fata lant;</l><l>
a l'altro jorno farì li son comant.»</l><l>
Dist la donçele: «De ço non dotés niant;</l><l>
e' farò ben ço qe a l'ovra apant.»</l><l>
A tant ven li rois con tota soa jant,</l><l>
cun gran bagordi e desduti en avant.</l><l>
Le dame menarent molto honorebelmant.</l><l>
A l'entrer de la çanbra la donçela ne se fa lant,</l><l>
en le leto entrò quant li rois li comant;</l><l>
e Berta sta darere, qe non fi esiant,</l><l>
mais en sa vite nen fo cusì dolant.</l></lg>

</div2><div2><head>Rubrica</head>

<p>Coment la raine proià la dançelle qe por le in celle noit se deüs apresenter al rois in le leit, magis non far son volir.</p>

</div2></div1><div1><head>XXIII</head>


<div2><head>Testo</head>
<lg><l>
	Quella donçelle nen fu pais lainer,</l><l>
entro le leto ela se voit colçer;</l><l>
nen fu hom ni feme qi li alast contraster,</l><l>
si grande era la corte, nul hom à quel penser.</l><l>
E Aquilon e li altri mesaçer</l><l>
erent torné, alé a son hoster;</l><l>
e dama Berta si stoit pur darer,</l><l>
tal oit la vergogna no olsa moto soner.</l><l>
E li rois se vait in son leito colçer</l><l>
e quella dame strençer e toçer.</l><l>
Quando ven a ço qe la volse solaçer,</l><l>
la donçella fu cortois, no se trase arer.</l><l>
En cella noit, cum ella fu enter,</l><l>
ne fi li rois tuto li son voler;</l><l>
ben la çercò tuta quanta por enter,</l><l>
li pè trovo petit, dont s'en pris merveler</l><l>
por la parola qe li dise le çubler;</l><l>
e pois se prist entro soi penser:</l><l>
«Li çublers si li dist por far moi irer.»</l><l>
Tanto n'à son voloir, nen cura de noier.</l><l>
El prist li avoir, l'or coito e li diner</l><l>
e le arnise de palij e de çender,</l><l>
e si le done a qui' cortisi çubler.</l><l>
Li rois no se pensava de sa dama mal penser:</l><l>
cuitoit ben q'ela fust sa muler droiturer,</l><l>
cum Aquilon, le segnor de Baiver</l><l>
en Ongarie l'avoit sposea primer.</l><l>
Pasoit quel çorno e tuto l'altro enter,</l><l>
tant qe Berta le dist qe tropò poria demorer,</l><l>
qe entro sa çanbra volea pur entrer.</l><l>
Dist la doncela: «Ben lo voio otrier:</l><l>
a çesta noit vos diça' pariler;</l><l>
a le matin quant el averà soner</l><l>
e eo me levarò si como a orier,</l><l>
enlora porés en le leito entrer.»</l><l>
E dist Berta: «Ben est da otrier.»</l><l>
Ela no sa mie qe le doit encontrer;</l><l>
qe quela malvés, qe Deo doni engonbrer!</l><l>
fi li son bailo querir e demander</l><l>
qe son per li donò qe la doüst guarder;</l><l>
a colu ela prist tuto l'afar conter.</l><l>
Quant cel l'intent, moit s'en pris merveler.</l></lg>

</div2><div2><head>Rubrica</head>

<p>Coment la doncelle par le volore de Berte entrà in lo leto cum li rois e ben fi son voloir. Si oldirés qe avene de Berte e coment fu traïe.</p>

</div2></div1><div1><head>XXIV</head>


<div2><head>Testo</head>
<lg><l>
	«Bailo, dist la malvés, entendés ma rason:</l><l>
quando eo me sevré de la moia mason</l><l>
mon per me ve donò por frer e compagnon,</l><l>
qe far deüstes mon voloir e mon bon.</l><l>
Quella Berte qe ça nos conduson</l><l>
tot primament me donò–la li don</l><l>
de colçer moi avec li rois enson,</l><l>
mais toçer no me lasase por nesuna cason.</l><l>
Quella promese non valse un boton,</l><l>
qe li rois si m'avoit, o e' volese o non.</l><l>
Se tu fa ço qe nu vos contaron,</l><l>
eo serà raine de France e da Lion,</l><l>
e de toi farò si gran baron</l><l>
major de toi non serà en tota Le<add resp="ed">ma</add>gnon.»</l><l>
Dist li bailo: «Dites, no li faron.</l><l>
Deo me confonde, qe sofrì pasion,</l><l>
se mais por moi le saverà nul on.»</l></lg>

</div2><div2><head>Rubrica</head>

<p>Coment Aliç false feme stablì a sum baillis qe .B. fut amenee in le boise a isillere.</p>

</div2></div1><div1><head>XXV</head>


<div2><head>Testo</head>
<lg><l>
	Quella malvés qe le diable oit tanté</l><l>
a cil son baille oit li afar mostré.</l><l>
«Bailo, dist ela, savés qe vos faré?</l><l>
En cesta soire quant serà ascuré,</l><l>
vu la prenderés oltra sa volunté</l><l>
e si le averés la bocha si esbaeré,</l><l>
s'ela criast qe non soia ascolté.</l><l>
Pois la menés en un boscho ramé,</l><l>
e illec soia morta e delivré;</l><l>
en un fosé vu si la seteré</l><l>
qe d'ele mais no se faça novella ni anbasé.»</l><l>
E quel le dist:«Jamés plus non parlé;</l><l>
meio farò je qe non l'avés devisé.»</l><l>
«Alé, dist ella, e tosto tornaré.»</l><l>
E quel s'en est da la dama sevré;</l><l>
avec lui avoi<add resp="ed">t</add> dos autres demandé,</l><l>
li qual furent de la soe contré.</l><l>
Quant vene la noit qe li jor fu pasé,</l><l>
a l'ora qe la malvés li avoit ordené,</l><l>
qe la raine cuitoit complir sa volunté</l><l>
et avec li rois in leito eser entré,</l><l>
e cil malvés la ont e presa e ligé,</l><l>
e por la boçe la ont esbaré.</l><l>
Via la portent oltra sa volunté</l><l>
e si isent de Paris la cité.</l><l>
Nen demoren tros li boschi ramé,</l><l>
e pois la ont desbaré e deslié</l><l>
oncir la volent: quela quer piaté,</l><l>
da<add resp="ed">va</add>nti lor se fu ençenoilé.</l><l>
«A, segnur, fait ella, merçe por l'amor Dé!</l><l>
No me onciés, qe farisi gran peçé.</l><l>
Se vu la vite por Deo me lasé</l><l>
en tal logo andarà mais novella non oldiré.»</l><l>
Quant qui' la intende, si le parse piaté;</l><l>
l'un si oit li altro regardé</l><l>
e si dient: «Questo è gran peçé,</l><l>
çamai major non fu par homo pensé.»</l><l>
Li cor li est da Deo omilié.</l><l>
I dist: «Dama, de vos ne ven peçé.</l><l>
Ora ne çurarés qe mais non reverteré</l><l>
en questa tere e in questa contré.»</l><l>
Et ella li foit volunter e de gré,</l><l>
e sor li santi si avoit çuré</l><l>
qe mais no la verà in soa viveté.</l><l>
Oui' se partent, arer si son torné,</l><l>
et ella remist en la selva ramé.</l><l>
E quela malvés qe li oit aspeté,</l><l>
quant i furent arer repairé,</l><l>
ela li demande coment i ont ovré.</l><l>
«Pur ben, ma dame, d'ele estes deliberé:</l><l>
morta l'aümes, si l'aon seteré</l><l>
en le gran boscho entro da un fosé.»</l></lg>

</div2><div2><head>Rubrica</head>

<p>Coment la malvuasia donçelle prima ment li dist ço que faire devoit de Berte.</p>

</div2></div1><div1><head>XXVI</head>


<div2><head>Testo</head>
<lg><l>
	Or laseron de la malvés qe estoit en gran sejor,</l><l>
de nula ren plus non oit paor;</l><l>
e li rois la ten loial cun sa usor,</l><l>
nen savoit mie coment fust li eror.</l><l>
Ne l'aüst mie tenue a tal valor,</l><l>
anci averoit eü onta e desenor,</l><l>
s'el aüst ben saplu trestoto ad estor</l><l>
quel qe ont fato li malvés liceor,</l><l>
qe por quelle dame cresé si gran eror</l><l>
dont ne morì plus de mile peçeor,</l><l>
qe mais non vede ne files ne seror.</l><l>
Cun li rois stoit si cum por soa usor,</l><l>
por fila li rois d'Ongarie ela avoit clamor.</l><l>
De li rois avot tros filz, si cum dis l'autor:</l><l>
Lanfroi e Land<add resp="ed">r</add>ix, Berta fu la menor,</l><l>
qe mere fu Rolando li nobel pugneor</l><l>
e de Milon, si cum oldirés ancor.</l></lg>

</div2><div2><head>Rubrica</head>

<p>Coment se conte de cella malvés femena e de le filç q'ela avoit de le rois Pepin.</p>

</div2></div1><div1><head>XXVII</head>


<div2><head>Testo</head>
<lg><l>
	Ora fu Berte en le boscho remés,</l><l>
s'ela oit paure or nen vos mervelés:</l><l>
si come feme qi fu abandonés</l><l>
si plure e plançe, molto s'è lamentés;</l><l>
non poit veoir se no arbori ramés</l><l>
e li boschaje qe est longo e lés;</l><l>
por la paure de le bestie enverés</l><l>
ver Demenedé se clama ben confés.</l><l>
«A! verçen polçele, raine encoronés,</l><l>
de cesta peçable vos vegna piatés!</l><l>
Ancò de ceste jor qe vu me condués</l><l>
en celle lois o je fose albergés,</l><l>
nen morise qui in cotanta viltés.</l><l>
A! malvas feme, cum tu m'ais enganés!</l><l>
Nen cuitoie mie de ceste fasités;</l><l>
por grant amor eo t'avì amenés,</l><l>
plu t'onorava qe tu fusi mego ençendrés.</l><l>
A! raina d'Ongarie, questo vu non savés,</l><l>
de sta grant poine o je sonto entrés;</l><l>
jamais de moi non saverì meso ni anbasés,</l><l>
ma ventura m'est contraria alés.»</l><l>
Quant asa' ela s'oit lamentés,</l><l>
et asa' oit e planto e plurés,</l><l>
le viso se segne, a Deo fu comandés.</l><l>
En le gran boscho ela s'est afiçés,</l><l>
de ramo en ramo tanto est alés</l><l>
cum Damenedeo si l'avoit amenés.</l><l>
N'esì del bois e voit en un bel prés,</l><l>
davant da soi ella oit reguardés:</l><l>
un çivaler voit venir tot lasés,</l><l>
e quant celu la vi molt s'è mervelés.</l><l>
En cella part ello est alés;</l><l>
quant li aprosme si la oit arasnés:</l><l>
«Dama, fait il, qi vos oit ça menés</l><l>
por la gran selve e li boscho ramés?</l><l>
Vu me parì tuta espaventés.»</l><l>
«Mon sire, dist Berte, or nen vos mervelés,</l><l>
qe un mon segnor m'è morto da malfés;</l><l>
si aüst fato de moi si m'aüst bailés.</l><l>
Ai! çentil homo, por santa carités</l><l>
vos voio proier qe vu si m'amenés</l><l>
in qualqe logo o eo fose albergés.»</l><l>
«Par foi!, dist il, ben serì ostalés:</l><l>
a mon çastel vu serì amenés,</l><l>
ilec seçornarì a vestra voluntés.»</l></lg>

</div2><div2><head>Rubrica</head>

<p>Coment Berte remisis en li bois e coment Sinibaldo la trovà</p>

</div2></div1><div1><head>XXVIII</head>


<div2><head>Testo</head>
<lg><l>
	Quel çastelan si fo pro e valant,</l><l>
et oit nome Sinibaldo, se la istolia no mant;</l><l>
a son çastel mene Berte tote plurant,</l><l>
et oit dos filles belle et avenant.</l><l>
Quant virent son pere cun la dame erant</l><l>
encontra voit, a demander li prant:</l><l>
«Qe femene è queste qe ven cosi dolant?»</l><l>
Et ello li dise toto li convenant,</l><l>
cum son marì fo morto qe era un mercaant,</l><l>
e d'ele aüst fato altretant</l><l>
quant ella s'en foçi coiamant.</l><l>
«Scanpé s'en est par celle selve grant,</l><l>
Damenedé l'à mené a salvamant;</l><l>
et è venua a li vostro comant;</l><l>
unde e' vos prego, se vos m'amés niant,</l><l>
no le mostrés s<add resp="ed">e n</add>on bel viso e riant.»</l><l>
E celle le dient: «Volunter por talant.»</l><l>
E celle damesele furent molto saçant;</l><l>
contra li vent e por la man la prant</l><l>
e si la vont dolçement confortant,</l><l>
en sa çanbre la mene coiemant,</l><l>
si la onore cum fust soa parant.</l></lg>

</div2><div2><head>Rubrica</head>

<p>Coment le fille Sinibaldo ale<add resp="ed">re</add>nt incontre Berte e demandent son per qe illa est.</p>

</div2></div1><div1><head>XXIX</head>


<div2><head>Testo</head>
<lg><l>
	Dist la polçele: «Dama, vestre venue</l><l>
a gram mervile ne delete et argue,</l><l>
a bon oster estes rechaue:</l><l>
por nostra mer vos tiron, ben serés proveue.</l><l>
Da che nostra mer nos est deschaue,</l><l>
avec nos serés e caiçé e vestue</l><l>
nen mançaron valsant une latue,</l><l>
si cun nos no vos sia partue.»</l><l>
Quant dama Berta le oit entendue,</l><l>
molto le mercie e a lor s'è rendue</l><l>
si como femena la qual era perdue.</l><l>
E Damenedé si le fo en aiue,</l><l>
por çest çastelan ela fo revertue;</l><l>
de Pepin prima fo soa drue,</l><l>
e po si fo raine quant sa mer fo venue;</l><l>
e la malvés qe l'oit si deçeue</l><l>
a mala mort ella fo confondue.</l></lg>

</div2><div2><head>Rubrica</head>

<p>Coment le fille Synibaldo farent grant <add resp="ed">onor</add> a la raine Berte</p>

</div2></div1><div1><head>XXX</head>


<div2><head>Testo</head>
<lg><l>
	Oéç, segnòr, s'el vos plas ascolter:</l><l>
nul hom se doit da Deo desperer</l><l>
qe sa venture ne li poit faler;</l><l>
nul horn poit unqua mais porpenser</l><l>
ço qe li poit venir ne incontrer.</l><l>
Berte, la raine qe devoit enperer,</l><l>
or li convent li altru pan mançer,</l><l>
ne no sa pais o ela diça aler.</l><l>
Mais oelle polçele la tenia si çer</l><l>
non parea mie femena strainer;</l><l>
avec lor stasoit a boir e a mançer,</l><l>
mais nonportant tant avea li cor lainer</l><l>
qe die e note no stava del plurer.</l><l>
Con çelle çastelan dont m'oldéç çanter</l><l>
e cun ses file qe tant avoit çer</l><l>
demorò Berte plus d'un an enter.</l><l>
Berta fu si mastre de tot li mester</l><l>
nulla milor no se poroit trover:</l><l>
ben savoit e cosir e tailer,</l><l>
e si fo mastra sor tot li friser;</l><l>
a celle dameselle prist si dotriner</l><l>
qe plus l'amava qe s'ela fose sa mer.</l><l>
A celle tenp, donde me oldés conter,</l><l>
Pepin voloit aler por caçer:</l><l>
a Synibaldo envoie qe le diça apariler</l><l>
de vitualia e de ço qe li è mester;</l><l>
a li çastel vol venir alberçer</l><l>
et illec terço çorno seçorner.</l><l>
E Synibaldo li foit de grés e volunter.</l></lg>

</div2><div2><head>Rubrica</head>

<p>De l'aventuire qe avene a Berte e comente li rois Pepin envoia a Synibaldo...</p>

</div2></div1><div1><head>XXXI</head>


<div2><head>Testo</head>
<lg><l>
	Or vait li rois a soa chaçason,</l><l>
et oit avec lui ses conte e ses baron;</l><l>
altri portent sparver et altri porten falcon,</l><l>
brachi e livrer i menent a foson.</l><l>
Al çastel Synibaldo venen al dojon,</l><l>
et ilec alberçent çivaler e peon,</l><l>
pois vont a chaçer quant vent la sason.</l><l>
E Pepi mist Sinibaldo por rason</l><l>
de ses bestie e d'altre reençon;</l><l>
quant i ont asa' rasné, vont por li dojon</l><l>
veçando li çastel entorno et inviron.</l><l>
Li rois regarde, qe non fi se ben non,</l><l>
e vide le polçele stare a li balcon:</l><l>
quando le vi molto s'amervelon,</l><l>
qe mais no vi Berte entro quella mason.</l></lg>

</div2><div2><head>Rubrica</head>

<p>Coment li rois Pepin voit a chaçer a li çastel de Synibaldo e avec li ses baron.</p>

</div2></div1><div1><head>XXXII</head>


<div2><head>Testo</head>
<lg><l>
	Pepin li rois oit Synibaldo apelé:</l><l>
«Ora me dites, si dites verité:</l><l>
una dame ai veue molto ben açesmé,</l><l>
molto me par aver de gran belté.»</l><l>
Dist Synibaldo: «Ben vos serà conté:</l><l>
e' la trové en la selva ramé,</l><l>
ben est li termen d'un a<add resp="ed">n</add> pasé;</l><l>
si l'à tenua e molto ben guardé,</l><l>
cun me enfant q'el à si maistré</l><l>
çascuna est bona mastra proé.»</l><l>
Dist li rois: «Ora si vos alé,</l><l>
e fais qe in cesta noit n'aça, ma volunté;</l><l>
colsa como no, vu avì mal ovré.»</l><l>
Dist Sinibaldo: «De niente en parlé,</l><l>
zamais por moi cil non serà otrié,</l><l>
avant me lasaria esere sbanoié</l><l>
e pasaroie oltra la mer salé</l><l>
qe in ma mason fose de ren violé</l><l>
s'elo no fose ben por soa volunté.»</l><l>
Dist li rois: «Vu avì ben parlé;</l><l>
aléç a lé e si la demandé</l><l>
se consentir me vol cun soa volunté.»</l><l>
Dist Sinibaldo: «Ora si m'aspecté</l><l>
tanto qe eo soia a vos retorné.»</l><l>
Li roi remist e cil s'en est alé,</l><l>
ven a la çanbra o avoit Berta trové.</l><l>
Elo l'apella, si l'oit demandé:</l><l>
«Dama, fait il, nu avon mal ovré,</l><l>
aler me convent en estrançe contré.</l><l>
Li rois si oit e plevì e çuré:</l><l>
se il no v'oit a soa volunté,</l><l>
ne me laserà tera un sol pè mesuré;</l><l>
et eo voio esere inançi deserté</l><l>
qe colsa aça qe no vos sia a gré,»</l><l>
Berta, quan l'olde, oit un riso çité</l><l>
e dist a Synibaldo: «De ço no ve doté.</l><l>
Tanto m'avés servì e honoré</l><l>
e si m'avés pasua e nurié</l><l>
cun vestre file e vestua e calçé,</l><l>
unqua par moi non serés destorbé;</l><l>
presta sui de faire la soa volunté.»</l><l>
Quant Synibaldo l'olde, si l'oit mercié;</l><l>
s'elo n'à çoie ora non domandé,</l><l>
tel no l'avoit en soa vité.</l><l>
Ven a li rois si ge l'oit conté;</l><l>
li rois n'en fu tuto çoiant e lé.</l></lg>

</div2><div2><head>Rubrica</head>

<p>Coment Pepin vide Berte e si la covotà e si la demandà a Synibaldo.</p>

</div2></div1><div1><head>XXXIII</head>


<div2><head>Testo</head>
<lg><l>
	Li rois estoit sor la sala pavée,</l><l>
e Synibaldo fo a lu retornée</l><l>
e la novella li oit dito e contée</l><l>
qe la dama si est aparilée</l><l>
de voloir fare tuta sa voluntée.</l><l>
Li rois n'en fu molto çoiant e lée</l><l>
e dist a Synibaldo: «Vu avés ben ovrée.</l><l>
Por li calor, – qe fu da meça stée –,</l><l>
en celle corte sor un caro roée</l><l>
faites qe un gran leito si li sia ben conreé,</l><l>
de richi palij soia ben acesmée;</l><l>
suso me vorà colçer con eso ma sposée</l><l>
e far d'ele la moia voluntée.»</l><l>
Elo'l dise por gabes, m'el fu ben averée.</l><l>
Li jor s'en voit, la noit fu aprosmée,</l><l>
e cil car si fu l'en parilée;</l><l>
li rois li fu cun Berta su montée.</l><l>
Avant qe d'ele faese sa voluntée</l><l>
çerchà la dame por flanc e por costée:</l><l>
nul manchamento oit en lé trovée</l><l>
afors qe li pè trovò grant e desmesurée.</l><l>
Nian por ço non ait li rois lasée,</l><l>
d'ele ne prist amor e amistée</l><l>
tota la noit como la fu longa e lée.</l><l>
E Damenedé li dé tal destinée:</l><l>
en cella noit oit si l'en ovrée</l><l>
encinta fu d'una molt bella ritée;</l><l>
e cil fu Karlo li maine incoronée</l><l>
e fu da Deo beneì e sagrée;</l><l>
major rois de lui nen fu en Crestentée,</l><l>
ne plu dotés da la jent desfaée.</l></lg>

</div2><div2><head>Rubrica</head>

<p>Quant Synibaldo oit parlé a dama Berte et coment ela otrià de fair la volunté de li rois e il rois li ordenà de far li leto sor un char.</p>

</div2></div1><div1><head>XXXIV</head>


<div2><head>Testo</head>
<lg><l>
	Quando Pepin oit fato son talant</l><l>
de dama Berte a la cera riant,</l><l>
da lé se departì e legro e çoiant;</l><l>
non oit eü nul mal entindimant.</l><l>
A Sinibaldo la dà e la comant,</l><l>
qe d'ele façe meio qe non fasoit davant:</l><l>
e se nulla ren ella quer e demant</l><l>
conplì le sia a lo' demantenant;</l><l>
e Synibaldo otrià son comant.</l><l>
A Paris retorne li rois e soa çant;</l><l>
cun quela malvés raine stasoit a bon convant:</l><l>
obeir la fasoit a petit e a grant,</l><l>
coronea era del reame de Frant.</l><l>
E Berta fu encinte nove mesi pasant,</l><l>
en cha de Synibaldo avoit un bel enfant;</l><l>
de ço fo Synibaldo e legro e çoiant:</l><l>
el meesmo montò al palafroi anblant,</l><l>
la novela a li rois portà amantenant.</l><l>
E li rois le dist: «Farés li mon talant:</l><l>
batiççr farés primerano l'infant,</l><l>
Karlo li metés nome, qe eo li comant.»</l><l>
Et i le font, ne nesu li contant,</l><l>
e Synibaldo fu e saço e valant,</l><l>
a çella dame foit toto li so comant.</l><l>
Qui laseron d'ele da ste jur en avant,</l><l>
de la raine d'Ongarie li roman se comant.</l></lg>

</div2><div2><head>Rubrica</head>

<p>Coment li rois Pepin quant il avoit fato de Berte son voloir s'en retornà a Pa<add resp="ed">r</add>is <add resp="ed">la</add> cité.</p>

</div2></div1><div1><head>XXXV</head>


<div2><head>Testo</head>
<lg><l>
	De la raine d'Ongarie e' vos voio conter:</l><l>
da pois qe sa file s'ave da lé desevrer</l><l>
nesun mesaje poté d'ele ascolter;</l><l>
e quant a lé envoià mesaçer</l><l>
neson la pooit veoir ni esguarder.</l><l>
Como ela savea qe in França dovea entrer,</l><l>
in leto se metea, si se fasea voluper,</l><l>
et a qui' mesaçer fasea robe doner</l><l>
e de diner por avor da spenser;</l><l>
letere e brevi fasea sajeler,</l><l>
si cum a sa mer le fasea aporter.</l><l>
E quant li mesaçi s'en retornava arer,</l><l>
la raina li prendea querir e demander</l><l>
de soa file s'ella aüst eü riter,</l><l>
s'i l'ont veue in via ni en senter</l><l>
ne in nulla çanbre ni en sala plener.</l><l>
E li mesaçer le dient: «Nu no voren bosier:</l><l>
ne la poümes veoir ni esguarder,</l><l>
senpre malea nu la poon trover;</l><l>
ela ne fa doner e or coito e diner,</l><l>
si ne fa fare letere e brevi sajeler,</l><l>
e pois ne fa li conçeo doner;</l><l>
o no voiamo o no, ne conven retorner.»</l><l>
La dama l'olde, cuita li sen cançer;</l><l>
ven a li rois, si li prist parler:</l><l>
«Mon sir, fait ela, molt me poso merviler:</l><l>
a ma fila ò envoié plus de .XX. mesaçer,</l><l>
nesun me sa d'ele nula novela nonçer</l><l>
qe l'aça veue in çanbra ni en soler.</l><l>
Molto me redoto q'ela no aça engombrer;</l><l>
se no la veço, jamés viver non quer.</l><l>
S'elo ve plas e m'ame devés amer,</l><l>
laséç me aler a ma file parler;</l><l>
e quant eo averò saplu de son ovrer,</l><l>
demantenant eo tornerò arer.»</l></lg>

</div2><div2><head>Rubrica</head>

<p>Coment la raine d'Ongarie invoià in Fra<add resp="ed">n</add>çe mesaçer por savoir novelle de sa fille.</p>

</div2></div1><div1><head>XXXVI</head>


<div2><head>Testo</head>
<lg><l>
	La raine d'Ongarie oit gran segnorie,</l><l>
a gran mervele oit la çera ardie;</l><l>
ela dist a li rois: «Donés moi compagnie:</l><l>
aler m'en voio en França la guarnie</l><l>
veoir quel rois e soa baronie,</l><l>
e cun è ben porté de Berta mie fie.»</l><l>
Dist li rois: «Vos querés la folie:</l><l>
longo è li çamin e dubiosa la vie;</l><l>
vestra fila sta ben et à gran segnorie,</l><l>
et oit de li rois e fioli e fie.</l><l>
E questo so por vor por misi e por spie.»</l><l>
La dama, quando l'olde, in oiando desie:</l><l>
«Çativo rois, tu ne vale un'alie!</l><l>
Se conçé no me doni, por Deo le fi Marie,</l><l>
a tot to malgré me meterò en vie,</l><l>
soia li alirò sença nul compagnie,</l><l>
e tal colsa farò sempre serà honie.»</l><l>
E li rois, quant l'intent, tuto fo spaventie;</l><l>
por sa paure el no sa q'elo die:</l><l>
dever d'ele tuto se homilie,</l><l>
plu la dota de nula ren qe sie.</l><l>
«Dama, dist il, e' v'ò tropo ben oïe:</l><l>
vestre voloir vos soia otrie.»</l></lg>

</div2></div1><div1><head>XXXVII</head>


<div2><head>Testo</head>
<lg><l>
	Quando li rois olde soa dama parler</l><l>
e qe pur vole a Paris aler</l><l>
veoir sa file o' lo porà trover,</l><l>
o voia o no, le conven otrier.</l><l>
«Dama, fait <add resp="ed">il</add>, no me devés por noien noier</l><l>
ne por cesta ovra no me devés blas<add resp="ed">m</add>er.</l><l>
E' v'amo tanto no se poria conter,</l><l>
per ço no me voria da vos deslonçer;</l><l>
se vos en França en deverés aler</l><l>
mille anni me parerà qe retornez arer;</l><l>
nen porò pais ni boir ni mançer</l><l>
ne in leito dormire ni polser:</l><l>
senpre de vos m'averà remembrer.</l><l>
Ma da qe vos plais e volés pur aler,</l><l>
aléç, si non aça' reprocer,</l><l>
asa' portés or coito e diner</l><l>
qe por çamin aça' l'en da spenser;</l><l>
si vos conven amenar çivaler,</l><l>
a l'aler e a venir vos diça acompagner.</l><l>
Quant li rois e li baron vos verà si aler,</l><l>
plu serà vestra file digna da honorer,</l><l>
e metesmo li rois la tegnirà plu çer,</l><l>
si s'en tirà plus grant e plus alter.»</l><l>
Dist la raine: «Mo v'oe oldu parler;</l><l>
questo devì vu dir ancò en primer</l><l>
e no far moi por nient coroçer.</l><l>
Non voio del vostro espenser un diner,</l><l>
asa' oe da spender e da doner;</l><l>
non virà cun moi nesuno çivaler</l><l>
qe de le mon avoir non aça asolder.»</l><l>
La çentil dame prist li rois gracier;</l><l>
ela non volse de nient entarder</l><l>
e richament se foit coroer</l><l>
de drapi de soia, de porpore e de çender;</l><l>
e li çivaler qe la devoit conpagner</l><l>
si altament li fait adorner</l><l>
çaschun menoit palafro e destrer.</l></lg>

</div2><div2><head>Rubrica</head>

<p>Coment la raine d'Ongarie parloit a li rois si lle demandà parole d'aler in France.</p>

</div2></div1><div1><head>XXXVIII</head>


<div2><head>Testo</head>
<lg><l>
	Quant la raine en fu aparilé</l><l>
e son segnor l'oit ben agraé,</l><l>
doxento çivaler fu por lé coroé,</l><l>
e la raine pois si fu atorné</l><l>
trenta somer d'avoir oit carçé;</l><l>
ça por aler e por tornar aré</l><l>
asa' averà da spender e doné</l><l>
par lé e por qui' qi li voit daré;</l><l>
segurament ben porà çivalçé,</l><l>
qe da nul homo no averà reproçé.</l><l>
Quant la raine se ven a desevré,</l><l>
e quella volse li conçé demandé,</l><l>
li rois la vait trois fois a basé</l><l>
e si la prist dolçement a proié</l><l>
qe al plu tosto q'ela poit ela diça torné.</l><l>
E quela dist: «Non ò altro pensé.</l><l>
Quando eo porò plu tosto desevré</l><l>
a vos averò retornar aré.»</l><l>
Montà a çival, nen volse plu entardé,</l><l>
et avec lé li soi çivalé;</l><l>
e li rois vait a çival monté</l><l>
cum tuta sa baronie por lé acompagné.</l><l>
For de la tere peon e çivalé</l><l>
la convoient plus de .X. legue enté,</l><l>
a Deo li comandent e retornent aré.</l><l>
Al departir li rois en prist a larmoié,</l><l>
mal volunter il la lasò alé,</l><l>
mais tanto la dotava, por q'ela era si fé,</l><l>
no la olsava por le viso nul hom guardé;</l><l>
par toto li regno se fasea si doté</l><l>
no la olsava nul hon de nient contrasté.</l><l>
Ela s'en vait e li rois torna aré,</l><l>
e tal la vide del reame sevré</l><l>
qe prega Deo li voir justisié</l><l>
qe uncha mes non posa retorné.</l></lg>

</div2><div2><head>Rubrica</head>

<p>Coment li rois d'Ongarie aconplì li voloir de la raine, si lle donà parole de aler in Françes.</p>

</div2></div1><div1><head>XXXIX</head>


<div2><head>Testo</head>
<lg><l>
	Vasen la raine a çoia e a baldor;</l><l>
quant oit eü conçe dal son segnor</l><l>
ela regracie Deo le creator</l><l>
q'ela voit cun tot li son amor.</l><l>
En sa compagnie oit manti contor,</l><l>
doxento furent, totes a milsoldor;</l><l>
unques raine non veïstes ancor</l><l>
qe de çoie portasse plu bel lusor;</l><l>
ne no fu en sa compagne ni grande ni menor</l><l>
qe non çivalçast palafro anblaor;</l><l>
e qui' destrer corant e milsoldor</l><l>
se font mener avant per plu honor.</l><l>
Non vait mie corando ad estor,</l><l>
petite jornée vait çascun jor;</l><l>
jamais en Françe non fu raine ancor</l><l>
qe da la jent recevesse tel honor.</l></lg>

</div2><div2><head>Rubrica</head>

<p>Coment la raine d'Ongarie s'aparelle d'aler in Françe por conçé li rois.</p>

</div2></div1><div1><head>XL</head>


<div2><head>Testo</head>
<lg><l>
	Vasen la raine a la clere façon,</l><l>
en sa compagne doxento compagnon,</l><l>
li meltri d'Ongrie de celle region;</l><l>
çaschun oit palafroi e destrer aragon,</l><l>
çaschun oit bon hauberg flamiron,</l><l>
elmi a or e bon brandi al galon,</l><l>
ensegne portent e indoré penon;</l><l>
no le fo nul qe somer non conduson;</l><l>
si grande fu la frote la jent s'en mervelon,</l><l>
qui' d'Alemagne donde i çivalçon.</l><l>
I no arivent a çastel ni dojon,</l><l>
ne a çités qe fust de çenti hom,</l><l>
qe no la ostalés con tot ses compagnon,</l><l>
e por amor li rois ne le faïst don.</l><l>
E quella raine fu de grande renon:</l><l>
a qui' çivaler qe avec lei son</l><l>
e qe in France por amor l'acompagnon,</l><l>
a lor donava et or coito e macon,</l><l>
e diner a si grande foson</l><l>
ne spendea del so valisant un speron.</l><l>
Dient entro soi çascuno di baron:</l><l>
«Nostra raine si è de gran renon:</l><l>
non lasa spender del nostro un boton.»</l><l>
Tant çivalçent e por poi e por mon,</l><l>
nen fu si tosto cun dist li sermon</l><l>
qe en Françe s'aprosma la region.</l></lg>

</div2><div2><head>Rubrica</head>

<p>Coment s'en vait la raine que pris conçé da son segnor e coment çivalçe a <add resp="ed">o</add>nor.</p>

</div2></div1><div1><head>XLI</head>


<div2><head>Testo</head>
<lg><l>
	La raine çivalçe qe oit gran segnorie,</l><l>
raina estoit del reame d'Ongarie,</l><l>
e costoient d'Alemagne une partie;</l><l>
ses çivaler la conduit e la guie,</l><l>
et ella fu cortois, enver de lor se plie,</l><l>
de li so li done avoir e manentie;</l><l>
n'i lasa spender valisant un'alie,</l><l>
e i de ço humelment la mercie.</l><l>
Tant çivalçò la dama e por noit e por die</l><l>
q'ela aprosma a Paris a dos jornée e dimie;</l><l>
donde prende mesajes con la rame florie</l><l>
qe a li rois qe oit Fra<add resp="ed">n</add>ça en bailie</l><l>
li porta la novelle dont molto s'en joïe;</l><l>
por lui veoir là ven la raine d'Ongrie.</l><l>
li rois quando li soit de çoia el ne rie;</l><l>
donde oit mandé par soa baronie</l><l>
por honorer la dama, q'el non vede en sa vie.</l><l>
Mais cella dame q'el oit en sa baillie,</l><l>
qe a dama Berta fe' cotanta stoltie,</l><l>
quant la novella ella oit oldie,</l><l>
el à tal dolor par poi ne forsonie;</l><l>
ela ne sa q'ela faça ne die,</l><l>
ela vi ben sa fin est conplie,</l><l>
qe la raine que vent d'Ongarie</l><l>
ben conoserà nen serà soa fie.</l><l>
S'el'à paure non vos mervelés mie,</l><l>
q'ela soit ben, com ella oit oïe</l><l>
e si l'avoit e por mesi e por spie</l><l>
qe in Crestenté ni anche in Paganie</l><l>
nen fu ma' dama qe fust si ardie</l><l>
ne qe aüst ensi tanta stoltie.</l></lg>

</div2><div2><head>Rubrica</head>

<p>Coment ç'en vait la raine a doxento çivaler e si çiv<add resp="ed">a</add>lçoit por Alemagne.</p>

</div2></div1><div1><head>XLII</head>


<div2><head>Testo</head>
<lg><l>
	La raina d'Ongarie çivalça con soa jent</l><l>
a docento çivaler saçi e conosent,</l><l>
ne le fo çil n'aça bon guarniment</l><l>
e bon destrer e isnel e corent;</l><l>
et i çivalçe li palafroi anblent,</l><l>
ne le fu çil qe fust le plus lent</l><l>
non aça armaure a oro e arçent.</l><l>
Por Alamagne aloit a salvament;</l><l>
quan a Paris ili si s'aprosment,</l><l>
a .X. legues li mesaçes erent,</l><l>
qe la novelle portoit novellement.</l><l>
Li rois e li barons toti s'aparilent</l><l>
d'ele recevere si honorablement</l><l>
como raine de segle vivent;</l><l>
ma cella dama que fe' li tradiment</l><l>
ela pensoit de fare altrament:</l><l>
ma la soa ovra no li valse nient.</l><l>
Malea se foit, en le leito se stent,</l><l>
e a son bailo fe' li comandament</l><l>
qe in la çambra no lasi entrer nula persona vivent,</l><l>
e le fenestre e li usi ensement</l><l>
fait aserer fortement,</l><l>
qe in la çanbra ni darer ni davent</l><l>
ne se pooit veoir lume de nient.</l><l>
A tant ven la raine qe a Paris s'aprosment;</l><l>
li rois li vait encontre con tute l'autre jent.</l><l>
La raine vi li rois, in ses braçe li prent,</l><l>
por amor de sa file l'acolla dolçement.</l><l>
Quant furent a la plaça monta a li paviment,</l><l>
mais de sa fille ella non vi nient;</l><l>
donde s'en mervelle d'ele grandement,</l><l>
nen pote muer q'ela no se spavent.</l></lg>

</div2><div2><head>Rubrica</head>

<p>Coment la raine civalçe ve<add resp="ed">r</add> Paris e invoia a li rois qe li alast encontre.</p>

</div2></div1><div1><head>XLIII</head>


<div2><head>Testo</head>
<lg><l>
	Quant la raine fu sor li palés monté,</l><l>
qe li rois e li baron l'avoit convoié,</l><l>
ela reguarde e davant e daré:</l><l>
non vi sa fille, molt s'en è mervellé;</l><l>
adoncha oit li rois aderasné:</l><l>
«De mia fille qe n'est encontré?</l><l>
Ben è septe ani e compli e pasé</l><l>
qe no la vi, e però son sevré</l><l>
de Ongarie, una longa contré.»</l><l>
Dist li rois: «Or nen vos mervelé:</l><l>
vestra fila est in leto amalé,</l><l>
terço çorno est q'ela no s'è levé.»</l><l>
La dama l'olde, tuta fu spaventé,</l><l>
ven a l'uso de la çanbre, si la trovò seré;</l><l>
e celle bailo si fu davant alé,</l><l>
dist: «Ma dame, por Deo vos sofré</l><l>
qe le mires si n'oit comandé</l><l>
qe no le sia nula persona entré;</l><l>
un petit s'est la dama adormençé.»</l><l>
La dama l'olde, si fu tuta abusmé,</l><l>
e ver de cil ella fu coruçé;</l><l>
ela le prent por mala volunté,</l><l>
dale una trata e si le tira aré;</l><l>
ven a l'uso de la çanbra, si l'oit desfermé,</l><l>
dedens entra contra sa volunté;</l><l>
e quant fu en la çanbra vide tel oscurité</l><l>
ela ven a una fenestra si l'oit despasé;</l><l>
quando lume avoit, a li leto fu alé</l><l>
o' quella dame estoit envolupé,</l><l>
e la raine si l'oit demandé:.</l><l>
«Filla, fait ela, com estes amalé?</l><l>
Quando d'Ongaria son partia e sevré</l><l>
per vos amor me son travalé.»</l><l>
E quella dame qe in malora fu né,</l><l>
pur pla<add resp="ed">na</add>ment cum femena amalé</l><l>
a la raina ela responde endré:</l><l>
«Mere, fait ila, ora me perdoné,</l><l>
qe grement eo me sonto amalé.»</l><l>
E la raine si fu saça e doté:</l><l>
a carne nue ella l'oit toçé</l><l>
e si la çercha por flanchi e por costé</l><l>
e por le piç e davanti e daré;</l><l>
pois vene a li pè qe non oit oblié,</l><l>
trovel petit e non cosi formé</l><l>
como avoit Berta soa nobel rité.</l><l>
Ouando ço vide, tuta lu spaventé</l><l>
e dist: «Malvés, vu m'avì engané!»</l><l>
Non oit la raine avec lé tençé,</l><l>
por le çavì ela l'oit pié;</l><l>
la raina fu de grande poesté,</l><l>
contra son voloir e soa volunté</l><l>
fora de li leto ela l'oit tiré,</l><l>
sor li palés par força l'oit mené</l><l>
por le çavì donando gran collé.</l><l>
A lé corent totes e bon e re,</l><l>
meesmo li rois li vait tot eslasé,</l><l>
si dist: «Ma dame avés li sen cançé?</l><l>
Qe v'à fato vestre file qe avés cosi tiré?»</l><l>
La dama, o' li rois vi, cella dama oit lasé</l><l>
e prende li rois, si l'oit çoso afolé</l><l>
e si le dist: «Fel traito renoié!</l><l>
O' est ma file? Tosto me rendé.</l><l>
Colsa como no, en malora fusi né.»</l><l>
Tuta la baronia li fu corant alé,</l><l>
no li valea amor ni amisté</l><l>
qe a li rois aüst pieté;</l><l>
si le feria cun man e cun pè,</l><l>
par un petit ne l'oit acreventé.</l><l>
E quella dama s'en fust via alé</l><l>
quant qui' de la raine ne la oit lasé.</l></lg>

</div2><div2><head>Rubrica</head>

<p>Coment la raine entroit en Paris e mantoit a li palés e li rois la convoiò.</p>

</div2></div1><div1><head>XLIV</head>


<div2><head>Testo</head>
<lg><l>
	Qela raine non querì conseler,</l><l>
par nul ren non voloit li rois laser,</l><l>
nen valea li baron dire ne enproier:</l><l>
«Dama, por qe faites vos a li rois ste noier?»</l><l>
E ella le dist: «Non v'aça' merveler:</l><l>
por mia file qe non poso trover.»</l><l>
Adoncha li rois se prist porpenser</l><l>
de çella dame c'avoit al çasteler:</l><l>
quant sor li caro elo la vit primer</l><l>
li pè li trovò grandi como dise sa mer.</l><l>
El dist: «Ma dame, or vos traì arer:</l><l>
bona novela e' vos averò conter,</l><l>
ma primament ne conven çivalcer</l><l>
trosqua a un çastel apreso d'un verçer.</l><l>
Eo creço par voir e si ò quella sper</l><l>
qe vestra fille averéç illec trover.»</l><l>
Dist la raine: «Ne se vol entarder;</l><l>
ma una ren saçés sença boser,</l><l>
qe vos da moi no v'en averì sevrer</l><l>
se moia file no m'aça' a presenter.»</l><l>
Adoncha li rois si montò a destrer</l><l>
e la raine cun li ses çivaler,</l><l>
e de qui' de li rois li andò plus d'un miler.</l><l>
A Sinibaldo aloit avanti mesaçer</l><l>
q'elo se diça de tot apariler</l><l>
qe li rois vent por soi esbanoier,</l><l>
ela raine ne le volt oblier</l><l>
qe d'Ongarie se sevroit l'autrer.</l><l>
Qi donc veïst Synibaldo li castel adorner</l><l>
de richi palij, de porpore, de cender!</l><l>
E quando li rois se le vait aprosmer</l><l>
e Synibaldo li voit a l'incontrer.</l><l>
Ça avea Karleto tros ani tot enter,</l><l>
si grant estoit ben pooit aler;</l><l>
corando vait por veoir son per,</l><l>
e la raine la prist a demander:</l><l>
«Questo fantim molto me pare ançoner,</l><l>
a sa fature pare e pro e ber."</l><l>
E la raine si le fait ba<add resp="ed">i</add>ler</l><l>
e dolçement si le prist a baser.</l><l>
A tanto i desendent entra li çasteler;</l><l>
li rois si prist Sinibaldo apeler:</l><l>
"Faites a nos cela dama parler</l><l>
qe vu savés qe vas fi acomander.»</l><l>
Dist Sinibaldo: «De gréç e volunter.»</l><l>
Entra en la çanbre, si la fait adorner.</l><l>
«Dama, fait il, el vos ven a parler</l><l>
li rois de Françe qe tant fait a loer,</l><l>
e la raina d'Ongarie vos vent a visiter.»</l><l>
E dist Berta: «Questo voio vanter.»</l></lg>

</div2><div2><head>Rubrica</head>

<p>Coment la raine d'Ongarie quant fu monte sor li palés e par tot reguardoit e non <add resp="ed">v</add>i sa file e coment alolt a le leto o ella malvasia estoit.</p>

</div2></div1><div1><head>XLV</head>


<div2><head>Testo</head>
<lg><l>
	Quando Berte oï quella novelle</l><l>
de soa mer tot li cor li saltelle;</l><l>
el apelò le autre damoselle:</l><l>
«Venés cun moi davant a li çastele</l><l>
por veoir la raine qe ven de longa tere.»</l><l>
E celle le font, qe nesuna revelle.</l><l>
Quant fo çoso li palés en la praelle</l><l>
e la raine, qe tant estoit belle,</l><l>
quant ela voit tot trois le polçelle</l><l>
venir ensenbre fora par una vauçele,</l><l>
ela reguarda sa file en la gonele:</l><l>
ben la conoit a li pè e a la favelle.</l><l>
Quant la conoit no l'apella de novele,</l><l>
d'ele veoir tot li cor li saltele,</l><l>
plu çoiant nen fu qe l'onor de Tudele.</l><l>
Sovent li basa le viso e la maselle.</l></lg>

</div2><div2><head>Rubrica</head>

<p>Coment la raine d'Ongarie tenoit li rois par forçe e si le demandà so<add resp="ed">a</add> fille e s'el non fust lì baso.</p>

</div2></div1><div1><head>XLVI</head>


<div2><head>Testo</head>
<lg><l>
	Li rois Pepin nen fu mais si çoiant,</l><l>
quant il conoit par voir e certamant</l><l>
qe questa è Berte qe oit li pè grant,</l><l>
qe fu sposea de li rois primemant,</l><l>
nen fu si legro unques a son vivant.</l><l>
Ver la raine Berte parla en oiant:</l><l>
«Mere, fait ela, entendés voiremant:</l><l>
de questa ovre e de questo senblant</l><l>
le mon segnor non calonçé de niant.</l><l>
S'e' ò eü mal e inoiamant,</l><l>
moia fu la colpa a lo començamant.</l><l>
Quella donçelle qe mené de Magant,</l><l>
en lé me fiava de cor e lialmant,</l><l>
et ela de moi si fé li tradimant;</l><l>
nel fi tal Jude a Deo onipotant.</l><l>
Menea fu entro un boscho grant</l><l>
par moi oncire par li ses comant;</l><l>
tanto querì piaté e marçé grant</l><l>
qe i me perdonò la ire e'l maltalant,</l><l>
e si me fi çurer sor Deo e li sant</l><l>
no ma' venir en ceste partimant.</l><l>
Tant me pené per celle boscho grant</l><l>
q'eo n'esì fors e vini a guarant;</l><l>
Synibaldo me trové qe venia çivalçant,</l><l>
menome a ste castel, si m'a fato honor tant</l><l>
como fose sa fille e sa sor ensemant,</l><l>
dont e<add resp="ed">n</add> ma vie serò sa benvoiant.</l><l>
A li rois me consentì, donde n'avì st'infant:</l><l>
s'el averà vite serà pro e valant.»</l><l>
E la raine nen foit arestamant,</l><l>
li rois apele, si le dist en oiant:</l><l>
«Deo vos oit secoru e la majesté sant,</l><l>
car por cel Deo qe naque en Oriant</l><l>
se mia filla tornea nen aümes al presant</l><l>
morto v'averoie a un coltel trençant,</l><l>
ne da le mi man nen aüses guarant.»</l><l>
Li rois l'olde, s'en rise bellemant.</l></lg>

</div2><div2><head>Rubrica</head>

<p>Coment la raine d'Ongarie vide sa fille si la conoit amantenant e si menoit gram <add resp="ed">çoia</add>.</p>

</div2></div1><div1><head>XLVII</head>


<div2><head>Testo</head>
<lg><l>
	Gran çoia oit li rois Pepin eü</l><l>
quant dama Berta oit reconou</l><l>
et oit da lé par voir tot entendu,</l><l>
tot l'afaire qe le fu avenu,</l><l>
e cum quella malvés la oit deceu.</l><l>
Se la fé mener, qe era son dru,</l><l>
par lé oncire en le boscho folu.</l><l>
Li rois çura Damenedé e Jesu</l><l>
qe quella malvés qe l'avoit consentu</l><l>
como meltris <add resp="ed">serà</add> en un fogo metu.</l><l>
Li rois de Françe nen fu demoré plu:</l><l>
con la raine qe d'Ongarie fu</l><l>
e cum Berte qe Deo oit secoru</l><l>
de le çastel i se sonto partu</l><l>
et a Paris i sonto revenu.</l></lg>

</div2><div2><head>Rubrica</head>

<p>Coment Berte parloit a sa mer la raine e si li contò tot ço qe li avent e com fu tramé.</p>

</div2></div1><div1><head>XLVIII</head>


<div2><head>Testo</head>
<lg><l>
	Quant li rois fu a Paris retorné,</l><l>
quella raine qe tanto fu renomé</l><l>
avec soi ello l'oit amené;</l><l>
e dama Berte nen fu pais oblié,</l><l>
e avec lor Karleto oit mené.</l><l>
Gran fu la çoie par tot la cité,</l><l>
grant fu la cort e davant e daré:</l><l>
li tradiment çascun oit blasmé,</l><l>
e la malvés si fo presa e ligé.</l><l>
Avant qe la raine fust partua ni sevré</l><l>
fo çella dame en un fogo brusé.</l><l>
Por lé nen fu asa' li rois proié</l><l>
da li barons de li son parenté;</l><l>
metesma Berte por soa gran bonté</l><l>
l'avoit en don a li rois domandé;</l><l>
mais no le valse una poma poré,</l><l>
qe la raine d'Ongarie n'estoit si abusmé</l><l>
ne la lasaroit scanper par l'or de Crestenté.</l><l>
E cele dame qe in malor fu né</l><l>
avant q'ela fust en le fogo bruxé</l><l>
ella se fu molto ben confesé:</l><l>
a tota jent dise li so peçé,</l><l>
a Berta oit li perdon domandé,</l><l>
et ella li oit loialment doné.</l><l>
Qe vos de' eser li pla plus alonçé?</l><l>
Cella dama fu en un fois bruxé.</l><l>
Una colsa fi Berta donde fu ben loé:</l><l>
tantosto com ela fu de le mondo finé,</l><l>
for de le fois ella si fu tiré,</l><l>
a san Donis ò est li grant abé</l><l>
a grant honor ela fu setiré.</l><l>
Dos enfant d'ele s'en remist daré:</l><l>
Lanfroi e La<add resp="ed">n</add>dris ensi fu apelé,</l><l>
e una fille petite Berta fu anomé,</l><l>
quella si fu mere Rolando li avoé.</l><l>
Oldés, segnur, de Berta gran lialté:</l><l>
qe qui' enfanti qe remist daré</l><l>
si cun Karleto li avoit alevé;</l><l>
ne sa pais mie ço qe le fo encontré.</l><l>
Quando le dos enfant furent tant alevé</l><l>
qe pois poent avoir arme baillé,</l><l>
cun li baron prendent tel amisté,</l><l>
e por la forçe de li ses parenté</l><l>
tant oit li traiti con eso lor ovré</l><l>
qe Pepin e Berte furent enveneé,</l><l>
donde cuitent avoir sa mer vençé.</l><l>
Ben averoit Karleto morto e delivré</l><l>
nen fust Morando qe l'oit via mené.</l><l>
Nen poté star in la Crestenté,</l><l>
en Spagna fu avec lui alé,</l><l>
a li rois Galafrio elo fu presenté</l><l>
qe le norì si l'avoit alevé;</l><l>
e soa filla en lu fu marié.</l><l>
Nen serà pais ste roman finé</l><l>
qe oldirés cum fu la colsa alé;</l><l>
mais de Bovo d'Antone oldirés asé.</l></lg>

</div2><div2><head>Rubrica</head>

<p>Coment la raine parolò a Pepin e pois se partent ensenble e venoit a Paris.</p>

</div2></div1><div1><head>XLIX</head>


<div2><head>Testo</head>
<lg><l>
	Oéç, segnur, e saçé quant de cele dame fu fato le çuçemant</l><l>
qe de dama Berte fist li tradimant,</l><l>
ilec demorò la raine trois mois en avant;</l><l>
e quant oit metu sa file a le convenant</l><l>
non volse ilec demorer longo tanp,</l><l>
q'ela se porpense li çorno en avant</l><l>
quando da li rois en fi desevremant</l><l>
del retorner la proiò dolçemant.</l><l>
A li rois Pepin e a sa file ensemant</l><l>
conçé demanda e ben e dolçemant,</l><l>
e qua<add resp="ed">n</add>do de la raine i vi li som comant</l><l>
e ço qe a lé plais e oit en talant,</l><l>
si le consente com li vene a talant.</l><l>
Adonc Pepin se levò en estant</l><l>
e ses baron avec lu ensemant:</l><l>
por conveier la raine montent en auferant.</l><l>
Berta vi sa mere, larmoià tenderamant,</l><l>
et ella la basà, si le dist dolçemant:</l><l>
«Fila, dist ela, a Jesu te comant,</l><l>
la merçé de Deo, li pere onipotant,</l><l>
vu si scanpea de cosi gran tormant.</l><l>
Sor tot ren de le segle vivant</l><l>
vestre segnor vos amarés avant,</l><l>
faites vos ben voloir a petit e a grant.»</l><l>
«Mere, dist ella, e' l'ò ben en talant,</l><l>
ço qe vos dié ben serà otrié tot quant,</l><l>
e mon per da mia part salué dolçemant.</l><l>
Mais d'una ren vos sia remenbré atant:</l><l>
non tomés mie por le çamin erant</l><l>
qe vos faïstes l'autre jor en avant</l><l>
por la paure di baron de Magant,</l><l>
qe sont alti homes e ont tanti parant;</l><l>
torbea en poréç estre e vos e vestre çant,</l><l>
de ço cuitoit vençer quella dal tradimant.»</l><l>
Quela le respondì: «Farò li ton comant,</l><l>
pasarò por Lonbardie in m'anant,</l><l>
pois pasarò en nef et en calant.»</l></lg>

</div2><div2><head>Rubrica</head>

<p>Qui conte la novelle comente la dame qe fi li tradiment fu arse e bruxée.</p>

</div2></div1><div1><head>L</head>


<div2><head>Testo</head>
<lg><l>
	Quant la raine desis de la sala pavée,</l><l>
tota la jent fu par lé relevée,</l><l>
et ella oit tota jent saluée,</l><l>
soa filla oit basé e acolée.</l><l>
De pietés çascuna oit plurée</l><l>
e mante larme el ont butée.</l><l>
La raine qe tant avoit beltée</l><l>
soa fille oit a Deo comandée,</l><l>
et ella e Karleto ella oit segnée.</l><l>
A palafroi quant ella fu montée</l><l>
li rois Pepin montà da l'altro lée,</l><l>
a plus de mil baron l'avoit convoiée.</l><l>
E qui' çivaler qe d'O<add resp="ed">n</add>garia fu née</l><l>
se sonto ben guarni e parilée</l><l>
par soi defendre s'i trovase meslée.</l><l>
Vasen la raine qe ben fu convoiée,</l><l>
a li rois oit sa fila comandée,</l><l>
non sa pais mie com fu la colsa alée,</l><l>
ço qe a lé en furent destinée,</l><l>
mais no la vide en soa vivetée.</l><l>
Li rois l'amenà fora de la citée,</l><l>
plus de quatro legues la oit acompagnee.</l><l>
La raina s'en voit e cil est arer tornée</l><l>
e da cel çorno avanti Berta la ensenée</l><l>
si fu par tot raina de Françe clamée.</l><l>
Et ella fu de si grande bontée</l><l>
qe la petita Berte oit tanto amée</l><l>
como ela aüst en son corpo portée,</l><l>
e si l'oit si ben noria e maistrée</l><l>
cum fust ma' dama qe fose plu maistrée.</l><l>
E la raina d'Ongarie fu tanto apenée,</l><l>
entrò en nef, si fo oltra pasée;</l><l>
en Ongarie quando fu arivée</l><l>
li rois le fu encontra lui alée:</l><l>
gran çoia fu par tot part menée</l><l>
de la raine qe arer fu tornée.</l></lg>

</div2><div2><head>Rubrica</head>

<p>Da pois qe la dame qe de Berte fi li tradimant fo çuçée se departe la raine e si aloit en Ungarie.</p>

</div2></div1><div1><head>LI</head>


<div2><head>Testo</head>
<lg><l>
	Or fu la dama de França repariés,</l><l>
gran çoia mena tot qui' de la contrés.</l><l>
Li ro<add resp="ed">is</add> vi la raine si l'oit arasnés</l><l>
e si le oit de novelle demandés</l><l>
del rois Pepin como la oit honorés.</l><l>
E quella li oit tot l'afar contés,</l><l>
como sa fille fu trasfigurés</l><l>
da una mavés traita et enganés.</l><l>
«Saçés, bon rois, se no le fose alés</l><l>
senpre seroit vestre fie sea orfanés,</l><l>
jamés de França ne fosse encoronés.</l><l>
La mercé de Deo, de la moia bontés,</l><l>
tanto e' ò fato et auvrés</l><l>
q'ela est raina de tota França clamés.»</l><l>
Li rois l'intent si l'oit merciés,</l><l>
por la venue l'oit trois fois basés,</l><l>
gran çoia n'oit ambidos amenés.</l></lg>
</div2>
<div2><head>Rubrica</head>

<p>Coment la raine d'Ongarie se departì de li rois Pepin e da sa fille e si s'en aloit en sa tere.</p>
</div2></div1>
</body>
</text>
</TEI.2>
