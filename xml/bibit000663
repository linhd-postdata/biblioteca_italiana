<?xml version="1.0" encoding="UTF-8"?>
<!DOCTYPE TEI.2 SYSTEM "http://backend.bibliotecaitaliana.it/DTD/bibit.dtd">
<TEI.2>
<teiHeader>
  <fileDesc>
    <titleStmt>
      <title>Edmenegarda</title>
      <author>Giovanni Prati</author>
    </titleStmt>
    <extent>112 Kb in UTF-8</extent>
    <publicationStmt>
      <publisher>Biblioteca Italiana</publisher>
      <pubPlace>Roma</pubPlace>
      <date>2003</date>
      <idno>bibit000663</idno>
      <availability>
        <p>Questa risorsa digitale è liberamente accessibile per uso
              personale o scientifico. Ogni uso commerciale è vietato</p>
      </availability>
    </publicationStmt>
    <seriesStmt>
      <title>Collezione BibIt</title>
    </seriesStmt>
    <sourceDesc>
      <bibl>
        <title>Poesie varie</title>
        <title type="part">v.</title>
        <author>Prati, Giovanni</author>
        <editor id="ed">Malagodi, Olindo</editor>
        <publisher>G. Laterza e Figli</publisher>
        <pubPlace>Bari</pubPlace>
        <date>1916</date>
      </bibl>
    </sourceDesc>
  </fileDesc>
  <encodingDesc>
                  <samplingDecl>
                    <p>Tutti i materiali paratestuali della fonte cartacea non riconducibili alla
                      responsabilità dell'autore dell'opera sono stati soppressi nella versione
                      digitale</p>
                  </samplingDecl>
                  <editorialDecl>
                    <correction method="silent" status="medium">
                      <p>Livello medio: controllo a video con collazione con edizione di
                      riferimento</p>
                    </correction>
                    <quotation form="data" marks="all">
                      <p>I simboli di citazione e di discorso diretto presenti sulla fonte cartacea
                        sono stati rappresentati sulla versione digitale</p>
                    </quotation>
                    <hyphenation eol="none">
                      <p>I trattini di sillabazione a fine riga sono stati soppressi e le parole
                        ricomposte</p>
                    </hyphenation>
                  </editorialDecl>
    <classDecl><taxonomy id="CGB"><bibl>Classificazione generi BibIt</bibl></taxonomy></classDecl></encodingDesc>
  <profileDesc>
    <creation>
      <date>800</date>
    </creation>
    <langUsage><language id="ita">Italiano</language><language id="lat">Latino</language></langUsage>
    <textClass>
      <keywords scheme="CGB">
        <term>Poesia</term>
      </keywords>
    </textClass>
  </profileDesc>
  <revisionDesc>
    <change>
      <date>Data sconosciuta anteriore al 2000</date>
      <respStmt>
        <name>LIZ</name>
      </respStmt>
      <item>Digitalizzazione</item>
    </change>
    <change>
      <date>Data sconosciuta anteriore al 2000</date>
      <respStmt>
        <name>LIZ</name>
      </respStmt>
      <item>Correzione linguistica</item>
    </change>
    <change>
      <date>2003-05-12T00:00:00.000+02:00</date>
      <respStmt>
        <name>Simona Casciano</name>
        <name>BIBIT</name>
      </respStmt>
      <item>Codifica XML - Codifica manuale</item>
    </change>
    <change>
      <date>2003-05-20T00:00:00.000+02:00</date>
      <respStmt>
        <name>Elena Pierazzo</name>
        <name>BIBIT</name>
      </respStmt>
      <item>Validazione</item>
    </change>
  </revisionDesc>
</teiHeader>
<text>
<body>
<div1 type="poesia">
<head>CANTO PRIMO</head>
<lg type="canzone">
<lg>
<l rend="text-align:right">Per le vie più deserte, in doloroso</l>
<l>abito bruno e con un vel sugli occhi</l>
<l>passa la bella Edmenegarda, e al queto</l>
<l>lume degli astri si raccoglie in una</l>
<l>romita barca e con le sue memorie</l>
<l>vaga piangendo. </l>
                           <l rend="text-align:right">Misero! che speri,</l>
<l>se ti percote Iddio? Non è già il mondo</l>
<l>grandemente pietoso. Egli al banchetto</l>
<l>della tua casa volentier si reca</l>
<l>e ne sparge di rose i penetrali; </l>
<l>ma se il cupo dolor veglia alla porta, </l>
<l>non aspettare il solito conviva: </l>
<l>ei non verrà! </l>
                    <l rend="text-align:right">La bella Edmenegarda</l>
<l>gioì superba i maritali amplessi, </l>
<l>e sulla fronte di due biondi figli</l>
<l>depose un dì senza terror le sue</l>
<l>non colpevoli labbra, e chi sa quante</l>
<l>donne quei baci invidiâr tremando! </l>
<l>Ella era lieta nel felice stato. </l>
<l>Ma il geloso Avversario d'ogni bene</l>
<l>consumò la sua gioia; e il fatal giorno</l>
<l>che si sentì la misera per l'ossa</l>
<l>serpere il novo affetto, e la battaglia</l>
<l>troppo forte le venne, a Dio si volse</l>
<l>delirando e sclamò: — La tua tremenda</l>
<l>volontà sia compiuta! — Era la canna</l>
<l>dal turbine già franta, e sotto ai morsi</l>
<l>del livido colùbro il fiorellino</l>
<l>si sperdeva alla terra. </l>
                                  <l rend="text-align:right">Oh! sull'afflitto</l>
<l>giovine capo la terribil pietra</l>
<l>non lanciatela voi, che tante volte</l>
<l>perdonati cadeste, e nella polve, </l>
<l>così percossi dal dolor, vi parve</l>
<l>anco la gioia dei felici insulto! </l>
	<l>Ricco era e bello di viril bellezza</l>
<l>lo sposo a Edmenegarda. Un incolpato</l>
<l>nome d'Anglia recava; i suoi silenzi</l>
<l>lunghi; forti gli affetti; accostumata</l>
<l>a non mutar propositi la mente, </l>
<l>s'anco gemesse la ragion del cuore. </l>
	<l>A molte donne della sua contrada</l>
<l>l'altèra e disdegnosa indole piacque. </l>
<l>Ei non curò. </l>
                    <l rend="text-align:right">Ma nella dolce terra</l>
<l>d'Italia nostra un dì fisse gli ardenti</l>
<l>lampi degli occhi a Edmenegarda in viso. </l>
<l>Era il loco romito, il sol morente</l>
<l>e inchinevoli l'alme alla tristezza. </l>
<l>E' le piacque e fu suo. Parea tessuta</l>
<l>dal paradiso la gentil catena. </l>
<l>Ed ei l'amò di quell'amor che vince</l>
<l>ogni memoria di passata gioia, </l>
<l>ogni speranza di futuro bene! </l>
<l>tremendo amor, che, quando fugge, insolca</l>
<l>profondamente l'anima di sangue! </l>
	<l rend="text-align:right">Deh, custodite, miseri! il bel sogno, </l>
<l>che sì celere passa. Ispido verno</l>
<l> (né sarà tardi) occuperà le vostre</l>
<l>vedovili giornate, e orribilmente</l>
<l>vi farà scarni, vipera dell'alma, </l>
<l>la rimembranza. Miseri! suggete</l>
<l>l'ultima stilla del celeste nappo. </l>
<l>Chi ve la turba... impenitente spiri! </l>
</lg>
<lg>
	<l rend="text-align:right">Ben t'avvenga, o dei dogi inclita sposa, </l>
<l>lionessa terribile dei mari! </l>
<l>Eri pur ora sul tuo letto di rose</l>
<l>come un'egra gentil, cui, sotto l'ombra</l>
<l>di dolorosi salici, a rilento</l>
<l>si consumano i dì. Ma un fresco e nuovo</l>
<l>alito ancora i belli occhi morenti</l>
<l>ringiovanisce, e sulle forti chiome</l>
<l>ti splende un raggio della gloria antica. </l>
<l>Oh! tu sei veramente il più leggiadro</l>
<l>fior dell'Italia, a cui la riverente</l>
<l>malinconia dello stranier s'inchina, </l>
<l>mistico fior che in mezzo all'acque vivi! </l>
<l>Ben meritava Edmenegarda bella</l>
<l>di sorriderti appresso, e, sul materno</l>
<l>petto serrando le soavi teste</l>
<l>de' suoi fanciulli, giocondar la fiera</l>
<l part="I">alma d'Arrigo! </l>
                       <l part="F">— Oh, vedi come azzurro</l>
<l>il ciel, placide l'acque! Mi lusinga</l>
<l>un desiderio di recarmi a Lido. </l>
<l part="I">Ci verrai tu? </l>
                   <l part="M"> — Non posso.</l>
                                          <l part="F">— Oh che? tel vieta</l>
<l>qualche dolce ritrovo? — e sorridendo</l>
<l part="I">gli accarezzò le chiome.</l>
                                      <l part="F">— Edmenegarda,</l>
<l part="I">va' tu.</l>
         <l part="M">— Sola?</l>
                       <l part="M">— Che temi? </l>
                                            <l part="F">— È tristo il mondo</l>
<l>ed io fragile troppo! — E ancor sorrise</l>
<l>la infortunata — E poi... da te disgiunta</l>
<l part="I">andar m'accora. </l>
                         <l part="F">— A rivederti. Il cielo</l>
<l>e il mar t'inebri di sue forti gioie; </l>
<l>poi riedi a me. Mi troverai, tel giuro, </l>
<l part="I">sposo recente!</l>
                       <l part="M">— Inver? Novo portento</l>
<l>già non sarebbe! </l>
                           <l part="F">— La superba!... Addio. </l>
<l>Fatele guardia, o fanciulletti!... —</l>
                                                 <l rend="text-align:right">A questo</l>
<l>scherzoso favellar termine pose</l>
<l>un'armonia di baci. In aspettando, </l>
<l>canticchiava il nocchier sulla sua barca. </l>
<l>Arrigo strinse la diletta al core; </l>
<l>i bambini traendosi per mano, </l>
<l>Edmenegarda scese. </l>
                                <l rend="text-align:right">Onde del mare, </l>
<l>contrastatele il varco! Aure del cielo, </l>
<l>convertitevi in turbine! Non possa</l>
<l>la infelice, non possa! Urti piuttosto, </l>
<l>sdruccioli, cada il remator nell'acque... </l>
<l>Le muoia un bimbo!... Ma che val? Terrena</l>
<l>prece non muta i preparati eventi. </l>
<l>Ride il ciel, ridon l'acque, i due bambini</l>
<l>ridono anch'essi, il gondolier prosegue</l>
<l>la sua canzone; Edmenegarda pende</l>
<l>sul negro abisso. E son tutti d'amore</l>
<l>e son tutti di pace i suoi pensieri. </l>
	<l rend="text-align:right">Dalle molli rapita ale de' venti, </l>
<l>tocca a Lido la prora. E se non fosse</l>
<l>prepotenza de' fati, un'altra volta</l>
<l>io pregherei che ti spezzasser l'onde, </l>
<l>malvagia barca, tutti tranghiottendo</l>
<l>questi innocenti, a dissipar le fila</l>
<l>dell'orrendo peccato. A te da canto</l>
<l>susurra, o donna, l'angelo caduto</l>
<l>tenebrose lusinghe; e una fatale</l>
<l>malinconia nel core insinuarsi</l>
<l>tu senti già. Meglio per te sarebbe</l>
<l>un tempestoso delirar di sensi, </l>
<l>che ti gittasse al marinaio in braccio. </l>
<l>Schifosa e breve dureria la colpa! </l>
<l>Ella prese i fanciulli e lentamente</l>
<l>venne sul lido. Nuda e desolata</l>
<l>è quella terra e di romite pietre</l>
<l>sparsa all'intorno. Non le onora un segno, </l>
<l>non le guarda una croce: eppur custodi</l>
<l>stanno colà d'una progenie estinta. </l>
<l>Eternamente le percote il vento, </l>
<l>eternamente le flagella il mare, </l>
<l>a ricordar che su quel cener pesa</l>
<l>la sentenza di Dio. Ma l'uom superbo</l>
<l>guai se calpesta quelle pietre e ride! </l>
<l>Dopo l'ora mortal non ha la creta</l>
<l>verità di giudizio; e agonizzante</l>
<l>Cristo pregò dalla sua croce a tutti</l>
<l>il perdono del Padre! </l>
                                 <l rend="text-align:right">Inculte rose, </l>
<l>pochi e pallidi gigli erano intorno</l>
<l>a quei nudi sepolcri. </l>
                                <l rend="text-align:right">Oh dilicata</l>
<l>e arguta e forte cortesia di donna! </l>
<l>Edmenegarda il piè dei fanciulletti</l>
<l>rimovea da quei fior, seco pensando: </l>
<l>— I figli miei non vi torranno, o meste</l>
<l>urne, l'unica gioia, onde si mostra</l>
<l>liberale alle stanche ossa la terra! —</l>
<l>E sospirò come chi pensi al prezzo</l>
<l>d'una cara pietà nei faticosi</l>
<l>dì del dolore. </l>
                     <l rend="text-align:right">Un suo bimbo, seguendo</l>
<l>con trepido desio per quella costa</l>
<l>il vol d'una solinga farfalletta, </l>
<l>in una zolla incespicò. </l>
                                    <l rend="text-align:right">Vi narro</l>
<l>comuni istorie: ma son questi i lievi</l>
<l>stami che annodan l'avvenir. </l>
                                              <l rend="text-align:right">Sorgiunse</l>
<l>tempestiva la madre e il vispolino</l>
<l>trepidando garrì. Ma, in quelle strette</l>
<l>paurose dell'anima, non vide</l>
<l>che disciolto da' polsi un vezzo d'oro</l>
<l>nelle morbide zolle era caduto. </l>
<l>Con certo vago noncurar dipinta</l>
<l>su vi splendea l'immagine d'Arrigo, </l>
<l>bruno, superbo, dispettoso e bello. </l>
<l>Giorno e notte compagno ella si tenne</l>
<l>quel diletto ornamento; ed or tra l'erbe</l>
<l>miste d'un giglio egli smarrito giace</l>
<l>presso l'avel di giovinetta ebrea, </l>
<l>morta d'amore. Ricomposti alquanto</l>
<l>i conturbati spiriti, s'accorse</l>
<l>Edmenegarda della rea ventura, </l>
<l>e ne tremò come di lungo affetto</l>
<l>che improvviso si rompa. E il suo fanciullo</l>
<l part="I">riguardò corrucciata. </l>
                                 <l part="F">— Oh tu perdesti, </l>
<l part="I">mamma, il tuo vezzo! </l>
                                   <l part="F">— E tu cagion ne sei. </l>
<l>— Sì, veramente con voce di pianto</l>
<l part="I">proruppe il bimbo. </l>
                               <l part="F">— Non turbarti, o caro: </l>
<l>il troverem. Ma voi vi trastullate</l>
<l>là su quell'erbe. Cercherollo io sola. </l>
<l>Il buon Iddio già non vorrà che io peni</l>
<l part="I">più lungamente. </l>
                          <l part="F">— Spensierati al gioco</l>
<l>obliarono tutto i due bambini. </l>
	<l rend="text-align:right">Edmenegarda con rotti sospiri</l>
<l>e tormentosa avidità cercava. </l>
<l>Avria gemuto ogni più scabro petto</l>
<l>a contemplar quella dolce persona</l>
<l>di qua, di là gittarsi incertamente, </l>
<l>curva, carponi, e con le mani bianche</l>
<l>frugando in mezzo all'erbe e per le spine, </l>
<l>e tra il vel delle lagrime le ardenti</l>
<l>pupille sulla terra affaticando. </l>
	<l rend="text-align:right">Non lontano da lei terribilmente</l>
<l>batteva un core a rimirar quegli atti. </l>
<l>— Eccola! E indarno, indarno sempre il sogno</l>
<l>della mia vita io seguirò! Né un guardo, </l>
<l>né un sol guardo di lei questa profonda</l>
<l>febbre, che m'arde, acqueterà! Che spero? </l>
<l>Vedi iniqua fortuna! Ella ha smarrito</l>
<l>qualche sua dolce cosa, e gli affannati</l>
<l>occhi volge alla terra. Oggi soltanto</l>
<l>le son sì presso... e non mi vede! Oh sia</l>
<l>maledetta la cosa che a sé tira</l>
<l>le ostinate pupille e inganna il lungo</l>
<l>mio desiderio! Mordere le possa</l>
<l>i bei diti una serpe, onde sollevi, </l>
<l>almen gemendo, quell'amato capo! </l>
<l>Una volta, una volta ella mi veda</l>
<l>così scarnato e misero per lei! —</l>
	<l rend="text-align:right">In queste voci di dolor proruppe</l>
<l>il giovine Leoni. </l>
                          <l rend="text-align:right">Era di casa</l>
<l>patrizia nato — Tra follie consunse</l>
<l>l'età ridente. Nelle bische, ai balli</l>
<l>splendea su tutti e beffeggiava il casto</l>
<l>sospir dei fidi o non felici amanti. </l>
<l>Ma nel viso gentil d'Edmenegarda</l>
<l>un dì scontrossi e ne tremò. Del suo</l>
<l>turbamento si rise, e non pertanto</l>
<l>anelò rivederla: e una cocente</l>
<l>torbida fiamma al fatuo cor s'accese. </l>
<l>Da quell'ora solingo egli passeggia; </l>
<l>non più lieti convegni, orgie notturne, </l>
<l>riso e feste d'amici. Arde il leggiero</l>
<l>schernitor degli affetti, arde. La cerca, </l>
<l>la perseguita ovunque, e, se per caso</l>
<l>un lampo de' suoi belli occhi rapisce, </l>
<l>gela ed avvampa di convulsa ebbrezza. </l>
<l>A lui la notte, in pria fredda e deserta, </l>
<l>or tutta è un sogno del celeste viso, </l>
<l>e il giorno un'acre voluttà superba</l>
<l>di ricomporlo nell'ardente idea. </l>
	<l rend="text-align:right">E come in quell'istante ogni movenza</l>
<l>d'Edmenegarda, e le fuggenti trecce, </l>
<l>e il fluttuar degli scomposti veli</l>
<l>ei divorava! </l>
                    <l rend="text-align:right">— Quanta cura!... Or dunque</l>
<l>smarrito ha il paradiso? —</l>
                                            <l rend="text-align:right">E anch'ei si pose</l>
<l>sdegnosamente a ricercar. Né appena</l>
<l>l'orme e gli occhi per caso avea sospinti</l>
<l>presso l'avel della fanciulla ebrea, </l>
<l>che sotto al gioco dell'obliqua luce</l>
<l>un lampo uscì dalle non peste zolle. </l>
<l>Il vezzo è già nella sua man. Vi scòrse</l>
<l>le sembianze d'Arrigo. A Edmenegarda</l>
<l>volò. — Guardate!... Io lo trovai!... Guardate. </l>
<l>Aman tutti, ed io solo, io senza amore</l>
<l>passerò dalla terra! —</l>
                                    <l rend="text-align:right">E, nei convulsi</l>
<l>moti dell'ira il fatal vezzo infranto, </l>
<l>gittollo ai piedi della donna e sparve. </l>
	<l rend="text-align:right">Fu l'opera d'un punto. Ella non seppe</l>
<l>domar gli occhi; il mirò; di nessun'altra</l>
<l>le calse; piangere l'intese... </l>
<l>E a goccia a goccia, come piombo ardente, </l>
<l>nei tumulti del core impaurito</l>
<l>sentì stillarsi quel terribil pianto. </l>
	<l rend="text-align:right">Ne gemettero gli angeli. Percossa</l>
<l>quell'infelice dell'orrendo caso, </l>
<l>si stringe a' figli; ma sudor le gronda</l>
<l>la chioma e il volto, e gelido è l'amplesso. </l>
<l>Tenta pensar d'Arrigo, ma turbata</l>
<l>le traballa l'imagine alla mente; </l>
<l>tenta pregar, non puote. Intorno gli occhi</l>
<l>slancia tremando; li raccoglie ai figli. </l>
<l>Gli apre, gli chiude, misera! non puote, </l>
<l>e gli apre ancora avidamente e cerca... </l>
<l>Chi?... Piangetene, o cieli!</l>
                                         <l rend="text-align:right"> Consumata, </l>
<l>consumata nell'anima è la colpa. </l>
<l>Ed ahi sì presto! </l>
                          <l rend="text-align:right">Che misteri asconde</l>
<l>di dolor, di fortezza e di peccato</l>
<l>questa superba e lagrimabil creta! </l>
<l>Tu pregherai, tu penserai, ma indarno. </l>
<l>O Edmenegarda, il demone con molte</l>
<l>fatiche ha comperato la sua preda; </l>
<l>per anni molti ei la vorrà. Che importa, </l>
<l>se tu ti slanci al tuo legno fuggendo? </l>
<l>Che importa, se la bruna navicella</l>
<l>va come lampo, e pur gridi affannata</l>
<l>al remator che acceleri la corsa? </l>
<l>Che val, se il tempo col desio divori? </l>
<l>Tendi gli orecchi. Non ti fere un novo</l>
<l>romor nell'acque? Volgiti! non odi? </l>
	<l rend="text-align:right">Come larva notturna, che persegue</l>
<l>l'agitato pensier del viandante</l>
<l>e gli fa tardo il passo, il respir greve, </l>
<l>or rotti or doppi i battiti del core, </l>
<l>presso il navil d'Edmenegarda un altro</l>
<l>venìa solcando; e la medesim'onda, </l>
<l>che dall'uno, dall'altro era percossa. </l>
<l>O Edmenegarda, volgiti! non odi?... </l>
<l>Ahi, che duro pallor t'ha ricoperta! </l>
<l>che abbandono di sensi! </l>
                                     <l rend="text-align:right"> I tuoi fanciulli</l>
<l>ti credono dormente, e si fan cenno, </l>
<l>ponendo il dito sulle rosee bocche, </l>
<l>di non turbarti quell'amabil sonno. </l>
</lg>
</lg>
</div1>

<div1 type="poesia">
<head>CANTO SECONDO</head>
<lg type="canzone">

<lg>
	<l rend="text-align:right">Sfiora le eccelse cupole, tra gli archi</l>
<l>vagola e trema sugli azzurri flutti</l>
<l>con la pietà d'un fuggitivo amante</l>
<l>il sol che muore; ed un suo raggio estremo, </l>
<l>ferendo i vetri alla romita stanza, </l>
<l>posa sul crin d'Edmenegarda. </l>
                                               <l rend="text-align:right">Oh sole, </l>
<l>no, non lasciarla. Anche su lei risplendi: </l>
<l>è bella ancor questa colpevol fronte. </l>
	<l rend="text-align:right">Simigliante ad un naufrago, che manda</l>
<l>l'ultimo grido, e vinta la persona, </l>
<l>le disperate mani incrocia al petto</l>
<l>e piega il capo sotto l'onde e spira; </l>
<l>così la combattuta Edmenegarda</l>
<l>col suo dolce peccato, ahi! s'addormenta. </l>
<l>— Tutti son lungi; ed io qui sola il noto</l>
<l>rumor sospiro degli amati passi! </l>
<l>E ancor non viene! Ei non dovria lasciarmi</l>
<l>il mio Leoni a questo tetro sogno. </l>
<l>Non teme ei forse ch'io svegliar mi possa? </l>
<l>sì consumata nel fallir sarei? </l>
<l>Oh infame il giorno che mi fûr recate</l>
<l>queste note d'amore! —</l>
                                       <l rend="text-align:right">E su dal seno</l>
<l>una lacera carta ella traendo, </l>
<l>v'infisse i lumi, la baciò, la strinse</l>
<l>tra le palme e gemette. </l>
                                     <l rend="text-align:right">— Io ben rammento</l>
<l>che, appena l'ebbi, la gittai nel foco; </l>
<l>Ma estinto il soffio del dimòn l'avea. </l>
<l>Lungo era l'atto a lacerarla intera... </l>
<l>io nol potei! —</l>
                         <l rend="text-align:right">Che sogna la demente? </l>
<l>Arsa l'avrebbe? Ah, se stridea la fiamma</l>
<l>lì pronta a divorarla, indi ritorti</l>
<l>avria gli occhi la misera. E se un primo</l>
<l>impeto pur ve la traea, sparmiato</l>
<l>già non avrebbe le sue belle vesti</l>
<l>e le man dilicate, onde salvarla</l>
<l>dalle sùbite vampe. </l>
                               <l rend="text-align:right">Oh! qual periglio</l>
<l>può rattener la donna innamorata, </l>
<l>quando la punge quell'acuto immenso</l>
<l>empio patir? </l>
                    <l rend="text-align:right">Deh, non parlar di queste</l>
<l>creature sì fragili e possenti, </l>
<l>tu non nato ad intendere che il vile</l>
<l>gaudio d'averle e d'obliarle sempre! </l>
<l>— Duro è l'indugio. E ancor non vien! —</l>
                                                                  <l rend="text-align:right">Si desta</l>
<l>da lunge un'eco: Edmenegarda ascolta</l>
<l>avidamente, le si fan le gote</l>
<l>porpora viva... Il suo Leoni è giunto. </l>
<l>— Addio, diletta! —</l>
                                  <l rend="text-align:right">Ella si tacque; e, un lungo</l>
<l>sospir traendo, con le molli braccia</l>
<l part="I">gli cinse il collo e lo baciò. </l>
                                           <l part="F">— Divina</l>
<l>sei veramente! Durassero eterne</l>
<l>quest'ore! Stolto! io non credea che tanta</l>
<l>in sé chiudesse voluttà la terra! </l>
<l>Dov'è sembianza che alla tua somigli? </l>
<l>Chi non daria per queste chiome un regno, </l>
<l>per baciar mille volte, com'io faccio, </l>
<l>queste tue chiome, e, a forza di baciarle, </l>
<l>stemperarsi d'amor, com'io mi stempro?... </l>
<l>Sì, Edmenegarda! Piega la tua testa</l>
<l>qui sul mio cor!... Deh, senti come batte</l>
<l>un cor d'Italia. Ah, questi miei non sono, </l>
<l>non son gli amplessi del superbo inglese!... </l>
<l>— Leoni mio, non proseguir! Ti prego</l>
<l>a mani giunte, non mi far morire! </l>
<l>Troppa è l'ebbrezza che nel cor mi versi; </l>
<l>ma per pietà non proferir quel nome! </l>
<l>Io non ho forza a sostenerlo! Taci! </l>
<l>— Ei ti disama; non t'amò giammai. </l>
<l>Co' suoi gelidi modi ei ti contrista, </l>
<l>gentil rosa d'amor! Ben meritava</l>
<l>d'aversi a moglie una rubesta donna</l>
<l>delle carniche rupi, e non la dolce</l>
<l part="I">Edmenegarda mia! </l>
                              <l part="F"> — Deh! più non dirne; </l>
<l>mi son pugnale avvelenato all'alma</l>
<l>le tue parole! Ei sì ancor mi ama Arrigo, </l>
<l>troppo umano e cortese a questa sua</l>
<l>miseranda colpevole! Che fôra, </l>
<l>s'ei risapesse? Oh mio Leoni! Un serpe</l>
<l>mi rode il core! Io lo disamo, io sola; </l>
<l>e si tormenta il misero a vedermi</l>
<l>tramutata così! —</l>
                              <l rend="text-align:right">Può far portenti</l>
<l>la pietà nei gentili. Ed ella intensa</l>
<l>la sentìa per Arrigo. Arse Leoni</l>
<l>in quel fiero sospetto, e sulle labbra</l>
<l>dal core offeso gli suonâr parole</l>
<l part="I">sino allor non proferte. </l>
                                     <l part="F">— E cieca or tanto</l>
<l>fatta sei tu? Veder ne lo potessi</l>
<l>sotto i vecchi palagi, com'io 'l vidi, </l>
<l>passeggiar sorridendo! Egli divora</l>
<l>tutte degli occhi queste nostre donne, </l>
<l>e, immemore di te, forse possiede</l>
<l>nel suo vil desiderio altre sembianze, </l>
<l>che un raggio, un'orma della tua non hanno. </l>
<l part="I">— Leoni, è tempo di tacer! </l>
                                           <l part="F">— Non anco, </l>
<l>Edmenegarda! Lasciali i rimorsi</l>
<l>a lui, che vola a comperati amplessi, </l>
<l>e svergogna così questo suo dono</l>
<l>non meritato dal Signor! —</l>
                                             <l rend="text-align:right">Le guance</l>
<l>d'Edmenegarda in una calda fiamma</l>
<l part="I">si tramutâro. </l>
                    <l part="F">— Ascoltami, Leoni! </l>
<l>Tu menti; è vano il dubitar; tu menti! </l>
<l>Deh, così basso non cader! Non farmi</l>
<l>più pesante la colpa! Almen mi lascia</l>
<l>questa alterezza, che in vulgar persona</l>
<l>io non locai l'affetto. Intender tanto</l>
<l>non credea dal tuo labbro. Arrigo è fiero, </l>
<l>Arrigo mio, più di quant'altri alberga</l>
<l>la vostra Italia. Ei non sapria macchiarsi</l>
<l>di gelose menzogne. Egli, il mio sposo, </l>
<l>pria di mentir, morrebbe. Or via, mi guarda; </l>
<l>gli occhi ho pieni di lagrime!... Sei pago? </l>
<l>— Edmenegarda! Se le atroci ambasce, </l>
<l>che mi schiantano il cor, le risentisse</l>
<l>una fragile donna, ella sarìa</l>
<l>sepolta già. Dissimular che giova? </l>
<l part="I">voi l'amate, l'amate! </l>
                                 <l part="F">— Oh così fosse! </l>
<l>Perché trarmi dal core anche il rimorso? </l>
<l>— No, Edmenegarda! Non lo dir! Ma vedi! </l>
<l>Vedi come per te cieco son fatto! </l>
<l>Questa indomita febbre è la mia parte</l>
<l>d'aria e di sole. Io morirei senz'essa. </l>
<l>Credi, non sente amor chi lo divide! </l>
<l>Edmenegarda mia, vile io non sono! </l>
<l>Questi crudi, che a voi, povere e frali, </l>
<l>insegnaron la colpa, e poi non sanno</l>
<l>sentir la gioia dell'avervi intere, </l>
<l>paghi d'un bacio che a sbramar li venga, </l>
<l>questi tutti son vili! —</l>
                                    <l rend="text-align:right">Dallo sguardo</l>
<l>d'Edmenegarda, ai concitati accenti, </l>
<l>lampeggiò l'allegrezza, e intorno al collo</l>
<l>gli ripose le braccia; e figli e sposo</l>
<l>svaniron lenti dalla sua memoria</l>
<l>sotto il vel dell'oblio, che il novo affetto</l>
<l>continuatamente iva tessendo</l>
<l>più fitto sempre. </l>
                           <l rend="text-align:right">Ma sorrider lieta</l>
<l part="I">già non sapeva. </l>
                         <l part="F">— Oh mio Leoni! Infauste</l>
<l>giornate il cor mi presagisce. Ah sempre</l>
<l>amami, sempre com'io t'amo; e queste</l>
<l>parole mie non obliar. La terra</l>
<l>mi tesserà dolori, avvilimenti; </l>
<l>io sarò forte a sostenerli. In core</l>
<l>mi languirà la prece, e disperata</l>
<l>io non cadrò. Se mi mancasse il pane, </l>
<l>non saliranno i miei lamenti a Dio; </l>
<l>me l'avrò meritato! Ma, se mai</l>
<l part="I">tu... mi lasciassi... </l>
                             <l part="F">— Angiolo mio! Quai fole</l>
<l>per la mente ti passano? Sorridi, </l>
<l>Edmenegarda. Or via; caccia dall'alma</l>
<l>queste vaghe paure! E non ti basta</l>
<l part="I">l'amor mio tanto? </l>
                            <l part="F">— Oh sì, mi basta! E vedi</l>
<l>ch'io son tranquilla. Ma tu pur, diletto, </l>
<l>non affannarmi; non voler ch'io tremi</l>
<l>dell'ire tue! Qual gloria indi n'avresti? </l>
<l>Che resta a noi, se non amarci? —</l>
                                                        <l rend="text-align:right">A queste</l>
<l>voci d'affetto sospirò Leoni</l>
<l>di profonda amarezza, ed esitando</l>
<l>la man le porse, come con quell'atto</l>
<l>perdón le dimandasse dell'averla</l>
<l>contristata così. </l>
                         <l rend="text-align:right">Sul core afflitto</l>
<l>ella serrò la cara mano... e tacque! </l>
<l>Molti dolori chi molto ama oblia! </l>
<l>Sceso era già dall'orizzonte il sole</l>
<l>e in grembo alle romite aure del loco</l>
<l>movea un suon di reconditi sospiri</l>
<l>rotti da qualche inebriato accento. </l>
<l>Ma quella sera sulle dolci mura</l>
<l>calâr tetri i crepuscoli; alle imposte</l>
<l>mugolarono i venti; e sembrò voce</l>
<l>quasi di pianto il mormorar de' flutti. </l>
	<l rend="text-align:right">Anche l'addio delle tremanti bocche</l>
<l>alla forzata ilarità del volto</l>
<l>non rispose quel dì. </l>
                               <l rend="text-align:right">Nelle fatali</l>
<l>soglie si nascondea la preparata</l>
<l>ira del Nume: un innocente bimbo. </l>
<l>Il sottil laccio tra la siepe al falco</l>
<l>ghermisce il collo, e la invisibil goccia</l>
<l>colmo al le ripe l'oceàn travolve. </l>
<l>Per quelle sale con aerei passi</l>
<l>trasvolando Leoni, non s'avvide</l>
<l>del fanciulletto, che di là per caso</l>
<l>passava. Urtollo; e il poverino a terra</l>
<l>giacque ferito nella bella fronte. </l>
<l>Leoni come lampo gli si tolse</l>
<l>dagli occhi. Accorse alle dolenti strida</l>
<l part="I">la madre. </l>
               <l part="F">— Oh santa Vergine! rispondi: </l>
<l part="I">rispondi, angelo caro. Che hai tu fatto? </l>
<l part="F">— Mamma, non io; ma quel signor del Lido... </l>
<l>— Taci! t'inganni, non è ver. Non deve</l>
<l>un bel fanciullo lagrimar. Se taci, </l>
<l>se non parli ad alcuno, io ti prometto</l>
<l>che un bell'abito avrai, ma de' più belli</l>
<l>che si veda in Venezia. —</l>
                                           <l rend="text-align:right">Ed asciugando</l>
<l>il poco sangue del picciolo viso, </l>
<l>molte feste gli fece. Alle carezze</l>
<l>inusitate da gran tempo e al gaio</l>
<l>promettere, il fanciul serenò gli occhi</l>
<l>subitamente; e non finìa la madre</l>
<l>di carezzarlo. </l>
                    <l rend="text-align:right"> Una crudel tempesta</l>
<l>da molti giorni si mescea frattanto</l>
<l>nell'anima d'Arrigo.</l>
                                 <l rend="text-align:right">Ove fuggito</l>
<l>era quel dolce, quell'amabil riso</l>
<l>d'Edmenegarda sua? Perché sì mesto</l>
<l>il sonar della voce e sì frequente</l>
<l>lo scolorir del volto? Onde quel vago</l>
<l>sviarsi de' pensieri e quel profondo</l>
<l>compatir delle colpe? E se festiva</l>
<l>talor si mostra, perché mai traluce</l>
<l>dalle note e dai gesti un doloroso</l>
<l>sforzo dell'alma? La cagion del fiero</l>
<l>mutamento qual era? </l>
                                  <l rend="text-align:right">Ella altre volte</l>
<l>d'Arrigo a canto procedea superba, </l>
<l>l'ondeggiar delle vele e il variato</l>
<l>gioco de' raggi e il luccicar dell'acque</l>
<l>lietamente notando. Ai vaghi aspetti</l>
<l>era gelida adesso e di mirarli</l>
<l>rifuggìa quasi. Nel leggiadro core</l>
<l>altre volte un desio caldo la punse</l>
<l>di visitar le insigni opre dell'arte</l>
<l>in compagnia d'Arrigo: or da gran tempo</l>
<l>non vedea quelle sale, e senza cura</l>
<l>abbellìa la persona, e senza affetto</l>
<l>educava i suoi fiori. </l>
                              <l rend="text-align:right">— In che le spiacqui? </l>
<l>— talor diceasi Arrigo — e donde nasce</l>
<l>quel tormentoso infastidir di tutto? </l>
<l>quei rotti sonni? quel tremar talvolta</l>
<l>nelle mie braccia? Oh che?... forse?... —</l>
                                                             <l rend="text-align:right">E dal bruno</l>
<l>fronte gocciava qualche fredda stilla. </l>
<l>Poi, ripensando alle celesti gioie</l>
<l>da Edmenegarda avute, e a quella tanta</l>
<l>vita d'amor pei figli, e a sé guardando, </l>
<l>giovine e bello e da tanti anni amato, </l>
<l>con timida allegrezza, ebbe vergogna</l>
<l>di dubitar. </l>
                <l rend="text-align:right">Né sì profondo infitta</l>
<l>gli restò come pria dentro al pensiero</l>
<l>una persecutrice ombra, che sempre, </l>
<l>con la sua dolce Edmenegarda uscendo, </l>
<l part="I">su' lor passi incontrava. </l>
                                       <l part="F">— Oh l'importuno! </l>
<l>Che pretende costui? — proruppe un giorno</l>
<l part="I">con la sua donna Arrigo. </l>
                                       <l part="F">— E che? vorresti</l>
<l>impedirgli la via? —</l>
                                   <l rend="text-align:right">Si ricambiâro</l>
<l>ambo un sorriso; e fu sì casto e pieno</l>
<l>e confidente, che potea di mille</l>
<l>sospettose paure esser compenso. </l>
<l>Ma quando acuta i visceri penètra</l>
<l>la vipera del dubbio, ella consuma</l>
<l>fieramente la vita, e non è forza</l>
<l>ch'indi la tragga. Nel fervor dei prandi, </l>
<l>nella vicenda de' convulsi giuochi, </l>
<l>tu crederai di seppellir quel mostro; </l>
<l>ma sorgerà. Nelle sonanti corse, </l>
<l>tra i tumulti del dì, nella notturna</l>
<l>melodia d'un'angelica canzone, </l>
<l>che di tepido oblio l'anima incanta, </l>
<l>tu crederai di seppellir quel mostro; </l>
<l>ma sorgerà. Né sull'altar di Dio, </l>
<l>dove si placa ogni tempesta umana, </l>
<l>la prece e il pianto t'usciranno in pace. </l>
<l>— Vieni, Adolfetto mio: dolce è la sera; </l>
<l>vieni a San Marco. Vi vedrai di molti</l>
<l>vispi fanciulli. Tu sta' ritto e bello. </l>
<l>Fa' loro invidia. —</l>
                                <l rend="text-align:right">Vezzeggiando al padre, </l>
<l>batté palma con palma il fanciulletto</l>
<l>tutto contento, ed abbellir si fece. </l>
<l>Nero il turbante, come neve il collo, </l>
<l>ceruli i guardi, cerula la veste, </l>
<l>biondi i capelli, inanellati e lieve</l>
<l>per l'omero scorrenti, era Adolfetto</l>
<l>un angelico incanto. E parea nato</l>
<l>quel soave fanciullo a render miti</l>
<l>con la tanta bellezza anche le fiere. </l>
	<l rend="text-align:right">Sei pur vaga, o Venezia, e lungamente</l>
<l>memorabile e cara alle pietose</l>
<l>fantasie del mio cor! Chi porta gli occhi</l>
<l>la prima volta sull'eterne torri</l>
<l>del tuo San Marco e non sospira, è degno</l>
<l>d'assiderarsi alle perpetue brume</l>
<l>del Boristene. Chi trascorrer lascia</l>
<l>le gentili tue donne e non si sente</l>
<l>rapito all'aria de' leggiadri aspetti, </l>
<l>non merta mai bacio d'amante. E quando</l>
<l>al grazioso favellar festivo</l>
<l>non esilara il cor, l'ultima Islanda</l>
<l>io ben dirò che gli fu madre. </l>
                                             <l rend="text-align:right">Al cupo</l>
<l>tempestar della mente e agli odii ingrati</l>
<l>della terra natale, e a qualche arcano</l>
<l>e tremendo peccato, in queste tue</l>
<l>ospiti rive, dopo lunga guerra, </l>
<l>trovò riposo un esule; e talvolta</l>
<l>brillò la gioia ne' fulminei sguardi</l>
<l>del poeta d'Aroldo. </l>
                              <l rend="text-align:right"> Alle solinghe</l>
<l>ore di quella traviata i canti</l>
<l>del poeta d'Aroldo eran compagni. </l>
<l>E quella sera le correan a forza</l>
<l>la mente e gli occhi sui dolenti casi</l>
<l>di Parisina. Alla fatal lettura, </l>
<l>ecco repente tramortir la lampa, </l>
<l>stridere i vetri: ella riapre e chiude</l>
<l>più volte il libro, e pallida, d'intorno</l>
<l>sguardando, le parea dalla oscillante</l>
<l>parete lampeggiar l'ombra del duca. </l>
<l>Popolata è la piazza, e sotto il doppio</l>
<l>ordin degli archi in allegria passeggia</l>
<l>la varia gente. Assiso era col padre</l>
<l>il fanciullin da un canto. E con le bianche</l>
<l>dita sfogliava una recente rosa, </l>
<l>che la gentil fioraia, in trapassando, </l>
<l>data gli avea. Dal doloroso petto</l>
<l>sospirò Arrigo a contemplar divelta</l>
<l part="I">la beltà di quel fior. </l>
                                 <l part="F">— Perché sospendi, </l>
<l>Adolfetto, il tuo giuoco? A chi riguardi</l>
<l>sì fisamente? Di'; conosceresti</l>
<l part="I">quel signor bruno? </l>
                              <l part="F">— Se il conosco! e molto</l>
<l part="I">male ei mi fece! </l>
                         <l part="M">— Che? </l>
                                      <l part="F">— Spinsemi a terra. </l>
<l part="I">— Dove? </l>
               <l part="F">— Fuggendo per le nostre sale. </l>
<l part="I">— Tu sogni? </l>
                     <l part="F">— Babbo mio, deh! non guardarmi</l>
<l part="I">sì corrucciato. </l>
                     <l part="F"> — Parla, angelo, parla! </l>
<l part="I">— La mamma corse ed egli era scomparso. </l>
<l part="M">— Ed è quello? </l>
                        <l part="M">— Sì, quello. </l>
                                             <l part="F">— In lontananza</l>
<l part="I">forse t'inganni. </l>
                        <l part="M">— Oh no. </l>
                                        <l part="F">— Quando ripassa, </l>
<l part="I">guardalo attento. —</l>
                                 <l part="F">Ripassò Leoni. </l>
<l part="I">— Dunque? </l>
                    <l part="F">— Gli è quello! —</l>
                                                   <l>Arrigo si coperse</l>
<l>di mortal pallidezza; i polsi un tratto</l>
<l>gli si allentâro; e sotto alla vergogna</l>
<l>sospirò di morire. Il paradiso</l>
<l>della sua vita si chiudea per sempre! </l>
	<l rend="text-align:right">Ma dopo gli urti di quel primo affanno, </l>
<l>che ogni forza, ogni senso gli scompose, </l>
<l>dell'aere diffuso al refrigerio, </l>
<l>pietosamente assursero in Arrigo</l>
<l>i secondi pensieri. </l>
                             <l rend="text-align:right">— Ella tradirmi! </l>
<l>Ella sì amante, che parea vivesse</l>
<l>del soffio mio! Tradirmi ella, mendìca</l>
<l>e allo splendor delle mie nozze assunta! </l>
<l>Ella che sempre io nominai coi nomi</l>
<l>più giocondi e soavi!... Arrigo, acqueta</l>
<l>l'anima ardente. E non potria quel folle</l>
<l>essersi appena avventurato un giorno</l>
<l>a tentar le mie soglie, e così offesa</l>
<l>Edmenegarda dispregiar quell'atto, </l>
<l>da non curarne o vergognar tacendo? </l>
<l>Talor maestro di sospetti è il caso</l>
<l>perfido e vile. Ma... quel novo stato</l>
<l>di tristezza che l'occupa! Parlarle</l>
<l>uopo è una volta. Oh incanutir le chiome</l>
<l>mi possano oggi! Mi diserti il cielo</l>
<l>d'ogni ricchezza, un misero sepolcro</l>
<l>copra i miei figli; ma non sia l'orrendo</l>
<l>fallo, non sia! —</l>
                            <l rend="text-align:right">Da una lampada d'oro</l>
<l>sul letto nuzial d'Edmenegarda</l>
<l>una timida luce si diffonde</l>
<l>velatamente. </l>
                   <l rend="text-align:right">Ella è soletta, e il capo</l>
<l>stanco reclina tra le ardenti palme. </l>
	<l rend="text-align:right">E pensava, pensava! E in quei pensieri</l>
<l>era un torbido assalto di paure, </l>
<l>di rimorsi, d'amor, di pentimenti, </l>
<l>e indomato un disio di sovvenirsi, </l>
<l>e un lungo sforzo d'obliar. </l>
                                          <l rend="text-align:right">Da quella</l>
<l>mutua battaglia alfin scosse la testa. </l>
	<l rend="text-align:right">Arrigo entrò. Lieve un tremor sul labbro, </l>
<l>lieve un pallor; non altro. E a lei vicino</l>
<l part="I">si pose. </l>
            <l part="M">— Arrigo! </l>
                             <l part="F">— Edmenegarda! È tempo</l>
<l>ch'io vi favelli. Rammentate i giorni</l>
<l>del nostro amore? Ei furon lieti! e forse</l>
<l part="I">non torneranno più!</l>
                                <l part="F">— Tristo è il presagio, </l>
<l part="I">Arrigo mio! </l>
                  <l part="F"> — Sentite, Edmenegarda. </l>
<l>Qualche mistero di dolor vi siede</l>
<l>nell'anima profonda. Io non vorrei</l>
<l>aver fatto una misera. Quel giorno</l>
<l>che legai la mia fede (oh così amaro</l>
<l>non credea mi tornasse il ricordarlo!), </l>
<l>quel giorno, come adesso, io tenea stretta</l>
<l>nelle mie la tua mano... e questi accenti</l>
<l>m'uscir dal core: — Edmenegarda, eterni</l>
<l>so che non duran sulla terra affetti. </l>
<l>O inesorata li spegne la morte, </l>
<l>o li lacera il mondo. Io credo e spero</l>
<l>che mi amerai. Ma... se una volta stanca</l>
<l>di me tu fossi, se al tuo cor non pari</l>
<l>trovassi il mio, se di tristezza e noia</l>
<l>i tuoi giorni languissero, prometti</l>
<l>che parlerai, prometti! — E a te piangente</l>
<l>parve strano quel dir; tu non credevi</l>
<l>che quest'ora arrivasse. Edmenegarda, </l>
<l>tu nol credevi! Or via; parla una volta: </l>
<l>che ti contrista? Questa lunga e dura</l>
<l>serie di giorni desolati è troppo. </l>
<l>Parla; ti versa nel mio cor. Non sono</l>
<l>l'amico tuo? —</l>
                          <l rend="text-align:right">Fu dieci volte spinta</l>
<l>quella infelice a rivelar la colpa. </l>
<l>Ma il terror, ma l'amor, ma quella stessa</l>
<l>bontà d'Arrigo, a cui tanta ferita</l>
<l>già recar non sapea, miseramente</l>
<l part="I">la rattennero, e tacque. </l>
                                    <l part="F">— Oh più non dirmi</l>
<l>di sì dolenti cose! A te ben noto</l>
<l>esser dovria perché sì mesta ho l'alma! </l>
<l>Son questi i giorni che a' miei dolci colli</l>
<l>gir mi lasciavi, e della madre in seno</l>
<l>io deponeva i verecondi arcani</l>
<l>del mio felice vivere! Da un anno, </l>
<l>sai ch'ella... è morta! —</l>
                                        <l rend="text-align:right">E, a quella pia memoria, </l>
<l>le cadeva una lacrima, confusa</l>
<l>col rossor di meschiar l'urna materna</l>
<l part="I">alla prima menzogna. </l>
                                   <l part="F">— Edmenegarda!... </l>
<l>Null'altro?... Questo... veramente questo</l>
<l part="I">v'amareggia?... Null'altro? </l>
                                           <l part="M">— E perché fiso</l>
<l part="F">così mi guardi? —</l>
                               <l rend="text-align:right"> Tutto in quell'occhiata</l>
<l>Edmenegarda intese; e la sostenne</l>
<l part="I">imperterrita. </l>
                    <l part="F">— Ascoltami! Un atroce</l>
<l>dubbio m'agita l'anima. Più a lungo, </l>
<l>viltà sarebbe il mio tacer. Conosci... </l>
<l>certo Leoni? —</l>
                          <l rend="text-align:right">Un gelido trabalzo</l>
<l>urtolle il core, ma passò qual lampo. </l>
<l part="I">— Lo conoscete?</l>
                            <l part="F">— Arrigo mio, perdona</l>
<l>se ti sorrido... Io sì che lo conosco</l>
<l>quello scortese. Un dì, male avviato, </l>
<l>d'ignote genti a dimandar qua venne; </l>
<l>e, nel partirsi, inavvertito, a terra</l>
<l>spinse Adolfetto nostro. —</l>
                                            <l rend="text-align:right">E, proferendo</l>
<l>le mendaci parole, un'aria assunse</l>
<l>di maraviglia, d'innocenza e pace. </l>
	<l rend="text-align:right">Ei la guardò; ma l'ineffabil riso</l>
<l>tuttavia nei sereni occhi brillava. </l>
	<l rend="text-align:right">Caderle ai piedi, stringerla, baciarla</l>
<l>e ribaciarla, e non finir di dirle</l>
<l>mille accorate e mille dolci cose</l>
<l>fu per Arrigo un punto. Era obliato</l>
<l>l'orgoglio inglese in quegli atti d'amore! </l>
	<l rend="text-align:right">E l'abbracciava il misero!... </l>
                                                  <l rend="text-align:right">Un istante</l>
<l>che allentato si fosse il tempestoso</l>
<l>urto di quella ebbrezza, avria sentito</l>
<l>tremar sotto gli amplessi orribilmente</l>
<l>le colpevoli membra, e sotto i baci</l>
<l>farsi di gelo la convulsa bocca. </l>
</lg>
</lg>
</div1>

<div1 type="poesia">
<head>CANTO TERZO</head>
<lg type="canzone">
<lg>
	<l rend="text-align:right">O giovinette, gioia vereconda</l>
<l>delle case materne, a cui dovrebbe</l>
<l>vergin campo d'amori esser la terra, </l>
<l>quand'io vi veggo rotear ne' balli, </l>
<l>di rose e gigli incoronate il crine, </l>
<l>quand'io v'ascolto ne' giocondi crocchi</l>
<l>le memori narrarvi ore del chiostro, </l>
<l>o le speranze del futuro amante, </l>
<l>non vi sorrido; ma pietà mi stringe</l>
<l>dolorosa di voi, che imprenderete</l>
<l>la dura via tra poco. Una celeste</l>
<l>larva è l'amor, che spanderà d'ebbrezza</l>
<l>la vostra notte; ma sull'alba gli occhi</l>
<l>vi nuoteran, senza saperlo, in pianto. </l>
<l>Deh, se più tarda del desio vi splende</l>
<l>la vision delle ridenti nozze, </l>
<l>deh non v'incresca, o giovinette, il vostro</l>
<l>vergine asilo e il queto orto materno! </l>
<l>Deh non vi punga di mutar la pace</l>
<l>di quelle mura col rumor del mondo! </l>
<l>Guai se una volta lacrimaste i tempi</l>
<l>non redituri! E, se di spose e madri</l>
<l>a quel tremendo ministerio eccelso</l>
<l>Dio vi destina, di più forte gente</l>
<l>fate ricca la terra! Incliti amori</l>
<l>e pietose virtuti al secol novo</l>
<l>date una volta; e la gentil fortezza</l>
<l>degli atti vostri avrà corone e canto. </l>
<l>Ma fra quanta di rei turba infelice</l>
<l> (ahi poche e stanche!) i verginali capi</l>
<l>riposerete alla fiorita landa</l>
<l>voi, coraggiose martiri, venute</l>
<l>la frale ad espiare anima d'Eva! </l>
	<l rend="text-align:right">E tu, mio Genio, pellegrin ti reca</l>
<l>sul precipite abisso. E quando ascolti</l>
<l>altre misere incaute approssimarsi, </l>
<l>àlzati e grida col furor negli occhi</l>
<l>d'Edmenegarda il nome. E se la turba</l>
<l>dall'impeto è travolta, allor dell'ali</l>
<l>fàtti un velo alla fronte, e piangi e prega. </l>
	<l rend="text-align:right">Passan l'ore sull'uom, passano i giorni, </l>
<l>che triste o lieto, irremutabil sempre, </l>
<l>numera il Sol. Ma le speranze, i sogni, </l>
<l>gli odii, gli amori, e l'incalzarsi eterno</l>
<l>delle memorie, e l'avvenir celato, </l>
<l>e i durissimi tedi, e il faticoso</l>
<l>dibattersi dell'alma, e il trovar pace</l>
<l>dopo fieri cimenti, ahi tarda e breve</l>
<l>e guerreggiata con orrenda gioia</l>
<l>da Satàna e dall'uom; questi misteri</l>
<l>non li numera il tempo. Anni ed istanti</l>
<l>con pari vol misurano. Nessuno</l>
<l>quei dell'altro indovina. Han vita e moto</l>
<l>e sepoltura in noi; sin che lo strale</l>
<l>fischia della suprema ora nell'alto, </l>
<l>guizza il lampo di Dio sulle tenèbre... </l>
<l>e quell'ambage non è più. </l>
                                         <l rend="text-align:right">Chi tenta, </l>
<l>poiché la rea fra le tradite braccia</l>
<l>tremò, chi tenta penetrar gli abissi</l>
<l>dell'anima sviata? Ella sorride</l>
<l>chiama, con voce più soave, il nome</l>
<l>de' suoi figli e d'Arrigo; e in una tinta</l>
<l>lieve di rosa s'incolora il lungo</l>
<l>pallor del volto. Più profonda è fatta</l>
<l>la battaglia del cor, che nessun vede, </l>
<l>ma che i improvvisa ad or ad or balena</l>
<l>da un sospir divorato e da una fredda</l>
<l>stilla di pianto. </l>
                        <l rend="text-align:right">E Arrigo?... — Egli si sforza</l>
<l>d'esser lieto, e non può. Ben come un dolce</l>
<l>fantasma, che talor passa per l'ombre</l>
<l>d'un sogno tormentoso, ei si dipinge</l>
<l>la fé d'Edmenegarda; e l'accarezza</l>
<l>come il dormente quella bianca imago. </l>
<l>Ma, quasi mesta del notturno gelo, </l>
<l>fugge la bella forma, e risepolto</l>
<l>nelle tenèbre il sognator sospira. </l>
<l>— Perché quest'ombra di sospetto a tergo</l>
<l>m'incalza sempre? Ma, se rea foss'ella, </l>
<l>come potrebbe sostener sol uno</l>
<l>de' baci miei, né di rossor morirne? </l>
<l>Avria sconvolto le sue leggi eterne</l>
<l>la natura ed il ciel? Come in sì breve</l>
<l>ora mutar l'angelico costume? </l>
<l>Io demente l'accuso; e chi sa quanto</l>
<l>ella si strugge, e se de' miei s'accorse</l>
<l>dubbi codardi! Io vigilai già troppo, </l>
<l>né mai l'aspetto di colui m'apparve, </l>
<l>né ombroso un gesto, un moto io mai non vidi</l>
<l>d'Edmenegarda mia, di quella mite</l>
<l>anima che talor si fea tremante</l>
<l>d'un mover lieve di notturna foglia, </l>
<l>d'un fior che le cadesse. Oh questa è colpa, </l>
<l>è colpa in me, ch'io vo' punir. —</l>
                                                      <l rend="text-align:right">Siffatti</l>
<l>son d'Arrigo i pensieri — E cerca ovunque</l>
<l>disviarne la mente. Ecco; alla sua</l>
<l>leggiadra donna d'abbellirsi a festa</l>
<l>amabilmente impera. </l>
                                  <l rend="text-align:right">— Il gaio mondo</l>
<l>vola a' teatri. Edmenegarda, altèro</l>
<l>fammi di te, tra tutte quante bella! </l>
<l>Sentirai la virtù delle immortali</l>
<l>melodie di Rossini in bocca a questo</l>
<l>angelo ispano! Tutt'Europa ai canti</l>
<l>della Garcìa sospira. —</l>
                                       <l rend="text-align:right">Allegra accolse</l>
<l>e timida l'invito. Eran più giorni</l>
<l>che nol vedeva, consigliero a entrambi</l>
<l>il prudente timor. Forse tra' mille</l>
<l>ritrovato coi destri occhi amorosi</l>
<l>quella sera l'avria. </l>
                              <l rend="text-align:right">Quanta vaghezza</l>
<l>d'abiti e forme! e che tesor si spande</l>
<l>di profumi e di luce, e che diffusa</l>
<l>e terribile e mesta onda di note</l>
<l>per la bella Fenice! </l>
                               <l rend="text-align:right">Inni di gloria, </l>
<l>canti d'amor, selvagge ire dal petto</l>
<l>fulmina Otello, e solitario cade</l>
<l>di Desdemona il pianto, e sotto i salci</l>
<l>freme l'arpa divina. </l>
                               <l rend="text-align:right">Oh! chi non arde, </l>
<l>chi non gela a le lunghe e disperate</l>
<l>note d'amor, di gelosia, di morte? </l>
<l>Suonano le commosse aure di grida; </l>
<l>palpita Arrigo; ed ella, in quei tumulti</l>
<l>soffocando il terror, giù nella folla</l>
<l>furtivamente il suo Leoni affisa,</l>
<l>che, chiuso in altre voluttà, non plaude, </l>
<l>ma profondo sospira. </l>
                                 <l rend="text-align:right">I canti estremi</l>
<l>lacerarono Arrigo; e, quando Otello</l>
<l>con le sue mani furiose estinse</l>
<l>Desdemona infelice, inorridito</l>
<l>pianse l'inglese e ricercò sul volto</l>
<l>d'Edmenegarda una pietà segreta... </l>
<l>Ed ella? Indarno la chiedea dal cielo. </l>
	<l rend="text-align:right">Da molti giorni era composto in pace</l>
<l>il cor d'Arrigo; e carezzava i figli</l>
<l>festevolmente, e sulle sue ginocchia</l>
<l>se li togliea, facendoli amorosi</l>
<l>messaggieri di baci alla lor madre. </l>
<l>E alfin, quel dubbio ad espiar, risolse</l>
<l>per qualche dì, con dilicato affetto, </l>
<l>d'abbandonar la sua dolce compagna</l>
<l>e le venete spiagge; anche a rapirsi</l>
<l>da quei duri pensieri. </l>
                                  <l rend="text-align:right">A voi più volte, </l>
<l>o friulane valli, inebriato</l>
<l>tornava Arrigo col desio; ché un'orma</l>
<l>in voi trovar della natal sua terra</l>
<l>gli parea sempre, e il vostro aere cortese</l>
<l>gli custodiva il più soave arcano</l>
<l>degli anni suoi: però che sulle sponde</l>
<l>del Tagliamento un dì vide una mesta</l>
<l>giovinetta vagar pensosamente, </l>
<l>al mite raggio delle prime stelle</l>
<l>e ai fioretti del margo acconsentendo</l>
<l>qualche sospiro; e dimandò chi fosse; </l>
<l>e più d'ogni altro gli fu caro il nome</l>
<l>d'Edmenegarda. E ancora una vaghezza</l>
<l>lo pungea di mirar quelle divelte</l>
<l>torri, che la solinga edera allaccia. </l>
<l>Campo una volta a baronal fortuna</l>
<l>or son nicchia notturna alle selvagge</l>
<l>volpi, e per gli atri, ove suonar le spade, </l>
<l>passa a staccar qualche frantume il vento, </l>
<l>mentre in alto la bruna aquila ondeggia</l>
<l>e, il fulmineo serrando arco dell'ale, </l>
<l>precipita alla preda. A quei castelli</l>
<l>lambe le falde impaurito e passa</l>
<l>il viandante, e i colpi della scure</l>
<l>sull'erma balza il legnaiuol sospende</l>
<l>ad or ad or: ché dentro alla solinga</l>
<l>magion de' Savorgnani ode un feroce</l>
<l>ballo di morte, e lungo quelle sale</l>
<l>vede traverso i colorati vetri</l>
<l>passar rossi fantasimi, agitanti</l>
<l>fiaccole e spade. </l>
                          <l rend="text-align:right">Anche il pensier d'Arrigo</l>
<l>dietro quelle sognate ombre correa. </l>
<l>Poi, riposando a fantasie gentili, </l>
<l>rammentava, o gagliarda Utino, l'opre</l>
<l>del tuo Giovanni, che attingea dai labbri</l>
<l>del divin Raffaello il benedetto</l>
<l>soffio dell'arte che d'amor si pasce, </l>
<l>e cielo e terra, innamorando, crea. </l>
<l>E del merlato Spilimbergo intorno</l>
<l>udìa sull'aura reverente i nomi</l>
<l>del Vecellio e d'Irene, ambo immortali. </l>
<l>E là trovar tra i memori oliveti</l>
<l>già gli parea la giovenil sua vita, </l>
<l>e di là, le marine onde solcando, </l>
<l>pregustava nel cor la inaspettata</l>
<l>voluttà dei ritorni. </l>
                             <l rend="text-align:right">E così volle, </l>
<l>e a la sua cara ne parlò. Sostenne</l>
<l>Edmenegarda, tra la gioia e il pianto, </l>
<l>quella battaglia, e ch'ei si rimanesse</l>
<l>tremava: eppur lo scongiurò di starsi, </l>
<l>e gioì del rifiuto, e insiem rimorso</l>
<l>di quel gaudio sentì. </l>
                                <l rend="text-align:right">Misera! il fato</l>
<l>già ti chiuse ogni via, tranne quell'una, </l>
<l>che d'abisso in abisso ti sprofonda. </l>
<l>Povera foglia alla bufera in preda! </l>
<l>— Dunque tu parti!... Anche per me saluta, </l>
<l>Arrigo mio, quei colli, e le dilette</l>
<l>rive del Tagliamento, e quei beati</l>
<l>campi. Ma lungo il tuo restar non sia. —</l>
<l>E di vera tristezza eran parole. </l>
<l>— Noi ci vedremo in pochi dì. Scrivetemi, </l>
<l part="I">Edmenegarda! </l>
                        <l part="F">— Arrigo mio, m'è nuovo</l>
<l>questo tuo far. Perché nell'abbracciarmi</l>
<l>non mi chiami del “tu”? Tetra una nube</l>
<l>ti sta sul volto, né stanotte il sonno</l>
<l part="I">ti consolò. Che hai? </l>
                                <l part="F">— Nulla, mia cara. </l>
<l>Prendi cura di te, pensami e scrivi. </l>
<l>Addio, fanciulli! —</l>
                                 <l rend="text-align:right">Al sen tutti li strinse</l>
<l>e si partìa. Ma la rinata spina</l>
<l>laceravagli il cor. S'era ingannato?... </l>
<l>o quella notte Edmenegarda in sogno</l>
<l>proferse un nome?... — E ancor, per quelle sale</l>
<l>passando, acuto un brivido lo colse. </l>
<l>— Quanto son vile! Non è ver. Sì, vile... </l>
<l>sì, demente son io. —</l>
                                    <l rend="text-align:right">Ma, ad ogni passo</l>
<l>verso la ripa, una gelata mano</l>
<l>sentìa calar sul divampante petto, </l>
<l>a respingerlo addietro. Egli rauna</l>
<l>ogni sua forza, quell'incubo orrendo</l>
<l>per debellar. Né vinta era la pugna. </l>
<l>— Tornarmen'io! Pormi in agguato! All'arti</l>
<l>del sospetto discendere!... Follia! </l>
<l>Ma inumano è lo strazio. E in un dì solo</l>
<l>io quest'inferno dissipar potrei. </l>
<l>Tanto è ch'io peno! E in un sol dì la vita</l>
<l>potrei mutarmi in paradiso eterno! —</l>
	<l>Lieve una piuma a traboccar bastava</l>
<l>quella bilancia, e non tardò la sorte</l>
<l>a gittarvela su. </l>
                        <l rend="text-align:right">Già il piè d'Arrigo</l>
<l>monta la prora, già la corda è sciolta: </l>
<l>ei volse il capo... e fu per caso; e sopra</l>
<l>la man passovvi; e vide... e non s'illuse... </l>
<l>vide colui, che con pupille ardenti</l>
<l>lunge, in agguato, a contemplar lo stava. </l>
	<l rend="text-align:right">Leoni sparve. Arrigo si raccolse</l>
<l>un istante: ha risolto. A terra scese; </l>
<l>la via rifece; per ignota parte</l>
<l>entrò; salì non visto: in una stanza</l>
<l>orba di lume si celò; la fronte, </l>
<l>quasi per molto faticar, gli cadde</l>
<l>sull'ansio petto; e un'onda di pensieri</l>
<l>lunghi, ostinati gli muggìa d'intorno. </l>
	<l rend="text-align:right">Immenso amor, vergogna, ira, sospetti, </l>
<l>e terrori e speranze, eran commiste</l>
<l>quasi in un vario e vorticoso nembo</l>
<l>di tenèbra e di luce; e dentro a quella</l>
<l>tempestosa meteora, spiando, </l>
<l>stava l'inglese all'infernal tortura. </l>
<l>Ogni piè, che sonasse alle sue scale, </l>
<l>gli era un colpo nel petto; ogni persona, </l>
<l>che arrivasse, una morte. E in pochi istanti</l>
<l>ore ed ore passarono. Arrossiva</l>
<l>già di sé l'infelice... allor che un'orma</l>
<l>rapida intese. Ei trema; la pedata</l>
<l>si ferma all'uscio; e l'uscio s'apre; ei guarda, </l>
<l>misero! guarda; e vede un'ombra... un uomo... </l>
<l>vede Leoni trapassar! </l>
                                  <l rend="text-align:right">Le fibre, </l>
<l>le vene, l'ossa gli divampan tutte. </l>
<l>Ma sbarrata e di vetro è la pupilla; </l>
<l>cadaverico il volto; e sol la vita</l>
<l>da un tremor lieve delle labbra appare. </l>
<l>Inchiodato così stette un istante. </l>
<l>Indi sorrise; e due gelate stille</l>
<l>dagli occhi morti gli colâr sul petto. </l>
<l>Stette ancora un istante. Alfin si mosse</l>
<l>quel pallido fantasma; ad ineguali</l>
<l>passi arrivò sulla tradita soglia; </l>
<l>e l'aperse... e li vide... e d'uno sguardo</l>
<l>li fulminò! Poi chiuse. </l>
                                    <l rend="text-align:right">Annichiliti, </l>
<l>trascolorati, come fredde pietre</l>
<l>restâro entrambi. Edmenegarda tenta</l>
<l>trar dalla gola un solo accento; è indarno. </l>
<l>E, a forza sollevando la convulsa</l>
<l>testa, gli accenna di partir. Leoni</l>
<l>la man ghiacciata le serrò. </l>
                                           <l rend="text-align:right">— Congiunti, </l>
<l>donna, per sempre! —</l>
                                     <l rend="text-align:right">E a proseguir non valse; </l>
<l>e, sovra il gel delle livide labbra</l>
<l>non baciato baciandola, col capo</l>
<l>vertiginoso, a strascico le membra</l>
<l>disviluppando, di colà si tolse. </l>
	<l rend="text-align:right">Arrigo il vide ripassar. Fu un punto, </l>
<l>ch'ei non pose sovr'esso l'omicida</l>
<l>mano a strozzarlo. Ma, serrati i denti</l>
<l>e incrociate le braccia, ei si contenne. </l>
<l>E, quando il seppe dileguato, un cupo</l>
<l>urlo mandò qual di ferito tigre; </l>
<l>e sull'infame limitar, di nuovo</l>
<l>ritto, immobile apparve. </l>
                                       <l rend="text-align:right">La tapina</l>
<l>nol vide già: ché le cadea la fronte, </l>
<l>quasi con peso d'agonia, sul petto. </l>
<l>Ma pur, senza vederlo, a sé davanti</l>
<l>lo sentìa, lo sentìa, muto e tremendo. </l>
<l>E si sforzò di sollevar le braccia, </l>
<l>e, congiunte le palme, senza pianto, </l>
<l>senza parola, verso lui le stese. </l>
<l>— Non pregate, o signora. Ospite io v'ebbi</l>
<l>sett'anni; or basta. Ad altre mense, ad altri</l>
<l>talami andrete. —</l>
                              <l rend="text-align:right">Uscir quelle parole</l>
<l>folgoreggiando. Traboccò riversa</l>
<l>Edmenegarda, e una schiumosa riga</l>
<l>mista di sangue sui guanciali apparve. </l>
<l>Un urto, un urto ancora; e a terminarla</l>
<l>sarìa bastato. Ma il Signor non volle! </l>
</lg>

</lg>
</div1>

<div1 type="poesia">
<head>CANTO QUARTO</head>
<lg type="canzone">

<lg>
	<l rend="text-align:right">Vedesti mai della città fatata</l>
<l>sulle sponde amorose, ove s'innalza</l>
<l>perpetuo il canto tra l'oceano e il sole, </l>
<l>vedesti mai le lucide sembianze</l>
<l>d'un'angelica forma ir diffondendo</l>
<l>fascini arcani, e dietro lei confusi</l>
<l>mille cuori agitarsi, e in rapimento</l>
<l>scintillar mille sguardi, a cui dinanzi</l>
<l>ella verrà nei sorridenti sogni? </l>
<l>Mai non vedesti una leggiadra donna</l>
<l>col suo dolce compagno irsene altèra, </l>
<l>e preceduta da due biondi figli, </l>
<l>qual da una coppia di nascenti rose? </l>
<l>E non ti parver quelle anime amiche, </l>
<l>irradiate da un medesmo affetto, </l>
<l>quattro corde sonanti e risonanti</l>
<l>sotto il ciel che le ascolta e s'innamora? </l>
<l>Qual core è mai che non esulti a queste</l>
<l>melodie, che morîr su le perdute</l>
<l>soglie del paradiso e, a far men triste</l>
<l>la fulminata razza, un giorno ancora</l>
<l>sotto le dita dell'Amor son vive? </l>
<l>Le sollecite madri alle fanciulle</l>
<l>quella donna additavano, sclamando: </l>
<l>— Beate voi, se avrete una, sol una</l>
<l>parte dei giorni avventurati! —</l>
                                                   <l rend="text-align:right">Oh certo, </l>
<l>senza molto indagar, tu la vedesti</l>
<l>la invidiata creatura amante</l>
<l>o nel rumor d'un ballo avvilupparsi, </l>
<l>o star composta ad una sacra pompa, </l>
<l>o lungo il mare vagolar solinga; </l>
<l>tu la vedesti, e la più cara stella</l>
<l>del felice Adriatico ti parve. </l>
	<l rend="text-align:right">Or leva gli occhi all'ultima finestra</l>
<l>di quel palagio, a cui lambe la luce</l>
<l>le fondamenta brune, e, digradando</l>
<l>via digradando, sul canal si perde. </l>
<l>Quel palagio il conosci? È di Leoni. </l>
<l>Conosci or tu quella femminea forma, </l>
<l>col crin dimesso, con le mani scarne, </l>
<l>con la febbre nel cor, con le pupille</l>
<l>macchinalmente immobili sull'acque? </l>
<l>Ahi, come poco ella ti par diversa</l>
<l>dalla gelida pietra a cui s'appoggia! </l>
<l>Sol l'ignominia d'un ripudio puote</l>
<l>l'umano aspetto tramutar cotanto. </l>
<l>Invan tu cerchi nella tua memoria</l>
<l>di quella donna indizio. E se una traccia</l>
<l>lontan lontano al tuo pensier balena, </l>
<l>è un lieve sogno qual di cosa morta</l>
<l>da lunghissimo tempo, a cui tornando, </l>
<l>l'anima tenta di rifarne intera</l>
<l>la somiglianza; e più e più s'attrista. </l>
<l>Or, l'hai trovata? </l>
                            <l rend="text-align:right">Quel crollar del capo, </l>
<l>quel doloroso tuo lungo sospiro</l>
<l>mi rispondon che sì. Quanta pietade</l>
<l>sentirà dell'afflitta anima il mondo! </l>
<l>Oh nol pensar! </l>
                        <l rend="text-align:right">Questo rettile abbietto</l>
<l>non ha voci per piangere. Egli manda</l>
<l>sull'infelice il suo grido di scherno, </l>
<l>e lo dispera col livor dei morsi, </l>
<l>e nell'ora del mal fischia di gioia. </l>
	<l rend="text-align:right">Così, quando scoppiò l'orrido nembo</l>
<l>sul fragil capo alla reietta, i labbri</l>
<l>verecondi di mille, a cui non note</l>
<l>son le vie del peccato, amaramente</l>
<l>fecero il ghigno; e da quei labbri il nome</l>
<l>d'Edmenegarda si gittò nei crocchi, </l>
<l>senza vergogna; e fu divelto a brani</l>
<l>con maligna pietà dalle opulente</l>
<l>peccatrici, che menano a trionfo</l>
<l>la tolleranza del codardo sposo. </l>
	<l rend="text-align:right">E se qualche pudica anima ai casi</l>
<l>sospirò miserata, ebbe il dileggio; </l>
<l>e fin si diede a quel gentil compianto, </l>
<l>con demente rigor, la scellerata</l>
<l>nominanza di colpa. </l>
                                 <l rend="text-align:right">Ed or che il nappo</l>
<l>ella finì sino alla feccia, il mondo, </l>
<l>pietoso o stanco, l'obliò! </l>
                                        <l rend="text-align:right">Che importa, </l>
<l>se precipita un'alma, e senza madre</l>
<l>gemon due figli, e pesa il vitupèro</l>
<l>dove rise la gioia? Ordine è questo</l>
<l>di natura e dei fati! </l>
                               <l rend="text-align:right">Or esce appena</l>
<l>qualche rea celia, a ricordar la nuova</l>
<l>ospite di Leoni. </l>
                         <l rend="text-align:right">Egli da canto</l>
<l part="I">caramente le siede: </l>
                               <l part="F">— Alza la fronte, </l>
<l>ti consola, amor mio! Su quel feroce</l>
<l>si scagliarono tutti. E se anco l'ira</l>
<l>ti ferisse de' tristi, io la divido</l>
<l>con te, dolce amor mio! Tu la mia vita, </l>
<l>tu la mia gioia; tu di me possiedi</l>
<l>il giocondo avvenir. Come esser puote</l>
<l>se non giocondo?... Che ci cal di questa</l>
<l>così ampia terra? Anco in angusto asilo</l>
<l>Amor compone il paradiso!... Io tanto</l>
<l>t'amerò e tanto, che potrai, lo spero, </l>
<l>dimenticare il doloroso sogno</l>
<l part="I">del tuo passato! </l>
                         <l part="M">— Oh! mio Leoni... </l>
                                                        <l part="F">— Arresta. </l>
<l>Non turbarti, non piangere! E se d'uopo</l>
<l>n'hai veramente, non badarmi; e piega</l>
<l>qui la tua testa, poveretta, e piangi! </l>
<l>Merto ben io che mi trafigga il dardo</l>
<l>de' tuoi dolori! —</l>
                              <l rend="text-align:right">Edmenegarda il capo</l>
<l>riscosse alquanto, e con più lunga stretta</l>
<l part="I">serrò Leoni tra le braccia: </l>
                                         <l part="F">— Amico! </l>
<l>Vedi se i giorni del patir son giunti! </l>
<l>Io tel diceva!... Ma tu sempre meco</l>
<l>resterai, non è ver?... Tu questa mia</l>
<l>misera vita non vorrai coperta</l>
<l>di più dure vergogne. Io farò forza</l>
<l>per obliar, per non ti dar mai segno</l>
<l>che ti contristi. Ma, se tu mi vedi</l>
<l>sospirar qualche volta, oh! non dolerti, </l>
<l>te ne prego a man giunte... Io già non penso</l>
<l part="I">che a' miei poveri figli! </l>
                                      <l part="F">— Angelo amato! </l>
<l>perché dirmi così? Pria che una sola</l>
<l>lieve pena costarti, io mille volte</l>
<l part="I">vorrei morir! Ma tu... mi amerai sempre? </l>
<l part="F">— Sin che il cor batterà. Deh così presto</l>
<l>questa febbre mortal non mi consumi! </l>
<l part="I">— Sei ben crudele, Edmenegarda! </l>
                                                       <l part="F">— Oh ridi, </l>
<l>Leoni mio. Ma... così piena ho l'alma</l>
<l>di tanti sogni! Ed un di loro è bello; </l>
<l>e mi par che s'avveri; e già lo sento</l>
<l part="I">nell'esser teco! </l>
                         <l part="F">— E lo sarai, diletta</l>
<l>compagna mia, nei dì dell'allegrezza, </l>
<l part="I">lo sarai nel dolor!... </l>
                                 <l part="F">— Taci! Assopite</l>
<l>reminiscenze tu nel cor mi dèsti. </l>
<l>Non sono ancor molto lontani i tempi, </l>
<l part="I">ch'ei così mi parlava!... </l>
                                       <l part="F">— Or via, se m'ami, </l>
<l>tu dèi lo spirto allontanar da queste</l>
<l>sconsolate memorie. Odi la brezza</l>
<l>che via pei flutti vagolando spira? </l>
<l part="I">Vieni a goderla. </l>
                         <l part="F">— Il tuo voler m'è caro, </l>
<l>caro più d'ogni ben che un dì mi avesse</l>
<l>potuto dar la terra! —</l>
                                    <l rend="text-align:right">E lungamente</l>
<l>favellaron coi baci, entro la bruna</l>
<l>lor navicella errando. </l>
                                  <l rend="text-align:right">In quella sera</l>
<l>fu giocondo spettacolo a vedersi</l>
<l>agili gondolette, una sull'altra</l>
<l>scivolanti alla corsa, e un muover chiuso, </l>
<l>come di campo, e un dar vario ne' remi, </l>
<l>e un urtar nelle prue con meditata</l>
<l>frode leggiadra, e poi tutte svagarsi, </l>
<l>come nere isolette, in seno all'acque, </l>
<l>e seguitarle de' nocchieri il canto. </l>
	<l rend="text-align:right">Ma in quella gaia compagnia la loro</l>
<l>gondoletta non venne. E tu la miri</l>
<l>colaggiù, solitaria, in lontananza, </l>
<l>abbandonarsi alla balìa del vento, </l>
<l>come sviato pellegrin che pianga</l>
<l>per lo deserto. </l>
                        <l rend="text-align:right">In quelle cento prore</l>
<l>l'aperta gioia sfolgorò. Qui siede</l>
<l>il dolore e l'amor, fiori di tempra</l>
<l>passionata e gentil, che cercan sempre</l>
<l>gioie romite. </l>
                     <l rend="text-align:right">E quando quella turba</l>
<l>di navicelle, dai percossi flutti, </l>
<l>una ad una, scomparvero, a misura</l>
<l>che il ciel più sempre si vestìa di stelle, </l>
<l>quel remoto battel venne alla riva. </l>
	<l rend="text-align:right">I languidi occhi Edmenegarda spinse</l>
<l>dietro la folla che, dai curvi ponti</l>
<l>diradata calando, iva in dileguo. </l>
<l>E sgombero di genti era già il lido... </l>
<l>se togli un uom, che si tenea per mano</l>
<l>due fanciulletti, con le fronti chine</l>
<l>e vestiti a gramaglia. </l>
                                 <l rend="text-align:right">Ahi, che parola</l>
<l>di tremendi dolori indossar lutto</l>
<l>di persona vivente! </l>
                               <l rend="text-align:right">Ella conobbe</l>
<l>l'anime offese, e serpeggiar la morte</l>
<l>sentì nel cor; ma si contenne. E, volti</l>
<l>gli occhi sul mare, al suo tacito amico: </l>
<l>— Come è bello — dicea — questo lucente</l>
<l>solco, che sotto all'agitar dei remi, </l>
<l>qual per magica verga, esce dall'acque! —</l>
	<l rend="text-align:right">Così volâro i tempi. E le congiunte</l>
<l>anime solitarie, come due</l>
<l>rondini amanti che fuggîr dal falco, </l>
<l>guardavano il lor nido, allontanate</l>
<l>dalla guerra del mondo. </l>
                                      <l rend="text-align:right">Edmenegarda, </l>
<l>dopo lagrime lunghe, e procellose</l>
<l>preci, e torbide gioie, e rivocati</l>
<l>proponimenti, e divorar con fiero</l>
<l>sforzo quell'onda di martìri, e pace</l>
<l>dimandar dalla morte, e sul futuro</l>
<l>spinger ratto la mente e poi ritrarla</l>
<l>impaurita, e desiar che tutte</l>
<l>precipitasser le create cose, </l>
<l>e due spiriti soli issero erranti</l>
<l>sulle vaste ruine... alfin quetossi</l>
<l>la desolata e stanca in quel fallace</l>
<l>sonno d'amore. </l>
                         <l rend="text-align:right">O Amor! come trasmodi</l>
<l>nostra natura, e dentro v'intenèbri</l>
<l>la scintilla di Dio. </l>
                             <l rend="text-align:right">Velo d'inganni</l>
<l>tesse prima il rimorso; e il cor s'avvede, </l>
<l>ma, pago d'ingannarsi, il cor non bada; </l>
<l>o, se vi bada, di badarvi ha sdegno; </l>
<l>e, poco a poco, il misero costume</l>
<l>rende l'inganno a verità simìle. </l>
	<l rend="text-align:right">Come fu? Come avvenne?... Indarno il chiedi. </l>
<l>Stanco s'addorme il bambinel tra i fiori, </l>
<l>e si risveglia col velen nell'ossa. </l>
	<l rend="text-align:right">E così fu di lei, buona già tanto! </l>
<l>Credette pria; poi dubitò; poi disse: </l>
<l>— Non è ver, non è ver! Qual fede io ruppi? </l>
<l>Su quale altare io la giurai? Qual Dio</l>
<l>presiedette al mio giuro? Esser non puote</l>
<l>che un monarca sì grande oda ogni vano</l>
<l>bisbigliar de' mortali. Un re sì giusto</l>
<l>esser non può che a servitù condanni</l>
<l>questo fuoco d'amor, che da lui parte</l>
<l>libero tanto, ed è movenza e luce</l>
<l>del suo creato! L'avvenir?... Chi 'l vede? </l>
<l>Chi può giurar sull'avvenir? Chi giura</l>
<l>s'ei domani vivrà? se questo sole</l>
<l>splenderà sulla terra? Ama la tigre</l>
<l>il suo compagno; ma, se amor la volge</l>
<l>naturalmente ad altre gioie, è stolto</l>
<l>chi ne la incolpa. E l'uom misero ardisce</l>
<l>emendar la natura? Ama il selvaggio</l>
<l>la donna sua; ma talamo è la rupe, </l>
<l>talamo il lido ai non vietati amplessi, </l>
<l>che fan forte l'amore. E senza lacci</l>
<l>sono i turbini e l'onde. E chi le doma</l>
<l>starà sempre in catene?... Oh è ben scaduta</l>
<l>questa di belve incivilita plebe! —</l>
	<l rend="text-align:right">Lette in infauste pagine, e dai labbri</l>
<l>del suo Leoni mille volte udite, </l>
<l>tai cose ed altre a sé dicea la donna. </l>
<l>Non qual chi pensa in sicurezza il vero, </l>
<l>ma qual chi tenta, con la mente ardita, </l>
<l>suadere al cor che ogni paura è tolta. </l>
	<l rend="text-align:right">E non sapea che quell'incerto moto, </l>
<l>quel senso vago, quella nube arcana, </l>
<l>che le errava sull'alma, era il più grande</l>
<l>de' mortali spaventi, era l'occulto</l>
<l>sentimento di Dio. </l>
                              <l rend="text-align:right">Fu di Leoni</l>
<l>così cortese, dilicato, intenso, </l>
<l>previdente l'amor, che al caro volto</l>
<l>rifioriron le rose e un novo raggio</l>
<l>vesti gli occhi diletti, e le rivenne</l>
<l>desiderio dei fior. </l>
                            <l rend="text-align:right">Furono in breve</l>
<l>quelle stanze un profumo, una celeste</l>
<l>musica di colori, un inusato</l>
<l>tesor di pompe. E qua serici drappi</l>
<l>e lucenti ottomane, e sulla terra</l>
<l>morbide pelli a render muto il passo; </l>
<l>e sulle mura le dipinte imprese</l>
<l>di dame e cavalieri, e di Gulnara</l>
<l>sulle ginocchia del corsaro il pianto, </l>
<l>e il bel crociato che in un roseo nembo</l>
<l>all'amoroso susurrar dei rivi</l>
<l>bacia i grandi e lascivi occhi d'Armida; </l>
<l>e pendule dall'alto a mezzaluna</l>
<l>lampade vaghe a illuminar le mense, </l>
<l>e argentei vasi, e d'alabastro e d'oro</l>
<l>splendide conche, e bei volumi e fiori</l>
<l>sparsi, confusi, ondoleggianti... e un molle</l>
<l>aere indistinto, una fragranza intorno, </l>
<l>un'armonia da rinnovar l'Eliso. </l>
	<l rend="text-align:right">Fra tanti vaghi e graziosi aspetti</l>
<l>ella felice si credea. Ma sempre</l>
<l>quella nube fuggevole, quel moto</l>
<l>misterioso, che la fea, per forza, </l>
<l>tornar crucciata sui passati tempi. </l>
	<l rend="text-align:right">Indi l'acre piacer dell'adornarsi</l>
<l>le riassalse il cor. </l>
                            <l rend="text-align:right">Donna, per quanto</l>
<l>scaduta sia dalla sua bella altezza, </l>
<l>anco nell'onda di cocenti affetti, </l>
<l>serba sempre un amor per la sua veste. </l>
<l>Fors'è quel senso di pudico orgoglio, </l>
<l>che le insegna onorar la più gentile</l>
<l>delle create cose. </l>
                            <l rend="text-align:right">Il desir novo</l>
<l>indovinò Leoni; e benedette</l>
<l>fûr le ricchezze dal felice amante. </l>
	<l rend="text-align:right">E ondosi drappi e gonne agili e bianche, </l>
<l>come piuma di cigno, e argentei veli</l>
<l>e malinesi e batavi trapunti, </l>
<l>e lane arabe e perse, e nastri e gemme, </l>
<l>a ornar le trecce d'ebano e i nitenti</l>
<l>omeri e il collo e le nudate braccia, </l>
<l>tutto, qual per incanto, a sé davanti</l>
<l>vide la bella fata; e il cor di donna</l>
<l>con precipiti palpiti battea. </l>
	<l rend="text-align:right">Ma non molto durò; ché come piombo</l>
<l>le pesâr quelle vesti, e interrogarne</l>
<l>il perché non ardiva. </l>
                                  <l rend="text-align:right">Una rancura</l>
<l>vigile sempre nel profondo petto</l>
<l>la tormentava, la scotea dall'ebro</l>
<l>assopimento, le dicea: </l>
                                    <l rend="text-align:right">— Tu dormi, </l>
<l>ma teco io sono! —</l>
                                <l rend="text-align:right">Edmenegarda fece</l>
<l>per non udir quell'importuno grido. </l>
<l>Ma, qual punta di dardo in piaga viva, </l>
<l>ei riveniva. </l>
                   <l rend="text-align:right">Disperata pianse, </l>
<l>meditò, corrucciossi, e forza a forza</l>
<l part="I">apertamente oppose. </l>
                                  <l part="F">— Hai ben ragione, </l>
<l>Leoni mio. Noiosa è questa vita</l>
<l>di servitù, chiusi dall'onde. Io stessa, </l>
<l>che vivrei teco ne' deserti, or sento</l>
<l>che dritto n'hai, se la disami. Eguali</l>
<l>qui gli strepiti, sempre egual la pace; </l>
<l>gondole eterne e gondolieri e ciance. </l>
<l>Mai quell'ampio e vibrato aere, quel sole</l>
<l>che non si franga dalle pietre in fiamma! </l>
<l>Mai quel vario veder, quell'agitato</l>
<l>scalpitìo de' cavalli e quel de' campi</l>
<l>dolce tumulto: mai quelle segrete</l>
<l>melodie che fa l'ôra intra le fronde; </l>
<l>né un fil d'erba, né un fior, né una dolce ombra</l>
<l>che queti il cuore! E non poter da un cocchio</l>
<l>splender coll'uom che s'ama, o sulla sponda</l>
<l>seder d'un rivo e udir per la pianura</l>
<l>limpidi canti, e nella folta siepe</l>
<l>il rosignol che piange!... In mezzo all'acque</l>
<l>morrebbe certo l'amator gentile! </l>
<l>Oh la terra! la terra! Ai primi padri</l>
<l>già non fûr le pesanti onde marine</l>
<l part="I">prima stanza d'amore! </l>
                                    <l part="F">— E non tel dissi, </l>
<l>Edmenegarda mia, che ti verrebbe</l>
<l>questo vivere a noia? Esserti caro</l>
<l>quel che a me spiace? Hai detto ben. La terra, </l>
<l>la terra è stanza dell'amor; non questa</l>
<l>prigion dell'onde. Cresce, nel sonante</l>
<l>tumultuar, la vita. A questo pigro</l>
<l>nido di pesci abbandoniam le stolte</l>
<l>anime di costor. La noncuranza</l>
<l>con lo spregio si paghi. Edmenegarda, </l>
<l part="I">alla terra, alla terra! </l>
                               <l part="F">— O mio Leoni, </l>
<l>mi batte il cor di questa ebbrezza! </l>
                                                      <l rend="text-align:right">Han d'uopo</l>
<l>quei due miseri ormai del tempestoso</l>
<l>romoreggiar del mondo! </l>
                                        <l rend="text-align:right">E un agil cocchio, </l>
<l>tratto in balìa di palafreni ardenti, </l>
<l>per le città, tra il sonito e la polve, </l>
<l>già li rapisce; e invidiata splende</l>
<l>la bellissima donna. E or le vetuste</l>
<l>vie d'Antenore varca; e tu la miri</l>
<l>seder superba e sfolgorante in quelle</l>
<l>marmoree maraviglie, onde ai futuri</l>
<l>inclito andrà del mio Iapelli il nome. </l>
<l>Or sui berici colli, in mezzo a tanta</l>
<l>allegrezza di verde, alle rugiade</l>
<l>mescon dell'alba i solitari amplessi; </l>
<l>or volano al beato Adige in riva, </l>
<l>e tra i penduli salci, ove s'estinse</l>
<l>l'armonia di Catullo, un molle accordo</l>
<l>par che ai lor baci tuttavia risponda. </l>
<l>Poi dei piani lombardi e delle valli</l>
<l>cercarono il sereno aere, e la ricca</l>
<l>popolosa città. </l>
                         <l rend="text-align:right">Ma il gelsomino</l>
<l>sotto i vampi del sol, senza una fresca</l>
<l>ala di vento che lo irrori, a terra</l>
<l>debbe un giorno languir! </l>
                                        <l rend="text-align:right">Sai tu le gioie</l>
<l>amare e forti della bella figlia</l>
<l>del Caramano, nei dipinti arémi? </l>
<l>Oggi il fervido sir preme sul petto: </l>
<l>pensieroso diman vede il monarca, </l>
<l>e sente il peso delle sue catene. </l>
	<l>Un dì, regno sull'alma. Indi è procella</l>
<l>di tetro amor, di voluttà, di sdegno, </l>
<l>di fastidio, d'oblio, di rinascenti</l>
<l>gioie, con vano ritornar sui tempi</l>
<l>che più non sono. </l>
                            <l rend="text-align:right">Di Leoni è fatto</l>
<l>nebbioso il cor. Qualche benigno accento, </l>
<l>qualche cura gentil, qualche soave</l>
<l>sorriso vi splendea, come una queta</l>
<l>ma fuggitiva luce. Il resto è lampo, </l>
<l>che vien coll'oragano a illuminarne</l>
<l>gli schianti e la ruina. </l>
                                  <l rend="text-align:right">O Edmenegarda, </l>
<l>che cor fu il tuo, quell'amator sì umano</l>
<l>e caldo e mansueto or lo veggendo</l>
<l>così diverso! </l>
                     <l rend="text-align:right">Gli favella? È un dono</l>
<l>inaspettato, s'ei la man le stringe, </l>
<l>o sorridendo le ricambia il detto. </l>
<l>Gli si pone d'appresso? Ei sfoglia un libro</l>
<l>sbadatamente e legge. Osa mostrargli</l>
<l>qualche rancor? S'infuria, e le fa pieni</l>
<l>gli occhi di pianto. Allor, come accorato, </l>
<l>la vien baciando; e un vivo sol repente</l>
<l>le si spande nel volto, e muta in perle</l>
<l>quelle rugiade del dolor. </l>
                                       <l rend="text-align:right">Ma il crudo</l>
<l>velen della memoria ogni conforto</l>
<l>d'amarezza le tinge; e più non sente</l>
<l>Edmenegarda, come pria, quei caldi</l>
<l>impeti passionati, e l'indiviso</l>
<l>nuvol dell'alma le si fa più tetro. </l>
	<l rend="text-align:right">Aridi i fior, l'aria pesante, ingrato, </l>
<l>dispettoso il tumulto, aspra la vista</l>
<l>delle cose e dell'uom, torbidi i giorni, </l>
<l>trangosciate le notti... e il suo compagno</l>
<l>non curarsi e tacer! Questa è la spina</l>
<l>più sanguinosa. </l>
                         <l rend="text-align:right">Il fuorviato tralcio</l>
<l>trova un olmo, e s'appoggia. Ahi! se quell'olmo</l>
<l>stanco sarà di sostenerlo! — Oh Arrigo! </l>
<l>Oh miei poveri figli! Oh mia perduta</l>
<l>casa! Oh speranze della vita infrante! —</l>
	<l rend="text-align:right">E profondo gemea. Ma nella voce</l>
<l>del suo Leoni un refrigerio ancora</l>
<l>sapea trovar. </l>
                    <l rend="text-align:right">Necessità od affetto, </l>
<l>gli era avvinta, e bastava. Anzi, in quell'alma</l>
<l>necessità ed affetto, onta e rimorso, </l>
<l>pentimento e peccato era una cosa. </l>
<l>— Ahi, son fiere amarezze! Ecco il fedele</l>
<l>prometter suo! sola mi lascia. E quando</l>
<l>alta è la notte, io pallido mel veggio</l>
<l>comparir, non so donde. E fa risposta</l>
<l>alle parole mie con disdegnosi</l>
<l>gesti, o muti sospiri, o violento</l>
<l>suon di dolcezza... e d'ingannarmi ei crede. </l>
<l>Mio Dio, quanto mutato! Oh s'io sapessi</l>
<l>quel ch'ei cela nel cor! Gli tedian forse</l>
<l>queste rive del Garda? o ch'io gli costo</l>
<l>qualche grave pensier? —</l>
                                           <l rend="text-align:right">Sì fatte cose</l>
<l>tra sé volgendo, abbandonò le stanze: </l>
<l>nel giardin si recò. </l>
                              <l rend="text-align:right">Pallidamente</l>
<l>in grembo alle argentate acque del lago</l>
<l>lucea la luna. Era diffuso il cielo. </l>
<l>Placida l'ôra si movea tra i rami; </l>
<l>e d'un novo color, sotto le stelle, </l>
<l>si vestivano i fiori. Entro un cespuglio</l>
<l>la gentil capinera innamorata</l>
<l>modulava le sue dolci canzoni. </l>
<l>Or sì or no, tra il folto delle piante, </l>
<l>qualche lucciola intorno iva raggiando. </l>
<l>E vivo e terso, come argentea zona, </l>
<l>mettendo un soffio di sottil frescura, </l>
<l>luccicava tra l'erbe un fiumicello. </l>
<l>E, a compir quella pace, il caro e mesto</l>
<l>suon della sera si spandea dagli alti</l>
<l>campanili del Sirmio; e in una sola</l>
<l>armonia fervorosa, a mille a mille, </l>
<l>salîr limpide voci; e cielo e terra</l>
<l>pareano intesi a quel sublime accento: </l>
<l>— Santa Madre di Dio, prega per noi! —</l>
<l>Sola, non vista, in un segreto calle</l>
<l>di quel giardino, la colpevol donna, </l>
<l>compreso il cor d'un sùbito ribrezzo, </l>
<l>incurvò le ginocchia, e, giunte in croce</l>
<l>le ceree mani, sovra cui profuse</l>
<l>giù cadevan le lagrime del volto, </l>
<l>lungamente pregò. </l>
                              <l rend="text-align:right">Furon parole</l>
<l>rotte, confuse, inebriate, amare; </l>
<l>furon moti e singulti. </l>
                                  <l rend="text-align:right">Alfin la prece</l>
<l>le uscì lucida e calda. Era pei figli</l>
<l>e insegnata dal core. </l>
                                 <l rend="text-align:right">— O santa Madre</l>
<l>dei dolorosi, non a me guardate, </l>
<l>non a me, così rea! Ma i tribolati, </l>
<l>ma gli innocenti, gli orfani son vostri! </l>
<l>Per le piaghe di Lui, che vi amò tanto, </l>
<l>proteggeteli sempre. E se una volta</l>
<l>sapran di me, che li lasciai nel mondo</l>
<l>sì crudelmente, oh! fateli benigni</l>
<l>a questa loro traviata e trista, </l>
<l>che aspetta pace dalla morte. —</l>
                                                    <l rend="text-align:right">E china</l>
<l>ad un salcio la fronte e sotto i raggi</l>
<l>mesti del ciel, pareva un decaduto</l>
<l>spirito che pensasse al paradiso, </l>
<l>quando più pesa la crudel memoria</l>
<l>del commesso peccato. </l>
                                      <l rend="text-align:right">Un'orma suona... </l>
<l>si disperde... s'approssima... s'aggira</l>
<l>pei torti calli... si raccosta... È lui. </l>
<l>— Ma che fate voi là, stesa sull'erbe</l>
<l>umide della notte? Or via, sorgete. </l>
<l>Quel non è loco da pregar. Dimani</l>
<l>torneremo a Venezia. Avrete cento</l>
<l>e mille chiese eternamente aperte, </l>
<l part="I">per stancar questo Dio. </l>
                                     <l part="F">— Taci, Leoni. </l>
<l>Ma che ti feci io mai? Forse gioisci</l>
<l>di vedermi tremar? Dillo una volta: </l>
<l part="I">che ti turba così? </l>
                            <l part="F">— Nulla. —</l>
                                                 <l rend="text-align:right">Da un cespo</l>
<l>ella colse due gigli, ed un lo pose</l>
<l>con umil vezzo al suo Leoni in petto. </l>
<l>Ma quei senza badar, foglia per foglia, </l>
<l>lo stracciò con le labbra, e il nudo stelo</l>
<l>lasciò cadersi, sospirando. Anch'essa, </l>
<l>a quella vista, il suo bel fior distrusse, </l>
<l>con riboccante d'amarezza il seno, </l>
<l>e nessun più parlò. </l>
                               <l rend="text-align:right">Che lungo sogno</l>
<l>quella notte la assalse! </l>
                                    <l rend="text-align:right">In pria, da lunge, </l>
<l>come in vaghi ricordi, una dimora</l>
<l>nota le apparve, e due giovani amanti</l>
<l>e due vispi fanciulli avvicendarsi</l>
<l>baci e carezze di celeste affetto. </l>
<l>Indi una barca, uno smaniglio infranto. </l>
<l>E colpevoli fremiti e fulminee</l>
<l>voci dai labbri d'un fantasma uscite. </l>
<l>Poi mutò quella scena. E patimenti</l>
<l>lunghi intravide, e care cortesie, </l>
<l>e ritorni alla vita, e ricambiati</l>
<l>baci d'amor; ma tra quei baci un ghigno, </l>
<l>che le scagliava senza posa il mondo. </l>
<l>E ancor novi fantasmi. E il fragoroso</l>
<l>suonar d'un cocchio; e nell'obliqua fuga</l>
<l>città, ville, castella e colli e monti</l>
<l>e pianure e torrenti. Alto un tripudio</l>
<l>di cacce e prandi; libera una pompa</l>
<l>alle danze, alle corse; e in quella vita, </l>
<l>che parea venturosa, il verme arcano</l>
<l>a corroderla sempre. Uno spavento</l>
<l>fea trabalzar sulle agitate piume</l>
<l>la sognatrice; ma durava il sogno, </l>
<l>che del futuro le squarciò il velame. </l>
<l>E sotto al raggio d'un fanal notturno, </l>
<l>cinto di bari, in una cava oscura, </l>
<l>scoperse un uomo (e le parea Leoni) </l>
<l>gittar convulso l'ultima moneta</l>
<l>sopra una carta; e stringere le pugna, </l>
<l>bianco dall'ira; e bestemmiar la sorte</l>
<l>e giurar contro Dio. </l>
                                <l rend="text-align:right">Mise ella un grido, </l>
<l>ma non seppe destarsi. E quella stanza</l>
<l>maledetta fuggìa. Ma un'ampia landa</l>
<l>le si pose davanti; e misurarla</l>
<l>vedea quell'uomo a giganteschi passi, </l>
<l>e lunge lunge, oltre i morenti lembi, </l>
<l>onde si distendeano, onde ed altre onde, </l>
<l>senza riposo. E una raminga prora, </l>
<l>come penna di corvo entro alle nebbie, </l>
<l>in quelle vaporose indefinite</l>
<l>lontananze del mar si disperdea. </l>
	<l rend="text-align:right">Trambasciata, sudante, ella si scosse. </l>
<l>Aperse gli occhi, le rivenne il senso; </l>
<l>sul cor tremante delle viste cose</l>
<l>ne passaron mill'altre; un gel la strinse; </l>
<l>e disperatamente, tra le coltri</l>
<l>chiusa la testa, più pensier non ebbe. </l>
	<l rend="text-align:right">Taciti e soli, sul venir dell'alba</l>
<l>mosser dai campi alle natie lagune. </l>
<l>Rifecer quelle vie senza parola; </l>
<l>risolcaron quell'acque. </l>
                                     <l rend="text-align:right">Egual rimasta</l>
<l>era la terra. Eguale il mar. Partiti</l>
<l>eran col riso dell'april; col riso</l>
<l>dell'april ritornavano. Ma il core? </l>
<l>Ah! sui campi del core, a disertarli, </l>
<l>era passato il vento della morte. </l>
	<l rend="text-align:right">Quel riveder, risalutar gli alberghi</l>
<l>consci di tante voluttà segrete</l>
<l>ben fu com'aura, che vagasse intorno, </l>
<l>cercando i fiori dell'eliso antico. </l>
<l>Ma non trovò che nude alighe e pruni, </l>
<l>e dileguò, gemendo. </l>
                                 <l rend="text-align:right">Alfin dei tempi</l>
<l>destinati da Dio l'ora è suonata. </l>
<l>Leoni ha risoluto. Aspre le pugne, </l>
<l>fieri i tumulti, amaramente mista</l>
<l>la vergogna al dolor, morto il passato, </l>
<l>l'avvenir senza speme, e messi in fondo</l>
<l>il nome e la fortuna, ha risoluto. </l>
<l>Strascinerà vituperato i giorni</l>
<l>sotto altro ciel. </l>
                        <l rend="text-align:right">Più volte quel codardo</l>
<l>meditò di morir. Ma amor lo vinse</l>
<l>della misera creta ond'era cinto, </l>
<l>non terror del misfatto, e ruppe il ferro. </l>
	<l rend="text-align:right">Non fugge infamia. Dell'infamia il nome</l>
<l>sol può mutar. </l>
                       <l rend="text-align:right">— La stolta ira del mondo</l>
<l>mi percota. Che importa? Non è campo</l>
<l>tra noi per misurarci. Ahi, la perduta</l>
<l>giovinezza del cor! Questa è la spada</l>
<l>che ferisce profondo. E i lieti giorni</l>
<l>non potran più rinascere... Ed io solo</l>
<l>fui, che li uccisi! Ed altre vite, ed altri</l>
<l>estinti amori; e lacerato il nodo</l>
<l>d'anime mansuete; e la materna</l>
<l>felicità d'un angelo!... Ah, la morte, </l>
<l>ch'io non so darmi, sarìa pur pietosa, </l>
<l>se mi venisse a liberar da queste</l>
<l>dure battaglie! Ancor quest'oggi il pane.... </l>
<l>ancor quest'oggi. E poi?... No, no. Sull'onde</l>
<l>getterò la mia vita. Io più non voglio</l>
<l>ascoltar quella voce. È orrenda cosa</l>
<l>ascoltar la sua voce! Oh le tempeste</l>
<l>inghiottir mi potessero! L'Eterno</l>
<l>benedirei. Leoni! anco un istante, </l>
<l>e poi... lunge per sempre. —</l>
                                              <l rend="text-align:right">Era soletta</l>
<l>su un veron del palagio Edmenegarda</l>
<l>co' suoi mille pensier, torbidi, incerti, </l>
<l>rapidi, intensi, paventosi, amari; </l>
<l>e tra quelli, un occulto, un ostinato</l>
<l>presentimento, ma di tal sventura, </l>
<l>che nome non avea nella sua mente, </l>
<l>e già stavale in cor. </l>
                                <l rend="text-align:right">— Dio degli afflitti! </l>
<l>non sia ver, non sia ver! —</l>
                                            <l rend="text-align:right">Morta la luce</l>
<l>era d'intorno. Ribattevan l'ore</l>
<l>dalle squille notturne. Ella un acuto</l>
<l>strido mandò; ché un rumor lieve intese, </l>
<l>e lieve un bacio le sfiorò le chiome. </l>
<l>Vede un'ombra; poi nulla. Intorno getta</l>
<l>gli occhi smarriti; nulla. A fievol voce</l>
<l>chiama Leoni; ma nessun risponde. </l>
<l>Era sogno?... Nol sa. Vero?... Ella sente</l>
<l>sul capo ancora il gel di quelle labbra</l>
<l>che la baciâro. In sé tutta si stringe</l>
<l>impaurita; un orrido deserto</l>
<l>par che la cinga, e il cor le si discioglie, </l>
<l>a groppo a groppo, in un dirotto pianto. </l>
	<l rend="text-align:right">Quante cose in quel punto ella si disse! </l>
<l>quante più ne pensò! Non è linguaggio, </l>
<l>non è forma o color che le dipinga. </l>
<l>S'incrociano, si sciolgono, van ratte, </l>
<l>rivengono più ratte entro la mente</l>
<l>disperata e confusa; e, in geli e vampe</l>
<l>tramutandosi, assalgono gli abissi</l>
<l>miserandi dell'alma, ove alfin regna</l>
<l>in solitaria e paurosa notte</l>
<l>l'insensato dolor. Fûr pochi istanti; </l>
<l>ma tremendi, ineffabili, nascosi</l>
<l>a umana idea. Traverso a quello spirto</l>
<l>errava ancora un negro insuperabile</l>
<l>turbine di memorie e di pensieri. </l>
<l>Poi languiron le forze della vita; </l>
<l>e sui guanciali in un sopor profondo</l>
<l>piombò. </l>
              <l rend="text-align:right">Da quel sopor chi ne la desta? </l>
<l>chi la riscote?... Non è lui?... Lo guarda... </l>
<l>ma non è lui. Si risovvien di tutto. </l>
<l>Quegli un amico è di Leoni, e sorge: </l>
<l>— E' dov'è — grida, — ditelo! Non monta: </l>
<l>lo sapea da gran tempo. Or via: parole, </l>
<l>non sospiri; parole vi dimando! </l>
<l part="I">Non mi fate morir! </l>
                               <l part="F">— Egli vi lascia</l>
<l>per mia bocca un addio. Di perdonargli</l>
<l>i patiti dolori ei vi scongiura; </l>
<l>e così solo e povero veleggia</l>
<l>verso la Francia! —</l>
                                 <l rend="text-align:right">La misera donna</l>
<l>soffocò un urlo; e, rassegnata, al cielo</l>
<l>alzò le mani, e non avea parole</l>
<l>altre che queste: </l>
                          <l rend="text-align:right">— Il meritai! Doveva</l>
<l>esser così. Sotto il giudicio vostro</l>
<l>io m'inchino, o Signor. Contro vi venni, </l>
<l>mal nata polve, e voi saliste in ira</l>
<l>e m'avete percossa... </l>
                                  <l rend="text-align:right">Il meritai! —</l>
</lg>
</lg>
</div1>

<div1 type="poesia">
<head>CANTO QUINTO</head>

<lg type="canzone">

<lg>
	<l rend="text-align:right">Deh, venitemi intorno, estri gentili</l>
<l>della terra del Sol, dalle gioconde</l>
<l>belle odalische, voluttà promessa</l>
<l>del paradiso; e freman le ricurve</l>
<l>arpe, miste al romor delle fontane</l>
<l>correnti in letto di corallo e perle; </l>
<l>e della mesta Rosellana al canto</l>
<l>dall'ardue torri lo stambùl risponda, </l>
<l>mentre scherzano i silfi entro al fogliame</l>
<l>delle mistiche palme, e i flessuosi</l>
<l>giovinetti rosai dell'Ellesponto</l>
<l>levano un nembo di celesti odori! </l>
<l>Deh, venitemi intorno, innamorate</l>
<l>fantasie di quei cieli, a consolarmi</l>
<l>la mente e il carme, per sì lungo pondo</l>
<l>di dolor contristati! </l>
                                <l rend="text-align:right">Io così prego; </l>
<l>ma renitenti alle invocate gioie</l>
<l>non rispondon le corde, e dalla triste</l>
<l>anima il vivo imaginar dilegua. </l>
	<l rend="text-align:right">Alla fuggente prora apresi il mare. </l>
<l>Così fuggisser le memorie infami, </l>
<l>che lasciasti, o Leoni, avvinte al lido! </l>
	<l rend="text-align:right">Altri, cui tocca la pietà profonda</l>
<l>della misera donna, a te daranno</l>
<l>di tristissimo il nome; altri, cui l'uso</l>
<l>d'abbandonar necessità crudele</l>
<l>fe' parer l'abbandono, un motto appena</l>
<l>sibileran dai labbri, e sarà incerto</l>
<l>se sia pietate o scherno, o indifferente</l>
<l>rumor di voce che col vento passa: </l>
<l>pochi dal cor sospireran tacendo, </l>
<l>pochi tremanti della propria polve, </l>
<l>che il giudicio dell'uom lasciano a Dio. </l>
	<l rend="text-align:right">Quando si seppe di quel novo caso, </l>
<l>misto a vili racconti, onde sul capo</l>
<l>d'Edmenegarda ripiombar gli oltraggi, </l>
<l>in ferite s'aperse, e grondò sangue</l>
<l>l'anima altèra, affettuosa e degna</l>
<l>di quel misero Arrigo. </l>
                                    <l rend="text-align:right">Egli, tradito, </l>
<l>privo per lei delle più sante gioie</l>
<l>che dispensa la vita, accompagnato</l>
<l>da perenni vergogne, egli l'amava... </l>
<l>Ancor l'amava! Era la sua fanciulla. </l>
<l>Vista sì bella sulle consce rive</l>
<l>del Tagliamento; era la dolce amica</l>
<l>del segreto suo talamo; la madre</l>
<l>di quei due fanciulletti, ultimo bene</l>
<l>ch'egli avesse nel mondo; or così sola, </l>
<l>così deserta, e misera, e percossa</l>
<l>dalla terra e da Dio! </l>
                                 <l rend="text-align:right">Battea d'acerba</l>
<l>gioia e d'orrido affanno il cor d'Arrigo</l>
<l>confusamente, e prorompea: </l>
                                              <l rend="text-align:right">— Son giunti</l>
<l>questi giorni una volta! Edmenegarda, </l>
<l>li volesti, e son giunti; e non è dritto</l>
<l>che nessun te li tolga. Il lutto e l'onta</l>
<l>nella mia casa hai seminato; or cogli, </l>
<l>cogli, ché è tuo, di quella dura pianta</l>
<l>il durissimo frutto. Oh pienamente</l>
<l>vendicato son io; ma troppo, ahi! costa</l>
<l>quest'amara vendetta. E chi sa come, </l>
<l>come, adesso, ai fuggiti anni ella pensa! </l>
<l>Quante lacrime sparge; ed una mano</l>
<l>non aver che le terga, ed una voce</l>
<l>non udir che la chiami e la consoli! </l>
<l>Povera infortunata! Io, che dovrei</l>
<l>maledirti, obliarti, io sento il peso</l>
<l>de' tuoi dolori, io solo! Oh questo pianto, </l>
<l>che frenai da gran tempo, uopo è che scorra. </l>
<l>Così bastasse! —</l>
                             <l rend="text-align:right">E in furiosi e torvi</l>
<l>pensamenti quel suo spirito errava</l>
<l>dietro al vil fuggitivo; ed arrivarlo</l>
<l>avria voluto, e dirgli: — Hai lacerato</l>
<l>la vita mia; quel vago fior m'hai tolto, </l>
<l>l'hai lasciato languir; perfido! rendi</l>
<l>conto col sangue. —</l>
                                  <l rend="text-align:right">E, l'aspre alle dolenti</l>
<l>cose mescendo, rasciugava gli occhi, </l>
<l>che tornavan per forza a inumidirsi, </l>
<l>e divorava i fremiti, e in disparte</l>
<l>torceva il capo. E que' suoi due angioletti, </l>
<l>quasi con senso di pietà celeste, </l>
<l>senza parole, gli piangean da lato. </l>
	<l rend="text-align:right">Ma una più tetra e desolata stanza, </l>
<l>e ben diversa dal palagio antico, </l>
<l>d'ombre s'avvolge, e da quell'ombre un cupo</l>
<l>gemito insorge, e in una febbre ardente</l>
<l>trangoscia un core che morir non puote. </l>
<l>E tra due mani discarnate e stanche</l>
<l>langue il lavoro, sovra cui s'incurva</l>
<l>la debil vita a guadagnarsi il pane. </l>
	<l rend="text-align:right">O Edmenegarda, in così verde etade, </l>
<l>ornai per te sì miserabil fatta, </l>
<l>che la stessa Pietà non ha più accento</l>
<l>per consolarti! Orribili pensieri</l>
<l>ti si volgono in mente, e a quando a quando</l>
<l>incapace ti senti a soggiogarli: </l>
<l>sì turbinosi assalgono. </l>
                                     <l rend="text-align:right">Infelice! </l>
<l>Da quell'orlo sacrilego rimovi</l>
<l>gli ammaliati sguardi. All'acre punta</l>
<l>di quel pugnal non accostarti. Il nappo, </l>
<l>che cercavi di mescere, percoti</l>
<l>alla parete; ché dei tanti falli</l>
<l>sepolcro infame una viltà non sia. </l>
	<l rend="text-align:right">Ed ella veramente era tentata</l>
<l>di finir quegli spasimi. Ma il forte</l>
<l>pensier de' figli, e una continua speme</l>
<l>che il digiuno e la febbre avria consunto</l>
<l>quelle estreme reliquie, e il provvidente</l>
<l>terror di Dio nel comparirgli innanzi</l>
<l>così com'era, e non chiamata, un freno</l>
<l>posero a quella bramosia di morte. </l>
	<l rend="text-align:right">Ma, per quanto ella di pregar tentasse, </l>
<l>più pregar non sapeva. Era la sua</l>
<l>vita un torbido mar, corso dai nembi, </l>
<l>senza un filo di luce. </l>
                                  <l rend="text-align:right">A lui pensava, </l>
<l>che credea d'obliar; pensava a un altro, </l>
<l>che obliar non poteva; e, con veloce</l>
<l>ricordanza crudele e detti e sguardi</l>
<l>ricomponendo e patimenti e gioie, </l>
<l>stupida e lassa al suo lavor tornava. </l>
	<l rend="text-align:right">Degli aurei fregi e delle ricche vesti</l>
<l>non possedea più nulla: in sacrificio</l>
<l>lieto le offerse, a liberar le fedi</l>
<l>da Leoni tradite. E dopo tanto</l>
<l>e sì intenso patir, venne quel giorno</l>
<l>aspettato e terribile, che all'opra</l>
<l>cadder le membra, e il cibo, che non manca</l>
<l>al più mendìco, le mancò. Soccorsi</l>
<l>limosinar dal mondo? Oh! pria di farlo</l>
<l>era meglio morir. Morir non era</l>
<l>la gioia sua? </l>
                     <l rend="text-align:right">Ma la mordente fame</l>
<l>vinse i fieri proposti; e, ripensando</l>
<l>che del molto fallir pena e riscatto</l>
<l>esser potea la vita, ella ne volle</l>
<l>vtrangugiar l'amarezza insino al fondo; </l>
<l>e, offenditrice, il pan del pentimento</l>
<l>dimandar dall'offeso. </l>
                                   <l rend="text-align:right">— Alle sue soglie</l>
<l>ben mi sta ch'io ritorni: ei così smunta</l>
<l>mi vedrà, così debole alla terra</l>
<l>curvata e supplicante! Io fui la dolce</l>
<l>compagna sua! Gli parlerò d'un tempo, </l>
<l>ai nostri cuori memorabil troppo. </l>
<l>Non dirò nulla; piangerò. Che importa, </l>
<l>se quel mio Arrigo io non potrò guardarlo? </l>
<l>Parole acerbe ei mi dirà; ma, al prezzo</l>
<l>di risparmiar nuovi peccati, il pane</l>
<l>non vorrà rifiutarmi. Io non gli chiedo</l>
<l>altro che il pane! —</l>
                                 <l rend="text-align:right">Alla più dura croce</l>
<l>oggi la miseranda anima è posta. </l>
<l>Ben merita, o Signor, quando ella giunga</l>
<l>nel tuo cospetto, che, coi tanti giorni</l>
<l>di spavento e di colpa, anche quest'ora</l>
<l>ella trovi notata. </l>
                          <l rend="text-align:right">In ampio velo</l>
<l>chiuse la fronte, e con gli sguardi a terra</l>
<l>sforzatamente a quella volta mosse. </l>
	<l rend="text-align:right">Dopo quattr'anni ripassò per vie</l>
<l>non obliate! da lontan scoperse</l>
<l>quella dimora! entrò per quella soglia! </l>
<l>quelle mura conobbe! ad ogni sguardo</l>
<l>una fiera memoria! ad ogni passo</l>
<l>un sorvenire, un assalir d'affetti, </l>
<l>un acceso disordine, un tumulto</l>
<l>vertiginoso! Entrata era felice; </l>
<l>n'uscìa reietta; vi tornava quasi</l>
<l>moribonda di fame. Il cor materno</l>
<l>si dilatava, si stringea, spirando</l>
<l>l'aura spirata da' suoi dolci figli; </l>
<l>e così a stento, finalmente venne</l>
<l>alle stanze d'Arrigo. </l>
                                 <l rend="text-align:right">In fondo egli era, </l>
<l>solo e pensoso. Alzò gli sguardi e vide... </l>
<l>e credea d'ingannarsi; e, in piè balzando, </l>
<l>un tremito contenne, immobil stette. </l>
<l>E la guardò. </l>
                    <l rend="text-align:right">La misera prostrata</l>
<l part="I">gli era davanti ad aspettar. </l>
                                           <l part="F">— Chi siete? </l>
<l>Che cercate da me? —</l>
                                     <l rend="text-align:right">Levò tremando</l>
<l>Edmenegarda la consunta faccia, </l>
<l>e — Guardatemi! — disse. — Un dolce nome</l>
<l>io portava una volta; a voi dinanzi</l>
<l>più recar nol poss'io!... Ma ho fame, Arrigo! </l>
<l part="I">Sì, guardatemi!... ho fame! </l>
                                            <l part="F">— Ah! che i sepolti</l>
<l>non han più desidèri; ed è gran tempo</l>
<l>ch'ella è sotterra, e disertati e soli</l>
<l>qui restiam noi. Vedete quelle stanze? </l>
<l>Là mi venne rapito, ahi! così presto</l>
<l>quel mio tenero fiore. E questi cari... </l>
<l>li vedete?... Appressatevi, infelici</l>
<l>orfani miei! —</l>
                         <l rend="text-align:right">La disperata madre</l>
<l>stese le braccia; ma li strinse Arrigo</l>
<l>forte sul petto, come per salvarli</l>
<l>da quell'amplesso. </l>
                              <l rend="text-align:right"> — Sono miei! Non sono</l>
<l>d'altri che miei! Partitevi: alle vostre</l>
<l>gioie fate ritorno; e non turbate</l>
<l>questa dimora ove obliar si tenta. —</l>
	<l rend="text-align:right">Così dicendo, e accortosi che i figli</l>
<l>eran vicini a rannodar le sparse</l>
<l>reminiscenze dell'amato aspetto, </l>
<l>li strappò seco; e si perdea nel vuoto</l>
<l>aere il romor dei concitati passi. </l>
	<l rend="text-align:right">Quella larva s'alzò; segno non fece; </l>
<l>non proferse parola; uscì più ratta, </l>
<l>qual s'ella avesse il suo vigore antico. </l>
<l>Gelido un riso le movea dai labbri; </l>
<l>sotto l'urto precipite del sangue, </l>
<l>non vedea più le cose; e camminava, </l>
<l>camminava convulsa e strascinata</l>
<l>da un'orribile idea. </l>
                               <l rend="text-align:right">Vide una striscia</l>
<l>d'acque terse e lucenti. Era il canale, </l>
<l>la mèta sua. Con un'ebbrezza intensa</l>
<l>girò lo sguardo, misurò quell'acque, </l>
<l>doppiò le forze, si cacciò sull'orlo, </l>
<l>v'inarcò la persona... e già il mortale</l>
<l>tratto mancava. Quando ai disperati</l>
<l>occhi una luce balenò; dischiusa</l>
<l>vede una bianca soglia; ode un soave</l>
<l>salmodiar di voci; un infinito</l>
<l>scoramento la vince; una speranza</l>
<l>vien come lampo: quel disegno orrendo</l>
<l>torna, cede, rincalza, è dileguato! </l>
	<l rend="text-align:right">Inneggiate, o celesti! Ella è nel tempio</l>
<l>col suo dolce Pastor l'agna perduta; </l>
<l>rifiutata dal mondo, ella è raccolta</l>
<l>nelle braccia di Dio. </l>
                                 <l rend="text-align:right">Godi, infelice, </l>
<l>questo bene supremo. Ogni vivente, </l>
<l>ch'oggi stolto scendesse a contristarti, </l>
<l>senza misura irriteria l'Eterno. </l>
	<l rend="text-align:right">E là, dinanzi al più remoto altare, </l>
<l>non turbata pregò; pregò pei figli, </l>
<l>per Arrigo, per sé, per quel ramingo</l>
<l>ch'era lunge, per tutti; e, non potendo</l>
<l>quel ramingo scordar, chiedea dal cielo</l>
<l>che gli desse fortuna; indi pentita, </l>
<l>il periglio sentìa di quella prece; </l>
<l>e, pensando ad Arrigo, in sé chiudendo</l>
<l>qualche rancor pel rifiutato pane, </l>
<l>non finiva di piangere, e col pianto</l>
<l>dimandava che Dio le perdonasse. </l>
	<l rend="text-align:right">Indi, tornata alle deserte case, </l>
<l>trovò dell'oro. Il generoso ignoto, </l>
<l>arrossendo, conobbe. </l>
                                  <l rend="text-align:right">— Or dunque estinta</l>
<l>son io per lui, senza riparo? Estinta</l>
<l>sarò per tutti. —</l>
                           <l rend="text-align:right">Ma venìa frequente</l>
<l>quell'amor tenebroso a conturbarla, </l>
<l>e pensava al lontano, e aver novelle</l>
<l>pregava sempre, e sempre era delusa. </l>
<l>Più sperar non volea; dopo un istante</l>
<l>ritornava a sperar. </l>
                             <l rend="text-align:right">Misera! acqueta</l>
<l>la tormentata anima tua; da lui, </l>
<l>se ti è concesso, ogni pensier distogli. </l>
<l>Amor che nasce e si matura in colpa, </l>
<l>che col rimorso e col terror s'annoda,</l>
<l>senza voto né legge, infausto fiore, </l>
<l>lungamente non dura. Aprir le foglie</l>
<l>alla vampa del sol, chiuderle ai baci</l>
<l>rugiadosi dell'alba, abbandonarle</l>
<l>non vigilate ai venti, ed una sera</l>
<l>inchinarsi e morire, ecco la sorte</l>
<l>di quell'infausto fiore. </l>
                                   <l rend="text-align:right">Egli, il cui nome</l>
<l>t'è rimprovero al cor, d'ogni allegrezza</l>
<l>essiccate ha le fonti, e intensi amori</l>
<l>più custodir non puote. Egli oggi oblia</l>
<l>quel che ieri adorava, ed oggi adora</l>
<l>quel che domani oblierà. </l>
                                       <l rend="text-align:right">Malvagia</l>
<l>e steril landa è di costor la vita. </l>
<l>Solitari la passano; e l'estrema</l>
<l>necessità di morte li sorprende</l>
<l>nudi d'affetto; e non han figli o sposa, </l>
<l>non un caro superstite, che doni</l>
<l>lagrimando alle fredde ossa una croce! </l>
	<l rend="text-align:right">Edmenegarda umiliar la fronte</l>
<l>tra le genti non seppe. E se talvolta</l>
<l>qualche compagna dei giocondi tempi</l>
<l>spiò da lunge, in altra parte mosse</l>
<l>delicata e superba. </l>
                             <l rend="text-align:right">Uscìan le turbe</l>
<l>agli allegri tumulti? Ella nell'orto</l>
<l>restava, ore con ore, contemplando</l>
<l>una viola del pensier, diletto</l>
<l>fiorellin ad Arrigo. O di feroci</l>
<l>note di sdegno o d'armonie d'amore</l>
<l>sonavano i teatri? Ella con mesta</l>
<l>voce sommessa modulava un canto, </l>
<l>che ad altri tempi in calda estasi Arrigo, </l>
<l>Arrigo suo rapì. Poi, quando i raggi</l>
<l>languìan nell'occidente, e qualche stella</l>
<l>scintillava nel ciel, sulla solinga</l>
<l>finestretta venìa guardando al mare; </l>
<l>perché ogni sera alla medesim'ora</l>
<l>una barca radea l'eremo lido, </l>
<l>non a' suoi dolorosi occhi straniera. </l>
<l>Ella da lunge la vedea sull'acque</l>
<l>avvicinarsi, le tremava il core, </l>
<l>le rivolgea qualche romito accento, </l>
<l>la seguìa sospirando; insin che il breve</l>
<l>suo fanaletto si perdea tra l'ombre. </l>
	<l rend="text-align:right">Un dì, scendendo a visitar nell'orto</l>
<l>quella viola del pensier, curvata</l>
<l>sul tenue gambo e pallida la vide</l>
<l>presso a esalare i moribondi incensi</l>
<l>nell'etere materno. Anche quel caro</l>
<l>memore fior languiva! Al vedovato</l>
<l>vasellino lo tolse, in cor pensando</l>
<l>di lasciarlo cader sull'aspettata</l>
<l>navicella fuggente. </l>
                               <l rend="text-align:right">— O tu, pietoso</l>
<l>messaggio almen, sulla corolla estinta</l>
<l>recherai loro questi caldi baci! —</l>
	<l rend="text-align:right">Aspettando ella sta. Che roseo sogno</l>
<l>le si dipinge nel pensier! Non sempre</l>
<l>volgon dure le sorti, e il duolo in parte</l>
<l>fu riscatto alle colpe, e la memoria</l>
<l>di quel lontan si discolora e passa. </l>
<l>Chi sa che un giorno la pietà non parli</l>
<l>all'anima d'Arrigo, ed ei non voglia</l>
<l>dimenticar, e le riapra il seno, </l>
<l>e monda dalle lacrime la chiami</l>
<l>novellamente sua! Dio, che perdona</l>
<l>più che l'uom non fallisca, eternamente</l>
<l>lascerà l'odio nella sua fattura? </l>
	<l rend="text-align:right">Aspettando ella sta. L'acume intende</l>
<l>delle pupille ad esplorar le vaghe</l>
<l>lontananze; non ode urto di remo. </l>
<l>L'ora è trascorsa; ancor silenzio. Addoppia</l>
<l>gli occhi e l'udito; e il navicel non giunge. </l>
	<l rend="text-align:right">Ahi! la viola del pensier, funesto</l>
<l>vaticinio è di mali. </l>
                              <l rend="text-align:right">Una pedata</l>
<l>ode; si volge; un sigillato foglio</l>
<l>le si reca; lo guarda, impallidisce; </l>
<l>la man d'Arrigo lo vergò; tremante</l>
<l>l'apre e vi legge... Misera! dagli occhi</l>
<l>quante lacrime ancor ti gronderanno! </l>
	<l rend="text-align:right"> “Edmenegarda! I tuoi miseri falli</l>
<l>rimetta Iddio! Ma non sperar parole</l>
<l>di perdono da me. Tu mi rapisti</l>
<l>tutte le gioie; maledir m'hai fatto</l>
<l>questa tua bella Italia, ov'io sperava</l>
<l>viver lieto e morir; privi di madre</l>
<l>tu rendesti i miei figli. Alla natale</l>
<l>Inghilterra io mi reco a seppellirvi</l>
<l>il dolor, se m'è dato; e pensa come</l>
<l>lieta avrò l'alma nell'udir taluno</l>
<l>che di te mi dimandi. Ahi! sarà duro</l>
<l>il dover dirgli: — La mia donna è morta. —</l>
<l>E quando il guardo io volgerò dagli erti</l>
<l>miei colli al sito ove si spande questa</l>
<l>terribil terra, imagina se gli occhi</l>
<l>avrò giocondi! Oh sì, fibra per fibra</l>
<l>tu m'hai lacero il core, e più non posso</l>
<l>parlar di pace. Ma per tutti un'ora, </l>
<l>Edmenegarda, arriva; ed io la sento</l>
<l>più di tutti vicina. All'appressarsi</l>
<l>di quell'ora di Dio, fuggon dall'alma</l>
<l>i corrucci e le offese, e bisognosi</l>
<l>di perdono siam tutti. O Edmenegarda, </l>
<l>spera in quell'ora. Io non dimando al cielo</l>
<l>che d'obliar, di crescermi vicini</l>
<l>sempre i miei figli, e sostenere in pace</l>
<l>le agonie della morte... e perdonarti!”. </l>
<l>Di man le cadde il foglio; alla parete</l>
<l>s'appoggiò; le grondò larga una stilla</l>
<l>giù pel pallor del volto, e senza speme</l>
<l>tra le genti si vide; e allor l'acerba</l>
<l>coppa sentì d'aver vuotato intera. </l>
	<l rend="text-align:right">Sì! la vuotasti. Ma il divino Amico</l>
<l>ti vestì di coraggio, e del tuo lungo</l>
<l>patir l'offerta, festeggiando, accetta. </l>
<l>Sola e pensosa il cammin novo imprendi, </l>
<l>come chi parta da dilette cose</l>
<l>per un lungo viaggio. </l>
                                  <l rend="text-align:right">Incontrerai</l>
<l>sterpi e tenebre e gel; ma non ti colga</l>
<l>scoramento né téma! </l>
                                 <l rend="text-align:right">In lontananza</l>
<l>s'apre una dolce, una serena plaga, </l>
<l>dove la pace i combattuti accoglie</l>
<l>come una madre, e della vita il sogno</l>
<l>lene si solve in una santa luce. </l>
</lg>
</lg>
</div1>
</body>
</text>
</TEI.2>
