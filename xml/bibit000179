<?xml version="1.0" encoding="UTF-8"?>
<!DOCTYPE TEI.2 SYSTEM "http://backend.bibliotecaitaliana.it/DTD/bibit.dtd">
<TEI.2>
<teiHeader>
  <fileDesc>
    <titleStmt>
      <title>Poesie italiane</title>
      <author>Marc'Antonio Epicuro</author>
    </titleStmt>
    <extent>33 Kb in UTF-8</extent>
    <publicationStmt>
      <publisher>Biblioteca Italiana</publisher>
      <pubPlace>Roma</pubPlace>
      <date>2004</date>
      <idno>bibit000179</idno>
      <availability>
        <p>Questa risorsa digitale è liberamente accessibile per uso
              personale o scientifico. Ogni uso commerciale è vietato</p>
      </availability>
    </publicationStmt>
    <seriesStmt>
      <title>Collezione BibIt</title>
    </seriesStmt>
    <sourceDesc>
      <bibl>
        <title>I drammi e le poesie italiane e latine ; aggiuntovi L'amore prigioniero di Mario Di Leo</title>
        <author>Epicuro, Marc'Antonio</author>
        <editor id="ed">Parente, Alfredo</editor>
        <publisher>Gius. Laterza e Figli</publisher>
        <pubPlace>Bari</pubPlace>
        <date>1942</date>
      </bibl>
    </sourceDesc>
  </fileDesc>
  <encodingDesc>
                  <samplingDecl>
                    <p>Tutti i materiali paratestuali della fonte cartacea non riconducibili alla
                      responsabilità dell'autore dell'opera sono stati soppressi nella versione
                      digitale</p>
                  </samplingDecl>
                  <editorialDecl>
                    <correction method="silent" status="medium">
                      <p>Livello medio: controllo a video con collazione con edizione di
                      riferimento</p>
                    </correction>
                    <quotation form="data" marks="all">
                      <p>I simboli di citazione e di discorso diretto presenti sulla fonte cartacea
                        sono stati rappresentati sulla versione digitale</p>
                    </quotation>
                    <hyphenation eol="none">
                      <p>I trattini di sillabazione a fine riga sono stati soppressi e le parole
                        ricomposte</p>
                    </hyphenation>
                  </editorialDecl>
    <classDecl><taxonomy id="CDD"><bibl>Classificazione Decimale Dewey</bibl></taxonomy><taxonomy id="CGB"><bibl>Classificazione generi BibIt</bibl></taxonomy></classDecl></encodingDesc>
  <profileDesc>
    <creation>
      <date>500</date>
    </creation>
    <langUsage><language id="ita"/></langUsage>
    <textClass>
      <keywords scheme="CDD">
        <term>858 - Scritti miscellanei italiani</term>
      </keywords>
      <keywords scheme="CGB">
        <term>Poesia</term>
      </keywords>
    </textClass>
  </profileDesc>
  <revisionDesc>
    <change>
      <date>Data sconosciuta anteriore al 2000</date>
      <respStmt>
        <name>CIBIT-Roma</name>
      </respStmt>
      <item>Digitalizzazione</item>
    </change>
    <change>
      <date>Data sconosciuta anteriore al 2000</date>
      <respStmt>
        <name>CIBIT-Roma</name>
      </respStmt>
      <item>Correzione linguistica</item>
    </change>
    <change>
      <date>2004-06-14T00:00:00.000+02:00</date>
      <respStmt>
        <name>Carla Deiana</name>
        <name>BIBIT</name>
      </respStmt>
      <item>Codifica XML - Codifica manuale</item>
    </change>
    <change>
      <date>2004-06-14T00:00:00.000+02:00</date>
      <respStmt>
        <name>Carla Deiana</name>
        <name>BIBIT</name>
      </respStmt>
      <item>Validazione</item>
    </change>
    <change>
      <date>Data sconosciuta anteriore al 2000</date>
      <respStmt>
        <name>Laura Tullio</name>
        <name>BIBIT</name>
      </respStmt>
      <item>Revisione linguistica</item>
    </change>
  </revisionDesc>
</teiHeader>

<text>
<body>
<div1><head>Canzoni</head>
<div2><head>1</head>
<lg>
<l>Poscia che l'empia e inesorabil morte,</l>
<l>vaga del pianto umano,</l>
<l>sciolto ha l'ardente nodo ov'io fui preso;</l>
<l>poscia che udir le parolette accorte,</l>
<l>e 'l volto umile e piano</l>
<l>che mi fea lieve d'ogni salma il peso</l>
<l>riveder m'è conteso;</l>
<l>e poi che un duro sasso asconde e chiude</l>
<l>l'ossa di carne ignude</l>
<l>di quella che portò seco 'l mio core,</l>
<l>che debbo far, che mi consigli, Amore?</l>
<l>Che debbo fare, Amor, da poi che 'l cielo,</l>
<l>per lei bello ed adorno,</l>
<l>non ode i miei sospiri e i miei lamenti;</l>
<l>né trovo in queste piagge, ov'io non celo</l>
<l>quanto la notte e 'l giorno</l>
<l>l'aspro dolor mi punga e mi tormenti,</l>
<l>un segno di pietà? Ma a che li monti</l>
<l>noiar, le fiere e i fonti?</l>
<l>Quanto sia grave e duro 'l mio cordoglio</l>
<l>tu 'l senti, Amor, ond'io teco mi doglio.</l>
<l>E ben dimostri esser fanciullo e cieco,</l>
<l>ché non piangi 'l gran danno</l>
<l>e la giusta cagion de' nostri mali!</l>
<l>Deh ! lascia 'l cielo e solo abita un speco</l>
<l>colmo di grave affanno.</l>
<l>Deh! spezza la faretra, l'arco, i strali,</l>
<l>e le accese facelle irato ammorza</l>
<l>ché è persa ogni tua forza.</l>
<l>A che immortal signor esser ti credi?</l>
<l>Caduta è la tua forza, e tu nol vedi.</l>
<l>A che ritenti l'arme, a che l'ingegno</l>
<l>per far piaghe novelle,</l>
<l>se un freddo marmo serra gli occhi santi?</l>
<l>Iv'era la tua sposa, ivi 'l tuo regno,</l>
<l>indi uscian le quadrella</l>
<l>che fan e lieti e mesti ognor gli amanti.</l>
<l>Deh, lascia e feste e canti,</l>
<l>e carco di dolor fiero ed atroce</l>
<l>con fioca e mesta voce</l>
<l>dirai a guisa d'uom dal duol conquiso:</l>
<l>Oimè, [che] terra è fatta il suo bel viso!</l>
<l>Alma dolente mia, a che riprendi</l>
<l>Amore, e a che ti lagni</l>
<l>se nulla te rileva 'l lamentare?</l>
<l>Ma se riveder lei, misera, intendi,</l>
<l>perché non ti scompagni</l>
<l>da queste membra mie noiose e amare?</l>
<l>ché tra l'anime rare,</l>
<l>se un puro amor, se una sincera fede</l>
<l>merta qualche mercede,</l>
<l>la rivedrai allegra in trecce e in gonna,</l>
<l>più che mai bella e più leggiadra donna.</l>
<l>Allora 'l strazio, allor l'acerba noia</l>
<l>che alberga dentro al petto,</l>
<l>disparirà qual nebbia al chiaro sole;</l>
<l>e quanto in me sarà contento e gioia</l>
<l>avanti 'l suo cospetto,</l>
<l>udendo le sue già nel mondo sole</l>
<l>or rare in ciel parole,</l>
<l>deh, pensatelo, amanti, ché 'l mio dire</l>
<l>non si uguaglia al desire,</l>
<l>e, più ch'altri, felici e fortunate</l>
<l>donne, voi che miraste sua beltate.</l>
<l>Ma quanto meglio e a lei più grato fia</l>
<l>se resti viva al mondo,</l>
<l>dando tregua alle lagrime e martìri,</l>
<l>e se 'l leggiadro nome che si udìa,</l>
<l>sì dolce e sì giocondo,</l>
<l>andrai cantando alli superni giri!</l>
<l>Sicché scaccia i sospiri,</l>
<l>alma, e lodando chi dal ciel ne ascolta,</l>
<l>che libera e disciolta</l>
<l>dal mortal velo è viva e a noi par morta,</l>
<l>pon freno al gran dolor che ti trasporta.</l>
<l>Canzon, poiché fortuna</l>
<l>qua giù mi tiene in tenebrosa vita,</l>
<l>né ancor morte m'invita</l>
<l>di veder lei, fuggi 'l sereno e ['l] verde!</l></lg></div2>
<div2><head>2</head>
<lg>
<l>Antri deserti e foschi,</l>
<l>ombrose valli e monti,</l>
<l>e voi di fiere e semplicetti augelli</l>
<l>carchi, sacrati boschi,</l>
<l>superbi fiumi e fonti,</l>
<l>vaghi, leggiadri e limpidi ruscelli,</l>
<l>che sì chiari e sì belli</l>
<l>fuggite mormorando</l>
<l>tra fresche erbette e fiori,</l>
<l>a' qua' i miei primi amori</l>
<l>più ch'altri lieto palesai cantando;</l>
<l>or con sì mesti accenti</l>
<l>udrete i miei lamenti.</l>
<l>Udrete il crudo pianto</l>
<l>de la stanc'alma e trista</l>
<l>al tutto priva del suo sole ameno,</l>
<l>la qual del viso santo</l>
<l>privata e di sua vista,</l>
<l>non puote in tanti affanni venir meno,</l>
<l>ma ognor nel mesto seno</l>
<l>d'ogni dolcezza casso</l>
<l>s'indura e si rinfresca,</l>
<l>acciò ch'il duol più cresca</l>
<l>e pata 'l cuor via maggior strazio, ahi lasso,</l>
<l>e diventi 'l mio male</l>
<l>solo al mondo immortale.</l>
<l>Qual stato sì noioso</l>
<l>il cielo o sia fortuna</l>
<l>diedero ad uom mortal co' ogni lor possa,</l>
<l>che mirando, doglioso</l>
<l>di mie pene, sol una</l>
<l>che di gaudio l'afflitta mente han scossa,</l>
<l>l'acerba sua percossa</l>
<l>non chiamasse diletto?</l>
<l>Ma se scorgesse allora</l>
<l>il bel sol che m'accora,</l>
<l>ugual diria la doglia e l'alto obietto,</l>
<l>e solo il suo splendore</l>
<l>è solo 'l mio dolore.</l>
<l>Fossemi almen concesso</l>
<l>con parole sfogare</l>
<l>il dolor che nell'anima s'interna;</l>
<l>acciò ne udissi espresso</l>
<l>il mio lungo penare</l>
<l>e fossene quaggiù memoria eterna!</l>
<l>Ma quel che mi governa</l>
<l>mi dice pur ch'io taccia,</l>
<l>a ciò che resti esempio</l>
<l>d'ogni aspro e duro scempio,</l>
<l>perché parlando in parte si discaccia</l>
<l>la doglia e disacerba</l>
<l>che dentro 'l petto serba.</l>
<l>Lasso, ch'io pur mi accorgo</l>
<l>l'inabitata piaggia</l>
<l>colma di verdi e ruggiadose erbette,</l>
<l>e questo chiaro gorgo</l>
<l>co' ogni fiera selvaggia,</l>
<l>che aver di me pietà son già costrette.</l>
<l>Stillano lagrimette</l>
<l>i monti e i duri sassi,</l>
<l>ed ogni vago augello</l>
<l>di sopra l'arboscello</l>
<l>piangendo del mio mal solingo stassi,</l>
<l>e sol madonna cruda</l>
<l>trovo di pietà ignuda.</l>
<l>Amor, se gli è pur vero</l>
<l>che con tue sacre leggi,</l>
<l>non dico un uom, ma li superni dèi</l>
<l>e l'inferno più fiero</l>
<l>insieme e 'l mar correggi,</l>
<l>e sei giusto signor com'esser déi,</l>
<l>desta un pensiero in lei</l>
<l>men crudele, che al manco,</l>
<l>s'oprar non vuol pietate,</l>
<l>non opri crudeltate</l>
<l>verso il ferito e tormentato fianco,</l>
<l>e doni e pace e tregua</l>
<l>al cor che si dilegua.</l>
<l>Canzone, a chi spiasse del mio stato</l>
<l>dirai che del sol privo,</l>
<l>or penso, or piango, or scrivo.</l></lg></div2>
<div2><head>3</head>
<lg>
<l>Tanto più Amor mi strugge</l>
<l>quanto è il mio cor più saldo,</l>
<l>ma non fa poi al mio voler conforme</l>
<l>chi da me sempre fugge</l>
<l>e sprezza il mio gran caldo,</l>
<l>ne lo cui cor gelato pietà dorme.</l>
<l>Lassa, ch'a seguir l'orme</l>
<l>mai non fùr miei piè lassi,</l>
<l>per selve piani e colli,</l>
<l>di chi tien gli occhi miei bagnati e molli,</l>
<l>e dal foco d'amor securo stassi,</l>
<l>né mai ne sentì dramma:</l>
<l>ed io son tutta fiamma.</l>
<l>Amor mi preme e sforza</l>
<l>e di vigor mi spoglia,</l>
<l>tal che tosto seran queste ossa ignude</l>
<l>della sua fragil scorza,</l>
<l>como gli arbor di foglia</l>
<l>quando manca de caldo la virtude.</l>
<l>Ma se morte non chiude</l>
<l>innanzi tempo gli occhi,</l>
<l>ancor anderà a l'ombra</l>
<l>chi 'l foco non se sgombra,</l>
<l>perché in lamenti e in lacrimar trabocchi :</l>
<l>l'un d'amor viene, e l'altro</l>
<l>da tal ch'io non so' scaltro.</l>
<l>Donne vaghe e leggiadre,</l>
<l>fuggite il fiero assalto,</l>
<l>d'Amor fuggite l'empie e mortal arme.</l>
<l>Non è cor che non squadre,</l>
<l>se ben fossi di smalto.</l>
<l>Che se con voi potessi ben sfogarme!</l>
<l>ma non posso, e udir parme</l>
<l>un che mi grida sempre:</l>
<l>Taci, taci, non parla.</l>
<l>Tal doglia ho, ch'a ritrarla</l>
<l>non trovo essempio, ancor che me ne stempre,</l>
<l>ché alla mia lingua è scorso</l>
<l>al bisogno il soccorso.</l>
<l>Questa acerba mia pena</l>
<l>con parlar non si snoda,</l>
<l>ché chi può dir suo mal non sente noia.</l>
<l>Amor crudel mi mena,</l>
<l>né par che ragion oda,</l>
<l>ove piangendo al fin convien ch'io moia.</l>
<l>Perduta ho ogni mia gioia</l>
<l>e m'è rimasto solo</l>
<l>ch'io son di viver schiva;</l>
<l>ed è omai giunta a riva</l>
<l>l'alma che per uscir già preso ha il volo.</l>
<l>Ma almen poi si ridica</l>
<l>ch'io moro a fede amica.</l>
<l>Ei non rivolse il piede</l>
<l>per consolarti unquanco,</l>
<l>cor mio, da poi che abbandonato fosti,</l>
<l>ed a noi più non riede</l>
<l>chi l'ha ferito il fianco</l>
<l>con soi begli occhi ch'or ne tien nascosti.</l>
<l>Stavano in quei reposti</l>
<l>nostri pensieri, e or sparsi</l>
<l>a terra van qual erba</l>
<l>che si miete anche acerba.</l>
<l>Né d'altro obbietto mai potrà quietarsi</l>
<l>l'alma che sol se appaga</l>
<l>di pianto, ond'è sì vaga.</l>
<l>In molte parti io volgo</l>
<l>mia vista, ma il sereno</l>
<l>non veggio di quel vivo e chiaro lume,</l>
<l>né più da gli occhi colgo</l>
<l>del mio nume terreno</l>
<l>suavi frutti; anzi il lungo costume</l>
<l>de' miei già fatto ha un fiume,</l>
<l>ahimè, che tien suo seggio</l>
<l>in loco ameno e verde:</l>
<l>e di me in tutto perde</l>
<l>la memoria or che po' venirmi peggio.</l>
<l>Lassa! col tempo quale</l>
<l>sarò, se già son tale?</l>
<l>Fuggi, dolente, lagrimosa e rozza,</l>
<l>fa ch'altro non cognoschi</l>
<l>ch'antri, deserti e boschi.</l></lg></div2>
<div2><head>4</head>
<lg>
<l>Non creder ritornarmi al foco antico,</l>
<l>Amor, anzi fia indarno ogni tua prova;</l>
<l>né più m'è cosa nova,</l>
<l>ben che nol viddi pria,</l>
<l>ch'in te fede già mai non si ritrova,</l>
<l>e tenti ognor quel cor far più mendico</l>
<l>che trovi più pudico.</l>
<l>Però ristretta ogni speranza mia</l>
<l>a far contra te schermo vo' che sia.</l>
<l>De' tuoi perfidi inganni si ragiona</l>
<l>in ciel e ne l'abisso e qui tra noi:</l>
<l>adunque veder puoi</l>
<l>come fuggir ti debbia ogni persona!</l>
<l>Ed io, lassa, del ben che hai da me tolto</l>
<l>ancor porto l'insegna nel mio volto.</l>
<l>Monstrasti a gli occhi miei un sì bel lume,</l>
<l>che accese nel mio cor ardente fiamma,</l>
<l>ed or tutto l'infiamma</l>
<l>sdegno che l'alma e il cor va sempre ardendo.</l>
<l>Fuggo da te come da veltro damma</l>
<l>per non trar più da gli occhi miei un fiume,</l>
<l>com'era mio costume,</l>
<l>e tal che quasi morte ancor n'attendo,</l>
<l>e però di seguir omai intendo</l>
<l>per più sicura strada altro pensiero</l>
<l>a cui eterna vita mai non manca.</l>
<l>E ben ch'afflitta e stanca,</l>
<l>pur di giunger tant'alto anco mi spero,</l>
<l>ch'io farò il nome mio di fama degno</l>
<l>longe dal tuo crudel ed empio regno.</l>
<l>Tu mi paresti già cosa gentile,</l>
<l>ed or altro di te per me si sente,</l>
<l>perché troppo possente</l>
<l>ver noi è la tua guerra, i sdegni e l'ire,</l>
<l>da affatigar ogni più salda mente.</l>
<l>Senza te il mondo cresce manco e vile,</l>
<l>e in tua laude mio stile</l>
<l>alzava quanto più poteva gire,</l>
<l>ma non già quanto fu il mio desire,</l>
<l>ché a par di lui non era il valor forte,</l>
<l>perché troppo alto mi parea subbietto</l>
<l>al stil basso, imperfetto.</l>
<l>Ma le tue forze ormai son per me morte,</l>
<l>sì che vane seran se tu l'adopre,</l>
<l>ché miglior voglia il mio fallir ricopre.</l>
<l>Quel che da me fu già tenuto un sole,</l>
<l>di tradimenti e inganni va sì carco,</l>
<l>ch'al periglioso varco</l>
<l>condusse con lusinghe il tristo core,</l>
<l>e tu negli occhi suoi i strali e l'arco</l>
<l>ponesti, e come il fraudolento sole</l>
<l>l'insegnasti parole</l>
<l>da far creder che fussi tutto amore.</l>
<l>Ma lassa me, che or mi cruccio a tutt'ore,</l>
<l>quando ripenso conte gli ami e l'esca</l>
<l>con sì bell'arte in danno altrui nascondi,</l>
<l>che spesso i capei biondi</l>
<l>d'argento fai venir, sì forte invesca</l>
<l>la tua perfidia l'alme, e pur di vento</l>
<l>il sfortunato amante fai contento.</l>
<l>Ragion è ben che ormai da te mi scoglia,</l>
<l>ché il dolce e piano fai sì acerbo ed irto;</l>
<l>mio travagliato spirto</l>
<l>ti scaccia per uscir di pena acerba.</l>
<l>S'io non potrò di lauro verde o mirto</l>
<l>ornar mie chiome, come era mia voglia;</l>
<l>se il cor di te si spoglia,</l>
<l>si vestirà, come i bei prati d'erba,</l>
<l>d'una speranza dolce, alta e superba:</l>
<l>così mia fama ancor potrà scampare,</l>
<l>sprezzando ciò che piace al cieco mondo.</l>
<l>Ne già laccio secondo</l>
<l>farai. Dunque [tu] più non ritentare</l>
<l>ché temenza non ho di tue fiere arme,</l>
<l>quando ben facci il peggio che pöi farme.</l>
<l>Maraviglia non fu se il cor si accese.</l>
<l>Già non fu amor la forza del tuo foco,</l>
<l>ché quella istimai poco,</l>
<l>ma fu la vista dolcemente umana</l>
<l>ch'altro allor non parea che festa e gioco,</l>
<l>mostrandosi ver' me tanto cortese;</l>
<l>e le virtuti intese</l>
<l>erano sol di quella, onde villana</l>
<l>pare ogn'altr'alma, e quella saggia e piana</l>
<l>quanto era degna non potea lodarsi,</l>
<l>tal che maravigliar faceva altrui.</l>
<l>Questa era sola a cui</l>
<l>de la tua preda il pregio dovea darsi,</l>
<l>ché l'aureo stral, benché pungente e duro,</l>
<l>ferir non potea il cor franco e sicuro.</l>
<l>Ed or che il bel desio basso sé inclina,</l>
<l>né di virtù più brama il primo modo,</l>
<l>spezzato ho il fiero nodo,</l>
<l>ché l'altrui colpa e il mio destin tal volse,</l>
<l>e di mia libertà triunfo e godo.</l>
<l>Ritornerà quest'alma pellegrina</l>
<l>alla patria divina,</l>
<l>libera da quel laccio che disciolse.</l>
<l>Adunque, Amor sol di bella virtute</l>
<l>accese l'alto e onesto mio desio,</l>
<l>ed or più non tem'io</l>
<l>che in me renovi le mortal ferute,</l>
<l>e i strali tuoi contra me indarno scocchi,</l>
<l>né più mi abbaglia il lume de' begli occhi.</l>
<l>Amor, io son pur for d'ogni tua legge,</l>
<l>e torna la speranza, ch'era gita,</l>
<l>di meglio dispensar questa mia vita.</l></lg></div2>
<div2><head>5</head>
<lg>
<l>O speranza fallace,</l>
<l>come cinta di raggi di quel lume</l>
<l>che rota il viver mio come gli piace,</l>
<l>sotto il color di pace,</l>
<l>ne vieni ad abitar dentr'al mio core;</l>
<l>ed io che ho visto e veggio e so il costume</l>
<l>ch'avesti ognor, ognor più sciocco e cieco</l>
<l>te abbraccio e tengo meco,</l>
<l>quasi uom che abbia piacer del suo dolore.</l>
<l>Deh, parte, il tuo venir stringi ed affrena,</l>
<l>ché senza te so che son senza pena.</l>
<l>S'il tuo venir sì pio</l>
<l>non fusse, non arria tanta tristezza.</l>
<l>Solo da te, crudel, nasce il desio,</l>
<l>cagion de l'ardor mio,</l>
<l>cagion che tutto in pianto mi distille,</l>
<l>che con quella tua falsa, empia dolcezza</l>
<l>ch'altrui söli ingannar, creder mi fai</l>
<l>d'uscir presto de' guai,</l>
<l>ed io, lasso, da te ben mille e mille</l>
<l>volte tradito, o più se ben s'estima,</l>
<l>tel credo come allor fusse la prima.</l>
<l>O forsi è solo un giorno</l>
<l>che queste false tue lusinghe e tante</l>
<l>mi si fanno sentire a l'alma intorno</l>
<l>sempre con maggior scorno?</l>
<l>Pur quando fusse il ver quanto mi dice</l>
<l>alcuna volta, quando più costante</l>
<l>sto a quel che giuri, e mi prometti certo</l>
<l>qualche poco di merto;</l>
<l>ahi lasso, il tempo da quel di felice</l>
<l>mel fai parer sì lungo, ed è da vero,</l>
<l>che men dolor m'è assai s'io non ci spero.</l>
<l>Crudel, di che ti vale,</l>
<l>altro che d'ingannar, far mille torti,</l>
<l>vana, incostante, inferma e disleale,</l>
<l>portatrice del male,</l>
<l>senza fe', senza legge e senza freno?</l>
<l>Ma non so che hai con te, non so che porti,</l>
<l>che per molto ch'ognor manchi di fede,</l>
<l>più allor ciascun ti crede.</l>
<l>O fantasma crudel, con che veneno</l>
<l>porgi quest'esche altrui, con qual incanto</l>
<l>dimostri alzarmi in ciel, poi mi dai pianto?</l>
<l>Ch'è quel che pensi, o dove</l>
<l>non vedi quanto sei del dritto fora?</l>
<l>o che lei fosse ognora</l>
<l>teco con questi inganni e tradimenti?</l>
<l>A che tu ti lamenti?</l>
<l>Non ti avvedessi mai d'esser gabbato,</l>
<l>ché l'arder che ti affanna oltra misura</l>
<l>tanto ha del ben quanto l'inganno dura.</l></lg></div2></div1>
<div1><head>Sonetti</head>
<div2><head>1</head>
<lg>
<l>Se vuoi saper che cosa è 'l fiero amore,</l>
<l>Madonna, in me t'affisa ogni momento,</l>
<l>perché suoi strani effetti io gusto e sento</l>
<l>nel più riposto loco del mio core.</l>
<l>È un dolce tosco, un agghiacciato ardore,</l>
<l>è tra gli affanni un lacrimar contento;</l>
<l>piaga nascosta e colma di tormento,</l>
<l>e speranza suspesa da timore.</l>
<l>Un disprezzar di pace e cercar guerra,</l>
<l>un star confuso in laberinto spesso,</l>
<l>un fabricar che poca pioggia atterra.</l>
<l>Un viver con la vita e morte appresso,</l>
<l>un esser lieto ed infelice in terra,</l>
<l>e, per altrui seguir, perder se stesso.</l></lg></div2>
<div2><head>2</head>
<lg>
<l>Ha di me fatto un novo inferno Amore,</l>
<l>dove superbo tien l'aspro governo,</l>
<l>e quante pene asconde il basso inferno</l>
<l>ha unite in me con doglia assai maggiore.</l>
<l>Qui doi veri avvoltor sempre ho nel core,</l>
<l>che gliel concesse Amor per cibo eterno,</l>
<l>e d'Issïon la rota in me discerno</l>
<l>de' pensier che mi strazian tutte l'ore.</l>
<l>Tantalo io son ch'ognor davanti ho 'l pasto,</l>
<l>ma ch'io ['l] possa gustar non vuol mio fato,</l>
<l>né del peso portar mai son rimasto.</l>
<l>Stige son gli occhi miei, vulcano 'l fiato,</l>
<l>ma per tal mi dà Amor questo contrasto,</l>
<l>ch'io preghi il ciel clie non mi cambi stato.</l></lg></div2>
<div2><head>3</head>
<lg>
<l>S'io v'amo 'l sanno i monti e ogn'aspro sasso</l>
<l>che romper veggio al suon del mio lamento;</l>
<l>s'io v'amo il sa la lira e 'l mesto accento</l>
<l>col qual disfogo 'l cor doglioso e lasso.</l>
<l>S'io v'amo sallo Amor, ch'a ciascun passo</l>
<l>mel trovo a giunger pena al mio tormento;</l>
<l>sallo la terra pur ch'ogni momento</l>
<l>del triste pianger mio segnata lasso.</l>
<l>S'io v'amo 'l sanno fior, rami, erbe e fronde,</l>
<l>quas'arsi da' sospir ch'io spargo ognora</l>
<l>dalle parti del cor alte e profonde.</l>
<l>Sallo qualunque in terra o in ciel dimora,</l>
<l>sannolo in somma i pesci, 'l mare e l'onde,</l>
<l>e a voi, Madonna, non è noto ancora!</l></lg></div2>
<div2><head>4</head>
<lg>
<l>Se amore è un fuoco, ond'ha poi tanto ghiaccio?</l>
<l>S'è morte, perch'io vivo e moro insieme?</l>
<l>S'è dubbio grave, or donde vien la speme?</l>
<l>S'è gioia, perch'a un punto ognor mi sfaccio?</l>
<l>S'è pace, or donde ho guerra e tanto impaccio?</l>
<l>S'è strazio, perch'il cor nol fugge e teme?</l>
<l>S'è gioco, perch'ogn'uno ne langue e geme?</l>
<l>S'è libero, a che tienmi avvolto al laccio?</l>
<l>S'ei non percote, onde ferir mi sento?</l>
<l>S'è dolce, ond'ha l'assenzio amaro e 'l tosco?</l>
<l>S'è grato, perché in premio dà tormento?</l>
<l>Ahi lasso me! che gli è sì obscuro e fosco,</l>
<l>che quanto più di lui faccio argomento,</l>
<l>men li soi varii fini alfin cognosco.</l></lg></div2>
<div2><head>5</head>
<lg>
<l>Donna, benché ti mostri lieto 'l volto</l>
<l>e par che spesso rida e stia 'n diletto,</l>
<l>già ti potrei mostrar piagato 'l petto,</l>
<l>dove vedresti un nuovo amor sepolto.</l>
<l>E ben ch'io mostri andar libero e sciolto,</l>
<l>sprezzando Amor ed ogni suo soggetto,</l>
<l>pur ti potrei mostrar che a mio dispetto</l>
<l>mi sta nel core un duro laccio avvolto.</l>
<l>E ben ch'io taccio e di coprir mi affanno</l>
<l>mia dura passïon tra festa e giuoco,</l>
<l>segreto è l'ardor mio, segreto il danno.</l>
<l>E ben ch'io mi consumi a poco a poco,</l>
<l>e non altrui, ma sol me stesso inganno,</l>
<l>segreto è l'ardor mio, segreto 'l fuoco.</l></lg></div2>
<div2><head>6</head>
<lg>
<l>Giorni mal spesi e tempestose notti,</l>
<l>ondeggianti pensier, vani desiri,</l>
<l>singulti spessi, e voi, caldi sospiri,</l>
<l>al mezzo del cammin troncati e rotti</l>
<l>noioso rimembrar, pass'interrotti,</l>
<l>speranze incerte, innumeri martìri,</l>
<l>eterno duol che ognor me struggi e tiri</l>
<l>sfogarmi il dì fra mille oscure grotti;</l>
<l>immaginato ben, fidato inganno,</l>
<l>sogni pieni d'error, grave lamento,</l>
<l>sordo, cieco, crudel, falso tiranno,</l>
<l>sollecito timor, fermo spavento,</l>
<l>date omai pace o triegua al lungo affanno.</l>
<l>o sia tanto 'l piacer quanto 'l tormento.</l></lg></div2>
<div2><head>7</head>
<lg>
<l>Non mi punir, Signor, se di costei</l>
<l>adoro in terra la mortal figura;</l>
<l>tu la facesti, e s'ella è tua fattura,</l>
<l>amandola perché punir mi déi?</l>
<l>Se i falli punir vuoi, punisci lei</l>
<l>che di pietà è inimica e di natura,</l>
<l>occide chi la guarda e non si cura</l>
<l>i prieghi d'altri udir e manco i miei.</l>
<l>E s'alcun fugge da questa omicida</l>
<l>di splendor resta in vista tenebrosa,</l>
<l>sì ch'offende chi fugge e chi si fida.</l>
<l>S'or non vuoi tu, che puoi fare ogni cosa,</l>
<l>ch'altri l'adori, over ch'altri s'uccida,</l>
<l>fa che lei sia men bella o più pietosa.</l></lg></div2>
<div2><head>8</head>
<lg>
<l>Vaghi, suavi, altieri, onesti e cari</l>
<l>occhi, del viver mio cagion e scorte,</l>
<l>se 'l ciel qui ne creò con lieta sorte</l>
<l>per fare i giorni miei sereni e chiari,</l>
<l>dunque il bel velo e quei leggiadri e rari</l>
<l>capelli al fronte sparsi per mia morte,</l>
<l>con le man ne' miei danni sempre accorte,</l>
<l>perché mi son di voi sì spesso avari?</l>
<l>Se questa offesa non tardassi in parte</l>
<l>la stanca penna e 'l mio debile ingegno,</l>
<l>sareste forsi ornata in mille carte,</l>
<l>ché, benché io sia a tanta altezza indegno,</l>
<l>da Amor aitato pur potrei senz'arte</l>
<l>lassar del vostro nome eterno pegno.</l></lg></div2>
<div2><head>9</head>
<lg>
<l>Qual va d'Egitto pei mirar [e tante</l>
<l>ch'ivi son meraviglie, o la grandezza</l>
<l>di Menfi o Tebe, o pur l'immensa altezza</l>
<l>de i van sepolcri o pur d'Ossa e d'Atlante:</l>
<l>visto il gran Nil, gir più non cerca avante,</l>
<l>ma torre, archi, obelischi e statue sprezza;</l>
<l>né men cura veder altra vaghezza</l>
<l>del bel paese, fior, frondi, erbe e piante.</l>
<l>Così chi scorga al bel nostro terreno</l>
<l>il real volto, in cui ciascun secreto</l>
<l>spiegò di quanto ha bel natura in seno,</l>
<l>ritorna al nido suo gioioso e lieto,</l>
<l>né più brama veder Baia o Miseno,</l>
<l>né quanto cinge Napoli e Sebeto.</l></lg></div2>
<div2><head>10</head>
<lg>
<l>Questa, Donna real, vostra beltate</l>
<l>d'Africa son quei frutti al creder mio,</l>
<l>la cui dolcezza dava eterno oblio</l>
<l>al gustator di tutte cose amate.</l>
<l>Tal chi voi mira, e vita e libertate</l>
<l>insieme oblia col nido almo natìo:</l>
<l>e gode come, in contemplando Iddio,</l>
<l>godon contente in ciel l'alme beate.</l>
<l>Perché di voi più saggia, onesta e bella</l>
<l>nessun mai vide, se pur cerc'abbia e volto</l>
<l>ogni stran lido in questa parte e 'n quella.</l>
<l>Ma che sia tanto bello in un sol volto,</l>
<l>gli è qual chi scorga in picciola tabella</l>
<l>tutto l'aspetto del gran mondo accolto.</l></lg></div2>
<div2><head>11</head>
<lg>
<l>S'e' fu miracol mai pur visto o letto,</l>
<l>e per giunta beltà con alta mente,</l>
<l>Donna real, si scorge in voi presente</l>
<l>con più meraviglioso e raro effetto,</l>
<l>ch'intorno fa diadema al chiaro aspetto</l>
<l>un lume che nol sa ridir la gente;</l>
<l>e così alluma il vago spirto ardente</l>
<l>non so che più d'angelico intelletto.</l>
<l>Poi scherzar suole Amor tra vostre bende</l>
<l>con certa leggiadria, ch'or quella or questa</l>
<l>di questo strano ardor mill'alme accende.</l>
<l>Ma questo è più, ch'ogni altra donna onesta</l>
<l>sul primo incontro fiammeggiar comprende</l>
<l>nel vostro volto il foco, il tempio e Vesta.</l></lg></div2>
<div2><head>12</head>
<lg>
<l>Al Signor Ferrante in morte del Signor Giovanni Gieronimo Caraffa, suo fratello.</l>
<l/>
<l>Cagion più giusta mai di giusto pianto</l>
<l>non ebbe alcun, né poi d'ordirla in versi;</l>
<l>né ragion mai più degna da dolersi,</l>
<l>né di star sempre avvolto in nero manto,</l>
<l>qual fu la tua, poi che l'acerba tanto</l>
<l>novella udisti, onde i tuoi giorni fêrsi</l>
<l>oscuri, e gli occhi sì nel duolo immersi,</l>
<l>che l'uno agguagliò l'Istro e l'altro il Xanto.</l>
<l>Ma chi può gir contra il voler divino,</l>
<l>se tanti spirti alteri in fiumi e stagni</l>
<l>sommerse l'empio lor fisso destino?</l>
<l>Dunque, Ferrante, a che t'affliggi e lagni,</l>
<l>se 'l gran fratel Enea con Tiberino</l>
<l>ebbe nel suo cader scorte e compagni?</l></lg></div2></div1>
<div1><head>Madrigali</head>
<div2><head>1</head>
<lg>
<l>Madonna, col mostrarvi e poi fuggire</l>
<l>pensate farmi offesa,</l>
<l>ma più forza mi date a l'alta impresa,</l>
<l>perché già l'alma non potria soffrire</l>
<l>il così duro assalto</l>
<l>de' bei vostri occhi, essendo fermo o fisso,</l>
<l>senza tornar di marmo o ver di smalto.</l>
<l>Ma, mostrando e fuggendo il vostro viso,</l>
<l>notrite il foco e contentate il core</l>
<l>e vivo me tenete in tanto ardore.</l></lg></div2>
<div2><head>2</head>
<lg>
<l>Soave e dolce loco</l>
<l>ove si posa il fiammeggiante foco,</l>
<l>quando fia mai quell'ora</l>
<l>che liberar potrai chi mi dà morte?</l>
<l>Ahi dura, iniqua sorte,</l>
<l>ove si vidde mai, o cosa dura,</l>
<l>bramar il danno per cambiar ventura?</l>
<l>Ma che danno dic'io, che tanto ho vita</l>
<l>quanto con gli occhi suoi mi porge aita?</l>
<l>Sì che non t'admirar s'io l'amo e cheggio,</l>
<l>ch'ogni loco m'attrista ov'io non veggio.</l></lg></div2>
<div2><head>3</head>
<lg>
<l>Sì come 'l sol dà luce a l'altre stelle,</l>
<l>ed ei da sé risplende;</l>
<l>così, Madonna, siete voi tra belle,</l>
<l>perché tanto è fulgente il vostro viso,</l>
<l>e 'n voi tant'è bellezza,</l>
<l>che simil né seconda è in paradiso:</l>
<l>e s'alcuna per bella oggi sé apprezza,</l>
<l>quell'ha di bello in sé che da voi prende.</l>
<l>Or, se in voi non regnasse crudeltate,</l>
<l>quanto saria maggior vostra beltate!</l></lg></div2>
<div2><head>4</head>
<lg>
<l>Deh, non drizzar tutti i tuoi strali, Amore,</l>
<l>verso il mio miser cuore,</l>
<l>ché di te stesso ti farai minore.</l>
<l>Or per che giurarai,</l>
<l>se i dorati tuoi strali in me sol spendi?</l>
<l>E con che impiagherai</l>
<l>li cori altrui, s'in me sol l'arco tendi?</l>
<l>Ma ben veggio che attendi</l>
<l>giurar per lo mio cor, e non ti cale</l>
<l>per ferir altri omai spiegar più l'ale,</l>
<l>ché, per mostrar la tua gran signoria,</l>
<l>credi ti basti assai la fiamma mia.</l></lg></div2></div1>

<div1><head>Capitoli</head>
<div2><head>1</head>
<lg>
<l>Ogni loco m'attrista ov'io non veggo</l>
<l>quell' unico splendor, quell'alma diva</l>
<l>da cui lontan or spasim'or vaneggio.</l>
<l>E se sta l'alma di sua grazia priva,</l>
<l>la speme del tornar, che in cor mi nacque,</l>
<l>è stata 'nsino a qui cagion ch'io viva.</l>
<l>Mai altro oggetto agli occhi miei non piacque,</l>
<l>se non la vista di que' sacri lumi,</l>
<l>e ciò che vidi dopo lor mi spiacque.</l>
<l>E se mel vietan le montagne e i fiumi,</l>
<l>m'appresenta 'l desir que' modi adorni,</l>
<l>acciò che 'l rimembrar più mi consumi.</l>
<l>Io conto l'ore, li momenti e i giorni,</l>
<l>e dico al bel desir fra tante pene,</l>
<l>chi sa s'a miglior tempo ancor ritorni.</l>
<l>Non so qual vita il viver mio mantiene,</l>
<l>né come l'alma mantener si possa,</l>
<l>s'è sì debole 'l filo a cui s'attiene.</l>
<l>Quante volte in sospir la lingua ho mossa</l>
<l>con dir ch'io fossi in quel venir beato,</l>
<l>o spirto ignudo, o uom di carne ed ossa!</l>
<l>Non son lontan da voi nel modo usato,</l>
<l>ma fra novi martìr son fuor de' sensi,</l>
<l>né so quanto mi viva in questo stato.</l>
<l>Però, Madonna, al viver mio conviensi</l>
<l>il veder voi, ch'altro già mai non chieggio</l>
<l>che un non so che da gli occhi vostr'immensi,</l>
<l>che ogni loco m'attrista ov'io non veggio.</l></lg></div2>
<div2><head>2</head>
<lg>
<l>Chi desia di saper che cosa è amore,</l>
<l>non cerchi opra di stil, né di martello</l>
<l>che 'l formi in marmo o che 'l stenda in colore;</l>
<l>ma formi in nel pensier un dolce e fello</l>
<l>che cerca ne' suoi danni util soggiorno,</l>
<l>fidel ad altri, a se stesso rebello.</l>
<l>Un aspectar che, desïando un giorno,</l>
<l>ne porta gli anni e via fugge come ombra,</l>
<l>né lassa altro di sé che doglia e scorno.</l>
<l>Un falso imaginar che sì n'ingombra</l>
<l>or di tema, or di speme, or strugge, or pasce,</l>
<l>che del vero saper l'animo sgombra;</l>
<l>un ben che le più volte more in fasce,</l>
<l>un mal che vive sempre, e se per sorte</l>
<l>talor l'ancidi, più grave rinasce.</l>
<l>Un agli amici soi chiuder le porte</l>
<l>del cor, fidando a l'inimico i chiavi,</l>
<l>e dar il senso alla ragion per scorte.</l>
<l>Un cibo amaro, un sostegno empio e grave,</l>
<l>un digiun dolce, un peso amico e leve,</l>
<l>un gioir duro, un tormentar suave;</l>
<l>un davanti al suo foco esser di neve,</l>
<l>mostrando a altrui di fuor diletto e gioia,</l>
<l>un rider finto, un parlar tronco e breve.</l>
<l>Un che per mille volte il dì si muoia,</l>
<l>non curar d'altra donna e gir contento</l>
<l>alla sua ferma e disperata noia.</l>
<l>Un seguir lungo, a passo infermo e lento,</l>
<l>un in ghiaccio scolpir, solcar in mare,</l>
<l>in arena fondar, scrivere al vento.</l>
<l>Le guerre spesse con le paci rare,</l>
<l>le vittorie dubbiose, il perder certo,</l>
<l>le libertati vil, le pregion care;</l>
<l>l'intrar precipitoso e l'uscir erto,</l>
<l>pigro il patto servar, pronto il fallire,</l>
<l>di molto assenzio un poco mel coperto;</l>
<l>viver in altri e in se stesso morire.</l></lg></div2>
<div2><head>3</head>
<head>Capitolo di povertà</head>
<lg>
<l/>
<l>Per esser poverello io non son degno</l>
<l>sparger dinanzi a voi le mie querele,</l>
<l>ché povertà mi rompe ogni disegno.</l>
<l>Pover io son, ma son tutto fidele,</l>
<l>e perché pover son, nissun m'apprezza,</l>
<l>e benché pover sia, non son crudele.</l>
<l>Pover son io e posto in gran bassezza,</l>
<l>e benché pover sia, non son fallace,</l>
<l>ché povertà non guasta gentilezza.</l>
<l>Pover io son ch'al ciel diletta e piace,</l>
<l>e benché pover sia, non son villano,</l>
<l>ché spesso un gran tesor in terra giace.</l>
<l>Pover io son, non già maligno e strano,</l>
<l>e benché pover sia, non son giudeo,</l>
<l>né can, né mor, né turco, né marrano.</l>
<l>Pover io son, ma non già empio e reo,</l>
<l>e benché pover sia, bramo l'onore,</l>
<l>cantando no, ch'io non son fatto Orfeo.</l>
<l>Pover io son, ma non già ingannatore,</l>
<l>e benché pover sia, sempre son stato</l>
<l>al servizio di ognun ch'è mio signore.</l>
<l>Pover io son e poco aventurato,</l>
<l>e benché pover sia, mai non fui vile,</l>
<l>ma sempre servitor di chi m'è amato.</l>
<l>Pover son io, ma d'animo gentile,</l>
<l>e benché pover sia, non son superbo,</l>
<l>ch'al poverel convien d'essere umile.</l>
<l>Pover io son, non fraudolento e acerbo,</l>
<l>e benché pover sia, stimo la vita,</l>
<l>piacendo all'incarnato unico Verbo.</l>
<l>Pover io son, e povertà me invita</l>
<l>a dimandar a voi qualche mercede,</l>
<l>qualche degno soccorso, qualche aita.</l>
<l>Pover son io, ma ricco assai di fede,</l>
<l>e benché pover sia, vo pur cantando</l>
<l>l'empia mia povertà che sì mi lede.</l>
<l>Però, signora, a voi mi raccomando.</l></lg></div2></div1></body></text></TEI.2>
