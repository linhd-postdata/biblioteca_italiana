<?xml version="1.0" encoding="UTF-8"?>
<!DOCTYPE TEI.2 SYSTEM "http://backend.bibliotecaitaliana.it/DTD/bibit.dtd">
<TEI.2>
<teiHeader>
  <fileDesc>
    <titleStmt>
      <title>Odi e sonetti</title>
      <author>Ugo Foscolo</author>
    </titleStmt>
    <extent>19 Kb in UTF-8</extent>
    <publicationStmt>
      <publisher>Biblioteca Italiana</publisher>
      <pubPlace>Roma</pubPlace>
      <date>2003</date>
      <idno>bibit001069</idno>
      <availability>
        <p>Questa risorsa digitale è liberamente accessibile per uso
              personale o scientifico. Ogni uso commerciale è vietato</p>
      </availability>
    </publicationStmt>
    <seriesStmt>
      <title>Collezione BibIt</title>
    </seriesStmt>
    <sourceDesc>
      <bibl>
        <title>Le opere</title>
        <title type="part">Poesie e carmi : poesie, Dei sepolcri, poesie postume, Le Grazie</title>
        <author>Foscolo, Ugo</author>
        <editor id="ed">Pagliai, Francesco</editor>
        <editor id="ed2">Folena, Gianfranco</editor>
        <editor id="ed3">Scotti, Mario</editor>
        <publisher>F. Le Monnier</publisher>
        <pubPlace>Firenze</pubPlace>
        <date>1985</date>
        <note>Edizione nazionale</note>
      </bibl>
    </sourceDesc>
  </fileDesc>
  <encodingDesc>
                  <samplingDecl>
                    <p>Tutti i materiali paratestuali della fonte cartacea non riconducibili alla
                      responsabilità dell'autore dell'opera sono stati soppressi nella versione
                      digitale</p>
                  </samplingDecl>
                  <editorialDecl>
                    <correction method="silent" status="medium">
                      <p>Livello medio: controllo a video con collazione con edizione di
                      riferimento</p>
                    </correction>
                    <quotation form="data" marks="all">
                      <p>I simboli di citazione e di discorso diretto presenti sulla fonte cartacea
                        sono stati rappresentati sulla versione digitale</p>
                    </quotation>
                    <hyphenation eol="none">
                      <p>I trattini di sillabazione a fine riga sono stati soppressi e le parole
                        ricomposte</p>
                    </hyphenation>
                  </editorialDecl>
    <classDecl><taxonomy id="CDD"><bibl>Classificazione Decimale Dewey</bibl></taxonomy><taxonomy id="CGB"><bibl>Classificazione generi BibIt</bibl></taxonomy></classDecl></encodingDesc>
  <profileDesc>
    <creation>
      <date>800</date>
    </creation>
    <langUsage><language id="ita"/></langUsage>
    <textClass>
      <keywords scheme="CDD">
        <term>851.6 - Poesia italiana. Periodo del rinnovamento, 1748-1814.</term>
      </keywords>
      <keywords scheme="CGB">
        <term>Poesia</term>
      </keywords>
    </textClass>
  </profileDesc>
  <revisionDesc>
    <change>
      <date>Data sconosciuta anteriore al 2000</date>
      <respStmt>
        <name>LIZ</name>
      </respStmt>
      <item>Digitalizzazione</item>
    </change>
    <change>
      <date>Data sconosciuta anteriore al 2000</date>
      <respStmt>
        <name>LIZ</name>
      </respStmt>
      <item>Correzione linguistica</item>
    </change>
    <change>
      <date>2003-09-30T00:00:00.000+02:00</date>
      <respStmt>
        <name>Daniele Silvi</name>
        <name>BIBIT</name>
      </respStmt>
      <item>Codifica XML - Codifica con software</item>
    </change>
    <change>
      <date>2003-10-20T00:00:00.000+02:00</date>
      <respStmt>
        <name>Elena Pierazzo</name>
        <name>BIBIT</name>
      </respStmt>
      <item>Validazione</item>
    </change>
  </revisionDesc>
</teiHeader>

<text>


<body>
<div1 type="dedica">
<head>Dedica</head>

<opener>
<salute>A <abbr>GIO.</abbr> BATTISTA NICCOLINI FIORENTINO</salute>
</opener>

<p>A te, giovinetto di belle speranze, io dedico questi versi:
non perchè ti sieno di esempio, chè nè io professo poesia, nè
li stampo cercando onore, ma per rifiutare così tutti gli altri
da me per vanità giovenile già divolgati. Ti saranno bensì
monumento della nostra amicizia, e sprone, ad onta delle tue
disavventure, alle lettere, veggendo che tu sei caro a chi le
coltiva, forse con debole ingegno, ma con generoso animo.
E la sola amicizia può vendicare gli oltraggi della fortuna, e
guidare senza adulazione gl'ingegni sorgenti alla gloria.</p>

<closer>
<dateline>Milano 2 aprile 1803.</dateline>
<signed>Ugo Foscolo.</signed>
</closer>
 </div1>


<div1 type="canzone ode">
<head> A LUIGIA PALLAVICINI CADUTA DA CAVALLO </head>

<lg>
<l>I balsami beati</l>
<l>Per te le Grazie apprestino,</l>
<l>Per te i lini odorati</l>
<l>Che a Citerea porgeano</l>
<l>Quando profano spino</l>
<l>Le punse il piè divino,</l>
<l>Quel dì che insana empiea</l>
<l>Il sacro Ida di gemiti,</l>
<l>E col crine tergea</l>
<l>E bagnava di lagrime</l>
<l>Il sanguinoso petto</l>
<l>Al ciprio giovinetto.</l>
<l>Or te piangon gli amori,</l>
<l>Te fra le dive Liguri</l>
<l>Regina e diva! e fiori</l>
<l>Votivi all'ara portano</l>
<l>D'onde il grand'arco suona</l>
<l>Del figlio di Latona.</l>
<l>E te chiama la danza</l>
<l>Ove l'aure portavano</l>
<l>Insolita fragranza,</l>
<l>Allor che a' nodi indocile</l>
<l>La chioma al roseo braccio</l>
<l>Ti fu gentile impaccio.</l>
<l>Tal nel lavacro immersa,</l>
<l>Che fiori, dall'inachio</l>
<l>Clivo cadendo, versa,</l>
<l>Palla i dall'elmo liberi</l>
<l>Crin su la man che gronda</l>
<l>Contien fuori dell'onda.</l>
<l>Armoniosi accenti</l>
<l>Dal tuo labbro volavano,</l>
<l>E dagli occhi ridenti</l>
<l>Traluceano di Venere</l>
<l>I disdegni e le paci,</l>
<l>La speme, il pianto, e i baci.</l>
<l>Deh! perchè hai le gentili</l>
<l>Forme e l'ingegno docile</l>
<l>Vòlto a studj virili?</l>
<l>Perchè non dell'Aonie</l>
<l>Seguivi, incauta, l'arte,</l>
<l>Ma ludi aspri di Marte?</l>
<l>Invan presaghi i venti</l>
<l>Il polveroso agghiacciano</l>
<l>Petto e le reni ardenti</l>
<l>Dell'inquieto alipede,</l>
<l>Ed irritante il morso</l>
<l>Accresce impeto al corso.</l>
<l>Ardon gli sguardi, fuma</l>
<l>La bocca, agita l'ardua</l>
<l>Testa, vola la spuma,</l>
<l>Ed i manti volubili</l>
<l>Lorda e l'incerto freno,</l>
<l>Ed il candido seno;</l>
<l>E il sudor piove, e i crini</l>
<l>Sul collo irti svolazzano,</l>
<l>Suonan gli antri marini</l>
<l>Allo incalzato scalpito</l>
<l>Della zampa che caccia</l>
<l>Polve e sassi in sua traccia.</l>
<l>Già dal lito si slancia</l>
<l>Sordo ai clamori e al fremito,</l>
<l>Già già fino alla pancia</l>
<l>Nuota… e ingorde si gonfiano</l>
<l>Non più memori l'acque</l>
<l>Che una Dea da lor nacque.</l>
<l>Se non che il re dell'onde</l>
<l>Dolente ancor d'Ippolito</l>
<l>Surse per le profonde</l>
<l>Vie dal Tirreno talamo,</l>
<l>E respinse il furente</l>
<l>Col cenno onnipotente.</l>
<l>Quei dal flutto arretrosse</l>
<l>Ricalcitrando e, orribile!</l>
<l>Sovra l'anche rizzosse;</l>
<l>Scuote l'arcion, te misera</l>
<l>Su la petrosa riva</l>
<l>Strascinando mal viva.</l>
<l>Pera chi osò primiero</l>
<l>Discortese commettere</l>
<l>A infedele corsiero</l>
<l>L'agil fianco femineo,</l>
<l>E aprì con rio consiglio</l>
<l>Nuovo a beltà periglio!</l>
<l>Chè or non vedrei le rose</l>
<l>Del tuo volto sì languide,</l>
<l>Non le luci amorose</l>
<l>Spiar ne' guardi medici</l>
<l>Speranza lusinghiera</l>
<l>Della beltà primiera.</l>
<l>Di Cintia il cocchio aurato</l>
<l>Le cerve un dì traeano,</l>
<l>Ma al ferino ululato</l>
<l>Per terrore insanirono,</l>
<l>E dalla rupe etnea</l>
<l>Precipitar la Dea.</l>
<l>Gioian d'invido riso</l>
<l>Le abitatrici olimpie,</l>
<l>Perchè l'eterno viso</l>
<l>Silenzioso, e pallido</l>
<l>Cinto apparia d'un velo</l>
<l>Ai conviti del cielo:</l>
<l>Ma ben piansero il giorno</l>
<l>Che dalle danze efesie</l>
<l>Lieta facea ritorno</l>
<l>Fra le devote vergini,</l>
<l>E al ciel salia più bella</l>
<l>Di Febo la sorella.</l>
</lg>
 </div1>


<div1 type="canzone ode">
<head> ALLA AMICA RISANATA </head>

<lg>
<l>Qual dagli antri marini</l>
<l>L'astro più caro a Venere</l>
<l>Co' rugiadosi crini</l>
<l>Fra le fuggenti tenebre</l>
<l>Appare, e il suo viaggio</l>
<l>Orna col lume dell'eterno raggio,</l>
<l>Sorgon così tue dive</l>
<l>membra dall'egro talamo,</l>
<l>E in te beltà rivive,</l>
<l>L'aurea beltate ond'ebbero</l>
<l>Ristoro unico a' mali</l>
<l>Le nate a vaneggiar menti mortali.</l>
<l>Fiorir sul caro viso</l>
<l>Veggo la rosa, tornano</l>
<l>I grandi occhi al sorriso</l>
<l>Insidiando; e vegliano</l>
<l>Per te in novelli pianti</l>
<l>Trepide madri, e sospettose amanti.</l>
<l>Le Ore che dianzi meste</l>
<l>Ministre eran de' farmachi,</l>
<l>Oggi l'indica veste,</l>
<l>E i monili cui gemmano</l>
<l>Effigiati Dei</l>
<l>Inclito studio di scalpelli achei,</l>
<l>E i candidi coturni</l>
<l>E gli amuleti recano</l>
<l>Onde a' cori notturni</l>
<l>Te, Dea, mirando obbliano</l>
<l>I garzoni le danze,</l>
<l>Te principio d'affanni e di speranze.</l>
<l>O quando l'arpa adorni</l>
<l>E co' novelli numeri</l>
<l>E co' molli contorni</l>
<l>Delle forme che facile</l>
<l>Bisso seconda, e intanto</l>
<l>Fra il basso sospirar vola il tuo canto</l>
<l>Più periglioso; o quando</l>
<l>Balli disegni, e l'agile</l>
<l>Corpo all'aure fidando</l>
<l>Ignoti vezzi sfuggono</l>
<l>Dai manti, e dal negletto</l>
<l>Velo scomposto sul sommosso petto.</l>
<l>All'agitarti, lente</l>
<l>Cascan le trecce, nitide</l>
<l>Per ambrosia recente,</l>
<l>mal fide all'aureo pettine</l>
<l>E alla rosea ghirlanda</l>
<l>Che or con l'alma salute april ti manda.</l>
<l>Così ancelle d'Amore</l>
<l>A te d'intorno volano</l>
<l>Invidiate l'Ore,</l>
<l>Meste le Grazie mirino</l>
<l>Chi la beltà fugace</l>
<l>Ti membra, e il giorno dell'eterna pace.</l>
<l>Mortale guidatrice</l>
<l>D'oceanine vergini</l>
<l>La Parrasia pendice</l>
<l>Tenea la casta Artemide</l>
<l>E fea terror di cervi</l>
<l>Lungi fischiar d'arco cidonio i nervi.</l>
<l>Lei predicò la fama</l>
<l>Olimpia prole; pavido</l>
<l>Diva il mondo la chiama,</l>
<l>E le sacrò l'Elisio</l>
<l>Soglio, ed il certo telo,</l>
<l>E i monti, e il carro della luna in cielo.</l>
<l>Are così a Bellona,</l>
<l>Un tempo invitta amazzone,</l>
<l>Die' il vocale Elicona;</l>
<l>Ella il cimiero e l'egida</l>
<l>Or contro l'Anglia avara</l>
<l>E le cavalle ed il furor prepara.</l>
<l>E quella a cui di sacro</l>
<l>Mirto te veggo cingere</l>
<l>Devota il simolacro,</l>
<l>Che presiede maromoreo</l>
<l>Agli arcani tuoi lari</l>
<l>Ove a me sol sacerdotessa appari</l>
<l>Regina fu, Citera</l>
<l>E Cipro ove perpetua</l>
<l>Odora primavera</l>
<l>Regnò beata, e l'isole</l>
<l>Che col selvoso dorso</l>
<l>Rompono agli euri e al grande Ionio il corso.</l>
<l>Ebbi in quel mar la culla,</l>
<l>Ivi erra ignudo spirito</l>
<l>Di Faon la fanciulla,</l>
<l>E se il notturno zeffiro</l>
<l>Blando sui flutti spira</l>
<l>Suonano i liti un lamentar di lira:</l>
<l>Ond'io, pien del nativo</l>
<l>Aer sacro, su l'Itala</l>
<l>Grave cetra derivo</l>
<l>Per te le corde eolie,</l>
<l>E avrai divina i voti</l>
<l>Fra gl'inni miei delle insubri nepoti.</l>
</lg>
 </div1>

<div1 type="sonetto">
<head>[1]</head>

<lg>
<l>Forse perchè della fatal quiete</l>
<l>Tu sei l'imago a me sì cara vieni</l>
<l>O Sera! E quando ti corteggian liete</l>
<l>Le nubi estive e i zeffiri sereni,</l>
<l>E quando dal nevoso aere inquiete</l>
<l>Tenebre e lunghe all'universo meni</l>
<l>Sempre scendi invocata, e le secrete</l>
<l>Vie del mio cor soavemente tieni.</l>
<l>Vagar mi fai co' miei pensier su l'orme</l>
<l>Che vanno al nulla eterno; e intanto fugge</l>
<l>Questo reo tempo, e van con lui le torme</l>
<l>Delle cure onde meco egli si strugge;</l>
<l>E mentre io guardo la tua pace, dorme</l>
<l>Quello spirto guerrier ch'entro mi rugge.</l>
</lg>
</div1>

<div1 type="sonetto">
<head>[2]</head>

<lg>
<l>Non son chi fui; perì di noi gran parte:</l>
<l>Questo che avanza è sol languore e pianto.</l>
<l>E secco è il mirto, e son le foglie sparte</l>
<l>Del lauro, speme al giovenil mio canto.</l>
<l>Perchè dal dì ch'empia licenza e Marte</l>
<l>Vestivan me del lor sanguineo manto,</l>
<l>Cieca è la mente e guasto il core, ed arte</l>
<l>La fame d'oro, arte è in me fatta, e vanto.</l>
<l>Che se pur sorge di morir consiglio,</l>
<l>A mia fiera ragion chiudon le porte</l>
<l>Furor di gloria, e carità di figlio.</l>
<l>Tal di me schiavo, e d'altri, e della sorte,</l>
<l>Conosco il meglio ed al peggior mi appiglio,</l>
<l>E so invocare e non darmi la morte.</l>
</lg>
 </div1>

<div1 type="sonetto">
<head>[3]</head>
<epigraph><p>PER LA SENTENZA CAPITALE PROPOSTA NEL GRAN CONSIGLIO CISALPINO CONTRO LA LINGUA LATINA</p></epigraph>

<lg>
<l>Te nudrice alle muse, ospite e Dea</l>
<l>Le barbariche genti che ti han doma</l>
<l>Nomavan tutte; e questo a noi pur fea</l>
<l>Lieve la varia, antiqua, infame soma.</l>
<l>Chè se i tuoi vizj, e gli anni, e sorte rea</l>
<l>Ti han morto il senno ed il valor di Roma,</l>
<l>In te viveva il gran dir che avvolgea</l>
<l>Regali allori alla servil tua chioma.</l>
<l>Or ardi, Italia, al tuo Genio ancor queste</l>
<l>Reliquie estreme di cotanto impero;</l>
<l>Anzi il Toscano tuo parlar celeste</l>
<l>Ognor più stempra nel sermon straniero,</l>
<l>Onde, più che di tua divisa veste,</l>
<l>Sia il vincitor di tua barbarie altero.</l>
</lg>
 </div1>

<div1 type="sonetto">
<head>[4]</head>

<lg>
<l>Perchè taccia il rumor di mia catena</l>
<l>Di lagrime, di speme, e di amor vivo,</l>
<l>E di silenzio; chè pietà mi affrena</l>
<l>Se con lei parlo, o di lei penso e scrivo.</l>
<l>Tu sol mi ascolti, o solitario rivo,</l>
<l>Ove ogni notte amor seco mi mena,</l>
<l>Qui affido il pianto e i miei danni descrivo,</l>
<l>Qui tutta verso del dolor la piena.</l>
<l>E narro come i grandi occhi ridenti</l>
<l>Arsero d'immortal raggio il mio core,</l>
<l>Come la rosea bocca, e i rilucenti</l>
<l>Odorati capelli, ed il candore</l>
<l>Delle divine membra, e i cari accenti</l>
<l>m'isegnarono alfin pianger d'amore.</l>
</lg>
 </div1>

<div1 type="sonetto">
<head>[5]</head>

<lg>
<l>Così gl'interi giorni in lungo incerto</l>
<l>Sonno gemo! ma poi quando la bruna</l>
<l>Notte gli astri nel ciel chiama e la luna,</l>
<l>E il freddo aer di mute ombre è coverto;</l>
<l>Dove selvoso è il piano e più deserto</l>
<l>Allor lento io vagando, ad una ad una</l>
<l>Palpo le piaghe onde la rea fortuna,</l>
<l>E amore, e il mondo hanno il mio core aperto.</l>
<l>Stanco mi appoggio or al troncon d'un pino,</l>
<l>Ed or prostrato ove strepitan l'onde,</l>
<l>Con le speranze mie parlo e deliro.</l>
<l>per te le mortali ire e il destino</l>
<l>Spesso obbliando, a te, donna, io sospiro:</l>
<l>Luce degli occhi miei chi mi t'asconde?</l>
</lg>
 </div1>

<div1 type="sonetto">
<head>[6]</head>

<lg>
<l>Meritamente, però ch'io potei</l>
<l>Abbandonarti, or grido alle frementi</l>
<l>Onde che batton l'alpi, e i pianti miei</l>
<l>Sperdono sordi del Tirreno i venti.</l>
<l>Sperai, poichè mi han tratto uomini e Dei</l>
<l>In lungo esilio fra spergiure genti</l>
<l>Dal bel paese ove or meni sì rei,</l>
<l>Me sospirando, i tuoi giorni fiorenti,</l>
<l>Sperai che il tempo, e i duri casi, e queste</l>
<l>Rupi ch'io varco anelando, e le eterne</l>
<l>Ov'io qual fiera dormo atre foreste,</l>
<l>Sarien ristoro al mio cor sanguinente;</l>
<l>Ahi vota speme! Amor fra l'ombre inferne</l>
<l>Seguirammi immortale, onnipotente.</l>
</lg>
 </div1>

<div1 type="sonetto">
<head>[7]</head>

<lg>
<l>Solcata ho fronte, occhi incavati intenti,</l>
<l>Crin fulvo, emunte guance, ardito aspetto,</l>
<l>Labbro tumido acceso, e tersi denti,</l>
<l>Capo chino, bel collo, e largo petto;</l>
<l>Giuste membra; vestir semplice eletto;</l>
<l>Ratti i passi, i pensier, gli atti, gli accenti;</l>
<l>Sobrio, umano, leal, prodigo, schietto;</l>
<l>Avverso al mondo, avversi a me gli eventi:</l>
<l>Talor di lingua, e spesso di man prode;</l>
<l>Mesto i più giorni e solo, ognor pensoso,</l>
<l>Pronto, iracondo, inquieto, tenace:</l>
<l>Di vizj ricco e di virtù, do lode</l>
<l>Alla ragion, ma corro ove al cor piace:</l>
<l>Morte sol mi darà fama e riposo.</l>
</lg>
 </div1>

<div1 type="sonetto">
<head>[8]</head>

<lg>
<l>E tu ne' carmi avrai perenne vita</l>
<l>Sponda che Arno saluta in suo cammino</l>
<l>Partendo la città che del latino</l>
<l>Nome accogliea finor l'ombra fuggita.</l>
<l>Già dal tuo ponte all'onda impaurita</l>
<l>Il papale furore e il ghibellino</l>
<l>Mescean gran sangue, ove oggi al pellegrino</l>
<l>Del fero vate la magion si addita.</l>
<l>Per me cara, felice, inclita riva</l>
<l>Ove sovente i piè leggiadri mosse</l>
<l>Colei che vera al portamento Diva</l>
<l>In me volgeva sue luci beate,</l>
<l>Mentr'io sentìa dai crin d'oro commosse</l>
<l>Spirar ambrosia l'aure innamorate.</l>
</lg>
 </div1>

<div1 type="sonetto">
<head>[9]</head>

<lg>
<l>Nè più mai toccherò le sacre sponde</l>
<l>Ove il mio corpo fanciulletto giacque,</l>
<l>Zacinto mia, che te specchi nell'onde</l>
<l>Del greco mar da cui vergine nacque</l>
<l>Venere, e fea quelle isole feconde</l>
<l>Col suo primo sorriso, onde non tacque</l>
<l>Le tue limpide nubi e le tue fronde</l>
<l>L'inclito verso di colui che l'acque</l>
<l>Cantò fatali, ed il diverso esiglio</l>
<l>Per cui bello di fama e di sventura</l>
<l>Baciò la sua petrosa Itaca Ulisse.</l>
<l>Tu non altro che il canto avrai del figlio,</l>
<l>O materna mia terra; a noi prescrisse</l>
<l>Il fato illacrimata sepoltura.</l>
</lg>
 </div1>

<div1 type="sonetto">
<head>[10]</head>

<lg>
<l>Un dì, s'io non andrò sempre fuggendo</l>
<l>Di gente in gente, me vedrai seduto</l>
<l>Su la tua pietra, o fratel mio, gemendo</l>
<l>Il fior de' tuoi gentili anni caduto.</l>
<l>La Madre or sol suo dì tardo traendo</l>
<l>Parla di me col tuo cenere muto,</l>
<l>Ma io deluse a voi le palme tendo</l>
<l>E sol da lunge i miei tetti saluto.</l>
<l>Sento gli avversi numi, e le secrete</l>
<l>Cure che al viver tuo furon tempesta,</l>
<l>E prego anch'io nel tuo porto quiete.</l>
<l>Questo di tanta speme oggi mi resta!</l>
<l>Straniere genti, almen le ossa rendete</l>
<l>Allora al petto della madre mesta.</l>
</lg>
 </div1>

<div1 type="sonetto">
<head>[11]</head>

<lg>
<l>Pur tu copia versavi alma di canto</l>
<l>Su le mie labbra un tempo, Aonia Diva,</l>
<l>Quando de' miei fiorenti anni fuggiva</l>
<l>La stagion prima, e dietro erale intanto</l>
<l>Questa, che meco per la via del pianto</l>
<l>Scende di Lete ver la muta riva:</l>
<l>Non udito or t'invoco; ohimè! soltanto</l>
<l>Una favilla del tuo spirto è viva.</l>
<l>E tu fuggisti in compagnia dell'ore,</l>
<l>O Dea! tu pur mi lasci alle pensose</l>
<l>Membranze, e del futuro al timor cieco.</l>
<l>Però mi accorgo, e mel ridice amore,</l>
<l>Che mal ponno sfogar rade, operose</l>
<l>Rime il dolor che deve albergar meco.</l>
</lg>
 </div1>

<div1 type="sonetto">
<head>[12]</head>

<lg type="versi">
<l>Che stai? già il secol l'orma ultima lascia;</l>
<l>Dove del tempo son le leggi rotte</l>
<l>Precipita, portando entro la notte</l>
<l>Quattro tuoi lustri, e obblio freddo li fascia.</l>
<l>Che se vita è l'error, l'ira, e l'ambascia,</l>
<l>Troppo hai del viver tuo l'ore prodotte;</l>
<l>Or meglio vivi, e con fatiche dotte</l>
<l>A chi diratti antico esempj lascia.</l>
<l>Figlio infelice, e disperato amante,</l>
<l>E senza patria, a tutti aspro e a te stesso,</l>
<l>Giovine d'anni e rugoso in sembiante,</l>
<l>Che stai? breve è la vita, e lunga è l'arte;</l>
<l>A chi altamente oprar non è concesso</l>
<l>Fama tentino almen libere carte.</l>

</lg>
 </div1>

</body>
</text>
</TEI.2>
