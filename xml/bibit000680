<?xml version="1.0" encoding="UTF-8"?>
<!DOCTYPE TEI.2 SYSTEM "http://backend.bibliotecaitaliana.it/DTD/bibit.dtd">
<TEI.2>
<teiHeader>
  <fileDesc>
    <titleStmt>
      <title>Carmina</title>
      <author>Giovanni Pico della Mirandola</author>
    </titleStmt>
    <extent>49 Kb in UTF-8</extent>
    <publicationStmt>
      <publisher>Biblioteca Italiana</publisher>
      <pubPlace>Roma</pubPlace>
      <date>2004</date>
      <idno>bibit000680</idno>
      <availability>
        <p>Questa risorsa digitale è liberamente accessibile per uso
              personale o scientifico. Ogni uso commerciale è vietato</p>
      </availability>
    </publicationStmt>
    <seriesStmt>
      <title>Collezione BibIt</title>
    </seriesStmt>
    <sourceDesc>
      <bibl>
        <title>Opere complete</title>
        <author>Pico della Mirandola, Giovanni</author>
        <editor id="ed">Bausi, Francesco</editor>
        <publisher>Lexis Progetti Editoriali; Nino Aragno</publisher>
        <pubPlace>Roma; Torino</pubPlace>
        <date>2000</date>
        <note>L'edizione elettronica fa riferimento al testo In pygmeum e Tetrastichon, in G. Bottiglioni, La lirica latina in Firenze nella seconda metà del secolo XV, in «Annali della R. Scuola Normale Superiore di Pisa», Filosofia e Filologia, XXV, 1913; Carmina, in P.O. Kristeller, Giovanni Pico della Mirandola</note>
      </bibl>
    </sourceDesc>
  </fileDesc>
  <encodingDesc>
                  <samplingDecl>
                    <p>Tutti i materiali paratestuali della fonte cartacea non riconducibili alla
                      responsabilità dell'autore dell'opera sono stati soppressi nella versione
                      digitale</p>
                  </samplingDecl>
                  <editorialDecl>
                    <correction method="silent" status="medium">
                      <p>Livello medio: controllo a video con collazione con edizione di
                      riferimento</p>
                    </correction>
                    <quotation form="data" marks="all">
                      <p>I simboli di citazione e di discorso diretto presenti sulla fonte cartacea
                        sono stati rappresentati sulla versione digitale</p>
                    </quotation>
                    <hyphenation eol="none">
                      <p>I trattini di sillabazione a fine riga sono stati soppressi e le parole
                        ricomposte</p>
                    </hyphenation>
                  </editorialDecl>
    <classDecl><taxonomy id="CGB"><bibl>Classificazione generi BibIt</bibl></taxonomy></classDecl></encodingDesc>
  <profileDesc>
    <creation>
      <date>400</date>
    </creation>
    <langUsage><language id="ita">Italiano</language></langUsage>
    <textClass>
      <keywords scheme="CGB">
        <term>Poesia</term>
      </keywords>
    </textClass>
  </profileDesc>
  <revisionDesc>
    <change>
      <date>Data sconosciuta anteriore al 2000</date>
      <respStmt>
        <name>LEXIS</name>
      </respStmt>
      <item>Digitalizzazione</item>
    </change>
    <change>
      <date>Data sconosciuta anteriore al 2000</date>
      <respStmt>
        <name>LEXIS</name>
      </respStmt>
      <item>Correzione linguistica</item>
    </change>
    <change>
      <date>2004-03-25T00:00:00.000+02:00</date>
      <respStmt>
        <name>Carla Deiana</name>
        <name>BIBIT</name>
      </respStmt>
      <item>Codifica XML - Codifica manuale</item>
    </change>
    <change>
      <date>2004-03-25T00:00:00.000+02:00</date>
      <respStmt>
        <name>Carla Deiana</name>
        <name>BIBIT</name>
      </respStmt>
      <item>Validazione</item>
    </change>
  </revisionDesc>
</teiHeader>
<text>
<body>
<div1><head>1 </head>

<argument><p><hi rend="italic">Martia conqueritur Pici discessum, qui ad axteras gentes ire parabat et studiis incumbere.</hi></p></argument>

<lg><l>Ergo sollicito moriar confecta dolore</l></lg>
<lg><l>Nullaque erit nostro laeta in amore dies?</l>
<l>O quicunque polos quicunque immitia volvis</l></lg>
<lg><l>Sydera supremae primus ab arce domus,</l>
<l>O ius, o si quos tangunt mortalia divi,</l></lg>
<lg><l>O caelum, o multo signa animata deo,</l>
<l>O leges, o fata nimis male provida nobis.</l></lg>
<lg><l>Invida vos nostris num decet esse bonis?</l>
<l>Vos laeti nihil esse diu, nihil esse beati,</l></lg>
<lg><l>Omnia vos vultis fine carere mala.</l>
<l>En quam rebar ego portum tetigisse carinam</l></lg>
<lg><l>Pellitur insanis naufraga ab aequoribus.</l>
<l>En ego quae felix, quae fortunatior omni</l></lg>
<lg><l>Queque in amore aliis invidiosa fui,</l>
<l>Nunc miseranda nimis, nunc infelicior omni</l></lg>
<lg><l>Hinc Pico et nostra vita abeunte simul.</l>
<l>Ille parat patriis procul hinc discedere ab arvis,</l></lg>
<lg><l>Moxque ego sum viduo sola futura thoro.</l>
<l>Querit ad externas gentes et barbara regna</l></lg>
<lg><l>Atque peregrinas impiger ire domos,</l>
<l>Ut multo (haec etenim auris optavit ab ipsis)</l></lg>
<lg><l>Compleat Aonio pectora tota deo.</l>
<l>«Sic inquit Plato Memphitas lustravit et exul</l></lg>
<lg><l>Extremos Samius quesiit Assyrios.</l>
<l>Quaerere sic etiam Phoebum doctasque sorores</l></lg>
<lg><l>Meditor et nulla vivere desidia.</l>
<l>Nec labor assiduus deterreat, ut mihi tandem</l></lg>
<lg><l>Vera immortali detur honore quies».</l>
<l>Hei mihi quo tantum meditaris pectore crimen,</l></lg>
<lg><l>Quid grave nunc iactas Pice severe sophos?</l>
<l>Num te, num possunt lachrymae movisse cadentes?</l></lg>
<lg><l>Linquere me siccis tu patiere genis?</l>
<l>Tu me quam totiens dominam vitamque vocasti,</l></lg>
<lg><l>Tu poteris Venerem deseruisse tuam?</l>
<l>Ah si quid tot nostra fides spectata per annos</l></lg>
<lg><l>Promeruit, noster si tibi dulcis amor,</l>
<l>Per noctes quaeso exactas, per gaudia nostra,</l></lg>
<lg><l>Per cantata tuis lumina carminibus.</l>
<l>Vae te exoravi precibus, vae fletibus ipsis</l></lg>
<lg><l>Qui mea perpetuis imbribus ora notant.</l>
<l>Ah miseram patiere animam demittier Orco</l></lg>
<lg><l>Qua frendit nigras Cerberus ante fores?</l>
<l>Me patiere meae sub flore perire iuventae,</l></lg>
<lg><l>Pro vita vellem quae periisse tua?</l>
<l>An cor duratum est adamante quod ante solebat</l></lg>
<lg><l>Mollius esse rosis, mollius et violis?</l>
<l>In ira ipsa (si Pice tuus non torpuit ignis,</l></lg>
<lg><l>Si mens est eadem quae fuit ante tibi)</l>
<l>Invenies certe (ne quaeras longius ista)</l></lg>
<lg><l>Unde tibi aeterna laude paretur honos.</l>
<l>Quin tu iam celeber per me, passimque leguntur</l></lg>
<lg><l>Carmina de gremio quae tibi sumpta meo.</l>
<l>Me Rhodius videat vates, non dicet Achillem,</l></lg>
<lg><l>Sed de me longas concinet Iliadas.</l>
<l>Ipsa tibi testudo, fides, tibi laurea, Phoebus,</l></lg>
<lg><l>Ipsa ero Parnassus, fons Heliconis ero.</l>
<l>Haec lenis viridi Zephyrus loca vestit amictu</l></lg>
<lg><l>Unde tuas possis cingere flore comas.</l>
<l>Roscida puniceis vernant mea labra rosetis</l></lg>
<lg><l>Unde legas capiti florida serta tuo,</l>
<l>Donabit cytharam tibi Phoebus ab arte loquentem,</l></lg>
<lg><l>Donabit cytharae fila canora suae.</l>
<l>Sunt nobis quales nec habet Tritonia crines,</l></lg>
<lg><l>Et collum nitido lubricat ex ebore.</l>
<l>Ex collo poteris cytharam formare canoram</l></lg>
<lg><l>Cuius erunt crines aurea fila mei.</l>
<l>Paegaseis totus madefies mersus in undis</l></lg>
<lg><l>Lachrymulae nostrae, Pegasus alter eris.</l>
<l>Quas tanto victrix certamine facta recludam</l></lg>
<lg><l>Laetitia gravidas excutiente zonas.</l>
<l>Quin mea cum dabitur meliore tumescere vento</l></lg>
<lg><l>Credita quae curae vela fuere tuae,</l>
<l>Basia plus solito rorantibus humida labris</l></lg>
<lg><l>Aonii reddent tunc tibi fontis opem,</l>
<l>Basia pugnacis gratissima murmure linguae,</l></lg>
<lg><l>Occurret nostrae dum tua, nostra tuae.</l>
<l>O molles fontes, o dulcis murmura rivi:</l></lg>
<lg><l>Optabit tales et sibi Phoebus aquas.</l>
<l>Semper erit collo (maneas modo) Martia pendens,</l></lg>
<lg><l>Et tua semper erunt uda labella meis.</l>
<l>Quod si Gorgonea multum est in gurgite numen,</l></lg>
<lg><l>Basia nescio quid numine maius habent.</l></lg>
</div1>
<div1><head>2 </head>

<argument><p><hi rend="italic">Ioannes Picus ad Phyllida ut tandem ei facilem se praebeat.</hi></p></argument>

<lg><l>Quid tibi saevitiae mecum est mea vita? Quid istam</l></lg>
<lg><l>Nescis duritiem dedicisse tuam?</l>
<l>Scilicet intactum scelus est violare pudorem,</l></lg>
<lg><l>Est scelus intactam deligere ungue rosam?</l>
<l>Ah misera. Haec pavidae tibi suggerit improba nutrix,</l></lg>
<lg><l>Quodque nequit senior invidet illa tibi.</l>
<l>Illa docet torto deducere stamina fuso,</l></lg>
<lg><l>Et docet immunda condere veste sinus,</l>
<l>Nunc curare domum, nunc viles texere telas</l></lg>
<lg><l>Atque vagas nulla ponere lege comas.</l>
<l>Ah trucibus sit praeda feris, sit praeda Molossis</l></lg>
<lg><l>Perfida cum monitis dispereatque suis.</l>
<l>Illa vel extrema sunt perficienda senecta</l></lg>
<lg><l>Vel certe ancillis Phylli paranda tuis.</l>
<l>Est pudor ingenuam Paphios nescire calores,</l></lg>
<lg><l>Est pudor ingenuum non coluisse virum.</l>
<l>Quae dea (tu prima repetas ab origine cunctas)</l></lg>
<lg><l>Noluit Idalii noscere furta dei?</l>
<l>Endymionaeos et Cynthia sensit amores,</l></lg>
<lg><l>Cynthia virginei prima magistra chori.</l>
<l>Phylli quid exemplo metuis munita dearum,</l></lg>
<lg><l>Quid trepidas dulces iam reserare fores?</l>
<l>Est scelus esse feram, scelus est non esse benignam,</l></lg>
<lg><l>Crimen amatorem perdere grande suum.</l>
<l>Aspice ut assiduis consumor ab ignibus, ut mens</l></lg>
<lg><l>Nescia prae magno facta dolore sui est.</l>
<l>Vix vivo, vix vera hominis mihi restat imago,</l></lg>
<lg><l>Vix haeret siccis ossibus usta cutis.</l>
<l>Quod si mox peream, pereuntem morte dolebis,</l></lg>
<lg><l>Et certe dices: is mihi fidus erat.</l>
<l>Nec dabitur tunc Phylli tibi revocare peremptum</l></lg>
<lg><l>Vel prece vel largo munere vel lachrimis</l>
<l>Negligit humanos Ditis fera ianua questus,</l></lg>
<lg><l>Non exoranda clauditur illa sera.</l></lg>
</div1>
<div1><head>2a </head>

<argument><p><hi rend="italic">Lilius Sarracho.</hi></p></argument>

<lg><l>Sarrache digne laurea</l>
<l>Et digne querna civica,</l>
<l>Mortalis immortalibus</l>
<l>Remunerat te gratiis</l>
<l>Aeger semperque (?) Lilius</l>
<l>Eroticis pro versibus</l>
<l>Pici dedisti quos libens</l>
<l>Mihi legendos commodo.</l></lg>
</div1>
<div1><head>3 </head>

<argument><p><hi rend="italic">Ioannes Mirandolensis prothonotarius Lodovico Pictorio.</hi></p></argument>

<lg><l>Carmina Phoebee dictant tibi culta sorores,</l></lg>
<lg><l>Bellerophonteis carmina digna vadis</l>
<l>Quae sapiunt Cyrram, sapiunt Permessidos undam,</l></lg>
<lg><l>Aequiperanda tuis Marce iocose modis.</l>
<l>At mea limosas inter nutrita paludes</l></lg>
<lg><l>Perstrepit inculto balba Thalia sono.</l>
<l>Pegaseo nunquam sua proluit ora liquore.</l></lg>
<lg><l>Ingenio et numeris nil valet, arte minus.</l>
<l>Ergo tuis quod non dederit responsa tabellis,</l></lg>
<lg><l>Da veniam: calami saeva flagella timet.</l></lg>
</div1>
<div1><head>4 </head>

<argument><p><hi rend="italic">Picus.</hi></p></argument>

<lg><l>Tres uno servas, tres uno in corpore perdis:</l></lg>
<lg><l>Si cadit, illa cadet; si cadit illa, cadam.</l></lg>
</div1>
<div1><head>5 </head>

<argument><p><hi rend="italic">Ioannis Pici Mirandulae Concordiaeque Comitis Carmina.</hi></p></argument>

<lg><l>Si qua meis, ut lector erunt, errata libellis</l></lg>
<lg><l>Offendent aures iudiciumque tuum;</l>
<l>Si nec in exculto nitor est aut gratia versu,</l></lg>
<lg><l>Nec varium multo flore virescit opus;</l>
<l>Si rude nec dignum domini quod scrinia linquat</l></lg>
<lg><l>Et iactet merita laurea serta coma:</l>
<l>Sunt mihi quae veniam quovis sub iudice praestent,</l></lg>
<lg><l>Ut prorsus culpa non sine laude vacem.</l>
<l>Utque ego praeteream quod nec vitalibus ulla</l></lg>
<lg><l>Docta soporatis repserit umbra meis,</l>
<l>Nec dederit mihi Musa cavae sub vallibus Ascrae</l></lg>
<lg><l>Cingere odorata nobile fronde caput:</l>
<l>Quae raucum nostrae stridorem excuset avenae</l></lg>
<lg><l>Inter stagnatas patria languet aquas.</l>
<l>Illa leves nugas docuit calamoque palustri</l></lg>
<lg><l>Vix tulit haec possent qualiacunque cani.</l>
<l>Quippe nec illa sacras lauros nec bacchica novit</l></lg>
<lg><l>Serta nec Aoniis flumina pota deis.</l>
<l>Vix dedit e corylo tenues umbrare capillos</l></lg>
<lg><l>Limosisque sitim pellere gurgitibus.</l>
<l>Quod si etiam bifidi vocali in vertice montis</l></lg>
<lg><l>Essem laurigeras propter adultus aquas,</l>
<l>Si gravidum multo gestassem numine pectus</l></lg>
<lg><l>Oreque lusisset Calliopea meo:</l>
<l>Non suffecisset coeptis mea grandibus aetas,</l></lg>
<lg><l>Illa est censoris digna favore sui.</l>
<l>Pene puer quaecunque legis mea carmina lusi,</l></lg>
<lg><l>Quando fuit nostro nullus in ore pilus,</l>
<l>Necdum bisdenas haec cum sint edita messes</l></lg>
<lg><l>Attigeram, tenerae debile mentis opus.</l>
<l>Prima papavereis repleta humoribus aetas</l></lg>
<lg><l>Plurima inexperto noscere corde nequit.</l>
<l>Nec nisi corporea sit docte exercita in umbra</l></lg>
<lg><l>Mens de Letheis excita surgit aquis.</l>
<l>Illa sub ingressu latebrosi obtunditur antri,</l></lg>
<lg><l>Labitur unde rudi ceca iuventa pede,</l>
<l>Inque dies fit clara magis crescentibus annis</l></lg>
<lg><l>Antiquae incipiens plus meminisse domus,</l>
<l>Et gemina attollens sese feliciter ala</l></lg>
<lg><l>Exul adhuc patrias advolat illa plagas</l>
<l>Cognatosque polos aequaleque sidus oberrat.</l></lg>
<lg><l>Nec mortale sua compede pondus obest,</l>
<l>Quin luteam effringit molem moribundaque membra</l></lg>
<lg><l>Opprimit et propria sub ditione tenet.</l>
<l>At mihi contigerat nondum haec victoria, nondum</l></lg>
<lg><l>Nostra gravi fuerant corda animata deo.</l>
<l>Sub molli primae nabam rudis amne iuventae</l></lg>
<lg><l>Atque hisdem pariter nunc quoque versor aquis.</l>
<l>Adde (quod et venia dignum est) pars temporis huius</l></lg>
<lg><l>Utilior Phoebo sub graviore fuit.</l>
<l>Hanc studiis servire suis sophia alta coegit</l></lg>
<lg><l>Iudicio cunctis anteferenda meo.</l>
<l>Nec nisi mens reliquis iam lassa sororibus ibat</l></lg>
<lg><l>In campos Erato desidiosa tuos,</l>
<l>Cum nimis a rigidis languescens otia cartis</l></lg>
<lg><l>Grata faticato quaereret ingenio.</l>
<l>At nostrae quaecunque magis valuere lucernae</l></lg>
<lg><l>Versarunt Stagiri nil nisi dicta senis</l>
<l>Et quid Sicaniae sensit telluris alumnus</l></lg>
<lg><l>Et quid inexplicitus sensit Anaxagoras</l>
<l>Atque alii quoscunque tulit foecunda vetustas,</l></lg>
<lg><l>Sive ea Graia fuit sive Latina fuit.</l>
<l>Hoc studium semper nobis preciosius, idque</l></lg>
<lg><l>Quod fuit, una mihi nunc quoque cura manet.</l>
<l>Est cura abstrusas rerum cognoscere causas,</l></lg>
<lg><l>Cum veri hoc unum sit sapientis opus,</l>
<l>Et modo pugnantes pacis sub foedera sectas</l></lg>
<lg><l>Ducere et ancipites dissolvisse dolos,</l>
<l>Et modo quae brevior quisquam collegit in arctum</l></lg>
<lg><l>Effusa in plures explicuisse modos.</l>
<l>Quae fuerint tanti meditor primordia mundi,</l></lg>
<lg><l>Quis faber aut quaenam subdita materies.</l>
<l>Iapetioniades spirarit an aethera limo</l></lg>
<lg><l>An magis in veris Iuppiter Elysiis.</l>
<l>Machina an aeternum victura sit an ne aliquando</l></lg>
<lg><l>Artificis nutu dissolvenda sui.</l>
<l>Quo pacto natura creet, quo cuncta resolvat,</l></lg>
<lg><l>Prescripti leges ordinis unde datae.</l>
<l>Quodlibet ut certo de semine gignitur utque</l></lg>
<lg><l>Fit nihil ex nihilo, nil redit in nihilum.</l>
<l>Contemplor quo massa rudis formetur ab actu</l></lg>
<lg><l>Gignendis rebus commoda materies,</l>
<l>Ut sit pene nihil, fieri tamen omnia possit,</l></lg>
<lg><l>Ut sit faemineo mobilis ingenio,</l>
<l>Ut multis lassata viris, satiata nec ullo</l></lg>
<lg><l>Appetat antiquos pellere, habere novos;</l>
<l>Sola ne frigescat pariterque calescere possit,</l></lg>
<lg><l>An quod natura constat utraque simul.</l>
<l>Nunc rata fatalis perscrutor foedera celi,</l></lg>
<lg><l>Nunc avidos fugiat num levis umbra rogos.</l>
<l>Horrendum ne aliquod regnum tellure sub ima,</l></lg>
<lg><l>Sitve aliquis nigro sub Phlegetonte deus,</l>
<l>Saeviat an viridi crines impexa colubro</l></lg>
<lg><l>Tisyphone an latret Cerberus ante fores,</l>
<l>Detur an incisas iterum revirere cupressos</l></lg>
<lg><l>Et liceat Stygii bis vada nare lacus.</l>
<l>An tristes prohibere fabas pascique polenta</l></lg>
<lg><l>Troianum fas sit credere Panthoidem.</l>
<l>An summus pater ille deum convolvat eadem</l></lg>
<lg><l>Sidera, qua torquet tela trisulca manu.</l>
<l>Quid coelum impellat quo impulsu quidve perennem</l></lg>
<lg><l>Vim motus nunquam deficientis agat.</l>
<l>Cur Venus in medio niteat, cur aetheris udum</l></lg>
<lg><l>Roscida possideat Cynthia vestibulum.</l>
<l>Cur varii Zephyro flores spirante resurgant</l></lg>
<lg><l>Vernantem et viridis velet amictus humum.</l>
<l>Silvifragis Boreas flabris cur concita quasset</l></lg>
<lg><l>Aequora, cur pluvias humidus Auster agat.</l>
<l>Quale sit id cuius metitur palma fluentes</l></lg>
<lg><l>Motus et stabiles irrequieta moras,</l>
<l>Perpetuumque virens rabido terrestria morsu</l></lg>
<lg><l>Rodit et hic nostrum nil sinit esse diu,</l>
<l>Et cum letifera passim omnia nube recondat</l></lg>
<lg><l>Non exoranda praecipitata rota,</l>
<l>Nil fore dat semper semperve fuisse, nec unquam est:</l></lg>
<lg><l>Ante fuit semper, post quoque semper erit.</l>
<l>Haec et plura simul levibus non apta Camoenis</l></lg>
<lg><l>Evigilo, hoc noster pulvere gaudet equus.</l>
<l>Hoc praeter quicquid, praeter spem contigit illud:</l></lg>
<lg><l>Id natura mihi, non mihi cura dedit.</l></lg>
</div1>
<div1><head>6 </head>

<argument><p><hi rend="italic">Ad amicum excusatio quod amet.</hi></p></argument>

<lg><l>Quid me nequitiae damnas, quid dicis inertem</l></lg>
<lg><l>Quem premat imposito pulchra puella iugo?</l>
<l>Quid virides annos studiis melioribus aptos,</l></lg>
<lg><l>Quid frangi ingenium dicis amice meum,</l>
<l>Quod nec grande aliquid nec fortia bella capessam,</l></lg>
<lg><l>Enerventque animos carmen et umbra meos?</l>
<l>Uror amans fateor, sunt haec mea proelia: flammas</l></lg>
<lg><l>Nec volo nec possum dissimulare meas.</l>
<l>Crimen at hoc certe nostrum, si crimen amare est,</l></lg>
<lg><l>Non ego, si spectes, sed magis alter habet.</l>
<l>Cogimur, est animo maior vis indita nobis,</l></lg>
<lg><l>Quae negat arbitrio vivere quemque suo.</l>
<l>Illa reluctantes violento vexat ab axe,</l></lg>
<lg><l>Illa sua mentem sub ditione tenet.</l>
<l>Stat fati series, stat non mutabilis ordo,</l></lg>
<lg><l>Stant leges: vetita non licet ire via.</l>
<l>Condita sunt primo firmataque foedera ab aevo</l></lg>
<lg><l>Quae rata sanxerunt tempus in omne dei.</l>
<l>Si sequor hanc vitam, nobis haec vita sequenda est:</l></lg>
<lg><l>Volvit ab imperio me mea stella suo.</l>
<l>Illa dedit stimulos nascentique indidit ignem</l></lg>
<lg><l>Unde aliquid toto pectore semper amem.</l>
<l>Quippe suae primum cum sub velamina testae</l></lg>
<lg><l>Spiritus aequali venit ab orbe meus,</l>
<l>Libra sub aetherei veniens tunc luminis auras</l></lg>
<lg><l>Nobile tollebat clara nitensque caput.</l>
<l>Proximus haerebas telluris Scorpio proles</l></lg>
<lg><l>Sanguineusque tua Mars quoque sede fuit.</l>
<l>Tertia Thessalicae lustrabant tecta sagittae</l></lg>
<lg><l>Haecque inter longi cauda Draconis erat.</l>
<l>Ima suae tenuit terrestris Iuppiter aulae,</l></lg>
<lg><l>Principiumque hiemis humidus Aegoceros.</l>
<l>Huic puer haerebat qui dis generosa coronat</l></lg>
<lg><l>Pocula et a gelida nomina sumpsit aqua,</l>
<l>Saturnusque isdem necnon Cyllenius ales</l></lg>
<lg><l>Sedibus excelsum tunc coluere polum.</l>
<l>Purpureus Titan et lumine Cypris amico</l></lg>
<lg><l>Et sexta pisces enituere domo.</l>
<l>Septimus hinc Aries sinuabat cornua longe,</l></lg>
<lg><l>Navita Phrixeae praesidiumque fugae.</l>
<l>Ast ea quae nostri loca sunt praenuntia fati</l></lg>
<lg><l>Pingebat madidis candida Luna comis</l>
<l>Et qui per medios fluctus aequorque profundum</l></lg>
<lg><l>Devexit praedam Taurus Agenoream.</l>
<l>Cara sequebatur fratrum concordia quorum</l></lg>
<lg><l>Alterna vivit semper uterque vice.</l>
<l>Sublimis medio reptabat Cancer Olympo,</l></lg>
<lg><l>Thebani tinxit qui fera tela ducis.</l>
<l>Huic assistebat fulvo Leo nobilis ore,</l></lg>
<lg><l>Lucida qui meritis incolit astra suis.</l>
<l>Postrema recubans Astrea puella cubili</l></lg>
<lg><l>Divinum vitae munus amica dedit.</l>
<l>Iudicet Assyria qui stellas novit ab arte,</l></lg>
<lg><l>Si mihi bella sequi, si nec amare licet.</l></lg>
</div1>
<div1><head>7 </head>

<argument><p><hi rend="italic">Conqueritur adversos sibi in amore deos.</hi></p></argument>

<lg><l>Ut furit Ogygii resonans trieterica Bacchi</l></lg>
<lg><l>Maenas, ut attonitam numinis ardor agit,</l>
<l>Sic agor infelix, sic me male vexat amantem</l></lg>
<lg><l>Qui mea bacchatur saevus in ossa deus.</l>
<l>Nulla quies misero: tantis mens saucia curis</l></lg>
<lg><l>Angitur et tantis aestuat aegra malis.</l>
<l>Ista tamen placidae quis me praeponere paci</l></lg>
<lg><l>Non putet? Omne adeo est dulce in amore malum.</l>
<l>Dulce mihi humentes dum captant caetera somnos</l></lg>
<lg><l>Insomni humentes dissecuisse genas.</l>
<l>Dulce mihi medios agitat dum Cynthia currus</l></lg>
<lg><l>Nostra pruinoso credere membra polo,</l>
<l>Meque per anfractus, ne quis deprendat euntem,</l></lg>
<lg><l>Furtivo ad caros tramite ferre lares.</l>
<l>Tunc quae non possum dominae do plurima posti</l></lg>
<lg><l>Oscula, do lachrimis oscula mixta meis.</l>
<l>Tunc iuvat afflictae deflere incommoda vitae</l></lg>
<lg><l>Et mea cum surdo limine fata queri,</l>
<l>Donec ab Eois tollens caput aureus undis</l></lg>
<lg><l>Fulva fuget picto Lucifer astra polo.</l>
<l>Astra fugat, nostros sed non fugat ille dolores:</l></lg>
<lg><l>Convenit ad curas tempus utrumque meas.</l>
<l>Tempus utrumque nocet mihi, tempus utrumque nocebit,</l></lg>
<lg><l>Dum fiant dominae mollia corda meae,</l>
<l>Dum veniat blandae praenuntia cera salutis.</l></lg>
<lg><l>O mihi quos fastus, gaudia quanta dabit.</l>
<l>Tunc Asiae imperium, tunc sceptra potentia temnam,</l></lg>
<lg><l>Quicquid et a rubro litore nauta vehit.</l>
<l>Interea incerta dum sic agitabor ab aura,</l></lg>
<lg><l>Vexabunt animum spesque timorque meum.</l>
<l>Credita sic dubio quassatur cimbula ponto,</l></lg>
<lg><l>Sic solitus buxum fune rotare puer.</l>
<l>At non est teneris semper mens dura puellis:</l></lg>
<lg><l>Si qua venit sero gratia, magna venit.</l></lg>
</div1>
<div1><head>8 </head>

<argument><p><hi rend="italic">De somniis ei amicam referentibus.</hi></p></argument>

<lg><l>Nox est grata viris, et nox est grata puellis</l></lg>
<lg><l>Blanda quibus facili spirat amore Venus.</l>
<l>Pergit ad optatam cupidus vir nocte puellam,</l></lg>
<lg><l>Excipit optatum nocte puella virum.</l>
<l>Hinc videas utrumque queri quod serus Hibero</l></lg>
<lg><l>Phoebus anhelantes aequore mergat equos,</l>
<l>Cynthia quod cesset tenebris obducere terras,</l></lg>
<lg><l>Segniter et tardos increpet illa boves.</l>
<l>At mihi quem surda puer hic premit improbus aure</l></lg>
<lg><l>Nox quoque, sed causa dispare grata venit.</l>
<l>Illis vera quidem, dat inania gaudia nobis:</l></lg>
<lg><l>Haec tamen ex aliqua gaudia parte iuvant.</l>
<l>Nam mea cum tacite surrepens lumina somnus</l></lg>
<lg><l>Declinat, fletu lumina fessa gravi,</l>
<l>Optatos referunt gratissima somnia vultus,</l></lg>
<lg><l>Somnia mestitiam pellere nata meam.</l>
<l>Occurrit facies facie praestantior omni</l></lg>
<lg><l>Quique est in toto plurimus ore decor.</l>
<l>Et si non potior, videor mea vota potiri,</l></lg>
<lg><l>Dum fallax oculos ludit imago meos.</l>
<l>Quin ea tunc nostros non aversatur amores,</l></lg>
<lg><l>Procumbit gremio fusa puella meo.</l>
<l>Et digitos tractare datur, tractare papillas</l></lg>
<lg><l>Quas facile angusto clauderet orbe manus.</l>
<l>Conserere et molles rixas et bella videmur,</l></lg>
<lg><l>Dum lasciva mihi dulce recusat opus.</l>
<l>Ultima (quis credat?) persaepe ad gaudia ventum est,</l></lg>
<lg><l>Visus et est tremulus concrepuisse torus.</l>
<l>Ast (heu me miserum) fictae sub imagine formae</l></lg>
<lg><l>Mentitur Venerem debilis umbra meam.</l>
<l>Quae simul ex oculis somno comitante recedit,</l></lg>
<lg><l>Heu dolor in toto corpore maior adest.</l>
<l>Quin retinere amens speciem conatus inanem</l></lg>
<lg><l>Saepe gemens dixi: «Pleona siste pedem;</l>
<l>Siste pedem; quo vita fugis? quid perdis amantem?</l></lg>
<lg><l>Pleona ne fugias, Pleona siste pedem.</l>
<l>Ne fuge, dum saltem semel oscula figere possim,</l></lg>
<lg><l>Dum dicam saltem: cara puella vale».</l>
<l>Illa sed in tenues vanescit protinus auras</l></lg>
<lg><l>Hellespontiacis surdior aequoribus.</l>
<l>O quae ceruleam propellis praevia noctem,</l></lg>
<lg><l>Cui rutilae gemmant rore nitente manus,</l>
<l>Tam cito cur thalamo surgis renuente marito?</l></lg>
<lg><l>Tithoni nobis cana senecta nocet.</l>
<l>Tu miseros iteras questus renovasque dolores,</l></lg>
<lg><l>Et sine luce mihi lux vigilanda venit.</l>
<l>Hei mihi quod cruciat non est quod somnia fingunt.</l></lg>
<lg><l>Quod iuvat id vanum est cum tenebrisque fugit.</l>
<l>Sed faciat verae sint haec praeludia nocti</l></lg>
<lg><l>Qui ferus in nostro corde triumphat amor.</l></lg>
</div1>
<div1><head>9 </head>

<argument><p><hi rend="italic">Ex temporis vicissitudine iuvenes ad virtutem cohortatur</hi></p></argument>

<lg><l>Nunc Cancri octipedis brachia Cynthius</l>
<l>Afflans flammifera lampade spiceam</l>
<l>Aurabat Cererem messibus utilis</l>
<l>Et Tartessiaco segnior aequore</l>
<l>Immersabat equos et nitidas rotas.</l>
<l>Nunc sectis trutina temporibus pari</l>
<l>Condit se gremio Tethyos ocior,</l>
<l>Et iam pomiferum fertilis extulit</l>
<l>Autumnus caput, et frugiferam arbores</l>
<l>Vix frontem innumero pignore sustinent.</l>
<l>Nunc fervent lacubus musta fluentibus,</l>
<l>Et pressans madidis quem pedibus parit</l>
<l>Nascentem Bromium rusticus invocat.</l>
<l>Iam festinat hiems horrida lubrico</l>
<l>Candens colla gelu quae spoliet comis</l>
<l>Silvas et quatiat ceruleum Iovem</l>
<l>Densatumque nigret nubibus aera,</l>
<l>Quae fontes glaciet, quae furiet notos</l>
<l>Et pressas animas, quae pluvias agat</l>
<l>Coelo praecipites et facie gravi</l>
<l>Obnubat furiis tristior omnia.</l>
<l>Succedet rosea fronte aries nitens</l>
<l>Phrixeus patulas qui revehat rosas</l>
<l>Et campos variet floribus et leves</l>
<l>Concentus avium suscitet arborum</l>
<l>Antiqua in foliis fata querentium.</l>
<l>Sic semper varia et dissimili vice</l>
<l>Obliqui anni homines Iuppiter admonet,</l>
<l>Queis vivant miseri legibus, heu rotae</l>
<l>Quam vecordis opus fidere labili.</l>
<l>Vos vos o iuvenes discite floridum</l>
<l>Ut lapsu celeri ver fugit, hispidam</l>
<l>Formidate hiemem, mox capiti nives,</l>
<l>Mox rugae venient vultibus invidae,</l>
<l>Curvatosque humeros inficient notae</l>
<l>Exangues, nec erit gratia nec decor</l>
<l>Qui nunc purpureis excubat in genis.</l>
<l>Iam divina agite exquirite munera,</l>
<l>Quae nunquam intereant, quae decus arrogent</l>
<l>Immortale sibi, quae dubias vices</l>
<l>Spernant perpetuo vere nitentia.</l></lg>
</div1>
<div1><head>10 </head>

<argument><p><hi rend="italic">Ad Io. Franciscum eius nepotem.</hi></p></argument>

<lg><l>Iam veluti e specula video tua quale per aequor</l></lg>
<lg><l>Cymbula te celebri non sine laude vehat.</l>
<l>Perge igitur quo fata trahunt constanter, et istam,</l></lg>
<lg><l>Dicere si fas est, me duce carpe viam.</l>
<l>Prevertes mox ipse ducem: mihi gloria vinci</l></lg>
<lg><l>(Quis credat?) quam te vincere maior erit.</l></lg>
</div1>
<div1><head>11 </head>

<argument><p><hi rend="italic">Ad Deum deprecatio.</hi></p></argument>

<lg><l>O pater, aeterno qui saecula volvis ab aevo,</l></lg>
<lg><l>Qui caeli moderaris habenas:</l>
<l>Tu non Dicteo crevisti parvus in antro,</l></lg>
<lg><l>Ut vana est mentita vetustas.</l>
<l>Tu semper magnus, non permutabilis, altus</l></lg>
<lg><l>Maximus integer omnipotensque.</l>
<l>Tu mortale genus caelum Titaniaque astra</l></lg>
<lg><l>Cunctaque verbo fatus es uno,</l>
<l>Quae convexa colunt caeli, quae pallida Ditis</l></lg>
<lg><l>Regna tenent sub nocte profunda,</l>
<l>Quae terras habitant, quae lubrica in aequore vivunt,</l></lg>
<lg><l>Quae vaga ceruleum aera complent.</l>
<l>Respice si intactae pia diligis ubera matris,</l></lg>
<lg><l>Perque tuum non fabile nomen,</l>
<l>Respice praesenti perituras numine gentes</l></lg>
<lg><l>Quas bello Mars conficit acri.</l>
<l>Omnia vastantur, ferrum omnia corripit, omne</l></lg>
<lg><l>Iam latus Ausoniae fremit armis,</l>
<l>Iam gemit et nimio sub pondere cymba fatiscit,</l></lg>
<lg><l>Quae Stygium amnem transvehit umbras.</l>
<l>Nos tua progenies: nostri miserere furoris,</l></lg>
<lg><l>In melius tot verte tumultus.</l>
<l>Et tu fortuna qui nunc meliore triumphas,</l></lg>
<lg><l>Parce tuas extollere cristas.</l>
<l>Cui nunc illa favet, cras adversatur eidem.</l></lg>
<lg><l>Instabilis Dea statque fugitque.</l>
<l>O quantas hominum strages, heu flenda ruinis</l></lg>
<lg><l>Menia quot quassa iacebunt.</l>
<l>Quot video ruere ex alto quot regna, quot amnes</l></lg>
<lg><l>Mutare undas sanguine tetro.</l>
<l>Tu pius arcanas pater horum illabere mentes:</l></lg>
<lg><l>Iungant caesa foedera porca.</l></lg>
</div1>
<div1><head>12 </head>

<argument><p><hi rend="italic">Ad fratrem militantem.</hi></p></argument>

<lg><l>Castra licet teneant pictis fulgentia signis</l></lg>
<lg><l>Te procul a laribus nunc Galeote tuis,</l>
<l>Non tamen hic segnem credas me ducere vitam,</l></lg>
<lg><l>O frater vitae pars pretiosa meae.</l>
<l>Nos quoque militiae certo sub iure tenemur,</l></lg>
<lg><l>Sit melior quamvis sors mea sorte tua.</l>
<l>Tu sequeris Martem: sequor ipse Cupidinis arma.</l></lg>
<lg><l>Aspera bella geris: mitia bella gero.</l>
<l>Tu petis armatos hostes validasque cohortes:</l></lg>
<lg><l>Imbellis petitur nudaque nympha mihi.</l>
<l>Aeratas frangit fortis tibi machina portas:</l></lg>
<lg><l>Sed mihi vel sola ianua voce patet.</l>
<l>Est vi cura tibi longas avertere praedas:</l></lg>
<lg><l>Obvia fit votis sponte puella meis.</l>
<l>Tu cuneis hostes et caeco tramite fallis:</l></lg>
<lg><l>Fallitur at nullis fraudibus illa mihi.</l>
<l>Pulsa tuos persaepe fugat tuba bellica somnos:</l></lg>
<lg><l>Invitant somnos fila canora meos.</l>
<l>Tu dura requiescis humo, si Pice quiescit,</l></lg>
<lg><l>Collidit nudo qui sua membra solo:</l>
<l>Fragrat Oronteo lectus mihi fusus amomo,</l></lg>
<lg><l>Me tenet in tenero mollis amica sinu.</l>
<l>Nulla tibi rapidos pellunt umbracula soles:</l></lg>
<lg><l>Defendit dominae me stola tensa meae.</l>
<l>Quin etiam medio cum sol desaevit Olympo,</l></lg>
<lg><l>Cogeris intrepido bella subire pede:</l>
<l>Me iuvat argutum cantare sub arbore carmen</l></lg>
<lg><l>Cuius odoratas ventilet aura comas.</l>
<l>Dum gelidus Boreas, saevus dum detonat Eurus</l></lg>
<lg><l>Praecipitesque ciet nubilus Auster aquas,</l>
<l>Saepe opus est structas te in praelia ducere turmas</l></lg>
<lg><l>Nec gelidos imbres nec timuisse Notum:</l>
<l>Ast ego si videam glomerari nubila celo,</l></lg>
<lg><l>Protinus ad dominae tecta recurro meae,</l>
<l>Quamque mihi denso subducunt agmine nubes,</l></lg>
<lg><l>Hanc oculis lucem reddit amica suis.</l>
<l>Infestis adversa petis ferus oppida flammis:</l></lg>
<lg><l>Blanda cupidinea me face virgo petit.</l>
<l>Tegmine te frater premit aspera cassis aheno:</l></lg>
<lg><l>Accingunt nostrum Bacchica serta caput.</l>
<l>Duratus lambro thorax tua membra fatigat:</l></lg>
<lg><l>Me toga Sidonio picta colore fovet.</l>
<l>Hasta tibi geritur dextra: mihi levis harundo.</l></lg>
<lg><l>Haec variat cartas: vulnerat illa viros.</l>
<l>Te cruor et caedes turbant rixaeque furentes:</l></lg>
<lg><l>Me choreae lusus blanditiaeque iuvant.</l>
<l>Armatum quotiens curris galeatus in hostem,</l></lg>
<lg><l>Tristia stant illi, tristia fata tibi:</l>
<l>Ast ego dilectae quotiens concurro puellae,</l></lg>
<lg><l>Nil mihi tunc timeo, nil timet illa sibi.</l>
<l>Dente ferit nostros niveo lasciva lacertos</l></lg>
<lg><l>Liventesque meo figit in ore notas.</l>
<l>Reddo vices, roseis do basia pressa labellis.</l></lg>
<lg><l>Purpureasque libet sollicitare genas.</l>
<l>Sic nos luctamur, cedit tamen illa, nec esse</l></lg>
<lg><l>Indignum retur succubuisse mihi.</l>
<l>Quare maiores quamvis tua bella triumphos</l></lg>
<lg><l>Maxime sint titulis Pice datura tuis,</l>
<l>Te tamen in nostris mallem versarier armis,</l></lg>
<lg><l>Et tibi cum cara coniuge bella geri.</l></lg>
</div1>
<div1><head>13 </head>

<argument><p><hi rend="italic">Detestatur amores illustrium foeminarum.</hi></p></argument>

<lg><l>O quisquis teneros iuvenis sectaris amores,</l></lg>
<lg><l>Quisquis Acidaliae dulcia furta deae,</l>
<l>Acrisioneae ne quaeras pignora turris</l></lg>
<lg><l>Nec custoditas amplius Inachidas.</l>
<l>Nox erat et tecto latitabat Cynthia vultu,</l></lg>
<lg><l>Condiderant flammas sidera cuncta suas.</l>
<l>Egredior (sic iussus eram) mea limina solus,</l></lg>
<lg><l>Hei mihi, sed nullo non renuente deo.</l>
<l>Perque occulta magis perque urbis inhospita furtim</l></lg>
<lg><l>Ad dominae tendo tecta superba meae.</l>
<l>Ante manus praetensa vias explorat opacas,</l></lg>
<lg><l>Ne fallat dubios umbra maligna pedes.</l>
<l>Solus eo atque avida fingo mihi gaudia mente,</l></lg>
<lg><l>Et planta expensum fert taciturna gradum.</l>
<l>Iam prope dilectos subiturus iamque penates,</l></lg>
<lg><l>Iam dominae in gremio procubiturus eram,</l>
<l>Cum fragor et strepitus nocturna silentia rupit.</l></lg>
<lg><l>Armorum strepitus et fragor ille fuit.</l>
<l>Obstupui, neque enim notus rivalis amicae</l></lg>
<lg><l>Ullus erat nostrae, nullus adulter erat.</l>
<l>Haud mora, nescio quis de tramite prosilit arcto</l></lg>
<lg><l>Acer et opposita sibilat ante via.</l>
<l>Ad sonitum glomerata ruunt hinc agmina et inde,</l></lg>
<lg><l>Agmina belligeris vel metuenda viris.</l>
<l>Enituit nox aere simul, petit inde satelles</l></lg>
<lg><l>Nudato nostrum plurimus ense caput.</l>
<l>Quid facerem infelix? numeroso solus ab hoste</l></lg>
<lg><l>Appetor, et robur dempserat omne metus.</l>
<l>Implorem Iovis ipse fidem? pia brachia tendam?</l></lg>
<lg><l>Heu vetat ipse Iovis commeminisse timor.</l>
<l>Instant, terribili mortem mihi voce minantur,</l></lg>
<lg><l>Ingeminant ictus concita tela graves.</l>
<l>Ille manus, crus ille petit, petit impius ora,</l></lg>
<lg><l>Aut trepidum adducta cuspide pectus agit.</l>
<l>O quotiens, nisi me thorax texisset ahenus,</l></lg>
<lg><l>Tinxissem sparso sanguine caesus humum.</l>
<l>At seu sors dederit nostra hoc seu sidus amicum</l></lg>
<lg><l>Militibus praesens sive Cupido suis,</l>
<l>Cum premerer, cum spes superesset nulla salutis,</l></lg>
<lg><l>Heu heu post vitae tanta pericla meae</l>
<l>Consilio meliore usus pede percitus acri</l></lg>
<lg><l>Me potui e tantis eripuisse malis.</l>
<l>I nunc patritias et equestri stirpe puellas,</l></lg>
<lg><l>I nunc et vanum quaere in amore decus.</l>
<l>Quos nam, quos illas violenter nocte sub atra</l></lg>
<lg><l>Creditis insidias composuisse mihi?</l>
<l>Vos dominam nostis generoso e sanguine nostram,</l></lg>
<lg><l>Nostis se quantis iactet imaginibus.</l>
<l>Sunt gemini fratres et uterque est clarus, uterque</l></lg>
<lg><l>Marte meret patriae non sine laude suae.</l>
<l>Fama erat (ignitum quis enim celaret amorem?)</l></lg>
<lg><l>Illi me recipi nocte silente domi.</l>
<l>Visus eram illius superasse cacumina tecti,</l></lg>
<lg><l>Visus eram ancillae scripta dedisse semel.</l>
<l>Movit cognatas haec tanta iniuria gentes:</l></lg>
<lg><l>Hinc furor, hinc misero bella parata mihi,</l>
<l>Ut sceleris luerem commissi sanguine poenas,</l></lg>
<lg><l>Vel magis optatus perficeretur hymen.</l>
<l>Durum erat in prima ferro cecidisse iuventa,</l></lg>
<lg><l>Indignus nostro stemmate durus hymen.</l>
<l>Discite vos iuvenes, discrimine discite nostro</l></lg>
<lg><l>Quale sit hamatae nobilitatis onus,</l>
<l>Quae lateant Scyllae, pereat qua saepe Charybdi</l></lg>
<lg><l>Cymbula quae placidis iam requierat aquis.</l>
<l>Ipse malo didici proprio, qui funere ab ipso</l></lg>
<lg><l>Sum semel atque ipsis raptus ab exequiis.</l>
<l>Magnificae procul ite procul, procul ite puellae,</l></lg>
<lg><l>Et quaecunque suos femina iactat avos.</l>
<l>Tunc oculos, si vestra unquam vel limina visam,</l></lg>
<lg><l>Tartarea claudat nocte Megaera meos.</l>
<l>Dulcius ex illa dominam tenuisse cohorte</l></lg>
<lg><l>Quam non vir, quam non callida servat anus.</l>
<l>Tunc saltem potero nullo riguisse timore</l></lg>
<lg><l>Et bene securos carpere concubitus.</l>
<l>Nec cogar Paphio ne me deprehendat in usu</l></lg>
<lg><l>Aeratas pulsans virve paterve fores</l>
<l>Aut currus medio flammatos sistere cursu</l></lg>
<lg><l>Aut trepidae Veneris praecipitare rotas.</l>
<l>Ite ite illustres procul hinc, procul ite puellae</l></lg>
<lg><l>Et tumidae vestra vivite luxuria.</l>
<l>Huc venias et laxa sinus et aperta papillas</l></lg>
<lg><l>In nostros Thais curre petulca sinus.</l>
<l>Talis erat tua Naso Venus talisque Tibulli</l></lg>
<lg><l>Ultima fax Nemesis, Delia primus amor,</l>
<l>Talis quam Flaccus, talis quam Gallus amavit,</l></lg>
<lg><l>Talis erat nostri Cynthia Callimachi.</l>
<l>Talis erit Pici celeberrima carmine Thais,</l></lg>
<lg><l>Thais lascivi fama superba chori.</l>
<l>Vos aliae vestra cum nobilitate valete,</l></lg>
<lg><l>Et vestrum indigno quisquis amore furit.</l></lg>
</div1>
<div1><head>14 </head>

<argument><p><hi rend="italic">Disticon.</hi></p></argument>

<lg><l>Me vatem, si sum, fecit mea Pleona: plectrum</l></lg>
<lg><l>Illius est oculus, sum lyra, pulsat amor.</l></lg>
</div1>
<div1><head>14 bis </head>

<lg><l>Me fecit vatem, si sum, Phillis mea, plectrum</l></lg>
<lg><l>Illius est oculus, sum lyra, pulsat Amor.</l></lg>
</div1>
<div1><head>15 </head>

<byline>Versi di Giovanni Pico nell'origine sua.</byline>

<p><hi rend="italic">Come Manfredo sposò segretamente Euride.</hi></p>
<lg><l>Cesaris Euride Constanti filia furtim</l>
<l>Manfredo nubit claro, peneque timore</l>
<l>Parthenopem iuxta vecti littusque Ravene</l>
<l>Vestibus ignotis nemorosa in valle residunt.</l></lg>

<p><hi rend="italic">Manfredo condusse Euride nella valle nemorosa.</hi></p>
<lg><l>Venit eques comitatus anu servisque duobus</l>
<l>Coniugeque Euride, longisque erroribus una</l>
<l>Defuncti tandem iuncos tenuere palustres</l>
<l>Hinc Mutine, hinc Lepidi spectantes menia terre.</l></lg>

<p><hi rend="italic">Manfredo et Euride furono come Re in detta valle.</hi></p>
<lg><l>Inter pastores armenta gregesque morantur</l>
<l>Euride latitans cultu et Manfredus agresti</l>
<l>Seque gerunt tanto moderamine, regulus una</l>
<l>Totius ut pagi voce appelletur uterque.</l></lg>

<p><hi rend="italic"> Manfredo per le sue virtù fu creato Cavaliere con molti doni dell'Imperatore.</hi></p>
<lg><l>Missus in auxilium Manfredus Cesaris acer</l>
<l>Digna suis factis accepit premia ab ipso</l>
<l>Cesare factus eques primo, mox quicquid agrorum</l>
<l>Inter erat Situlam atque Padum pro munere grato.</l></lg>

<p><hi rend="italic">Come Euride fu detta Miranda, onde poi hebbe il suo nome la Mirandola.</hi></p>
<lg><l>Euridem iussam cum natis Cesar adesse</l>
<l>Complexu recipit blando, castellaque et agros</l>
<l>Dans pueris multam ob prolem vocat inde parentem</l>
<l>Mirandam: hinc tanti est Mirandula nominis heres.</l></lg>

<p><hi rend="italic">Come li figliuoli di Manfredi coi nipoti furono quaranta, onde poi fu nominata la corte di Quarantola.</hi></p>
<lg><l>Coniugio hoc nati bis quattuor usque adeo almam</l>
<l>Auxerunt sobolem et tantos genuere nepotes</l>
<l>Quadraginta mares numero, ut sibi patria condant</l>
<l>Menia, quis positum est Quarantula curia nomen.</l></lg>

<p><hi rend="italic">Come Matilda amò li figliuoli di Manfredo a' quali confirmò et ampliò li lor antichi privilegii</hi></p>
<lg><l>Manfredi genus eximium dilexit amore</l>
<l>Posteritas miro, multique ab origine reges</l>
<l>Insignes tribuere notas, servavit et auxit</l>
<l>Quas Matyldas opum dives clarissima factis.</l></lg>
</div1>
<div1><head>16 </head>

<p><hi rend="italic">Deprecatoria ad Deum</hi></p>

<lg><l>Alme Deus, summa qui maiestate verendus</l></lg>
<lg><l>vere unum in triplici numine numen habes,</l>
<l>cui super excelsi flammantia moenia mundi</l></lg>
<lg><l>angelici servit turba beata chori,</l>
<l>cuius et immensum hoc, oculis spectabile nostris,</l></lg>
<lg><l>omnipotens quondam dextra creavit opus, </l>
<l>aethera qui torques, qui nutu dirigis orbem, </l></lg>
<lg><l>cuius ab imperio fulmina missa cadunt,</l>
<l>parce, precor, miseris, nostras precor ablue sordes, </l></lg>
<lg><l>ne nos iusta tui paena furoris agat.</l>
<l>Quod si nostra pari pensentur debita lance,</l></lg>
<lg><l>et sit iudicii norma severa tui,</l>
<l>quis queat horrendum viventis ferre flagellum</l></lg>
<lg><l>vindicis et plagas sustinuisse graves?</l>
<l>Non ipsa iratae restabit machina dextrae,</l></lg>
<lg><l>machina supremo non peritura die. </l>
<l>Quae mens non primae damnata ab origine culpae,</l></lg>
<lg><l>aut quae non proprio crimine facta nocens?</l>
<l>At certe ille ipse es proprium cui parcere semper,</l></lg>
<lg><l>iustitiamque pari qui pietate tenes,</l>
<l>praemia qui ut meritis longe maiora rependis,</l></lg>
<lg><l>supplicia admissis sic leviora malis.</l>
<l>Namque tua est nostris maior clementia culpis,</l></lg>
<lg><l>et dare non dignis res mage digna Deo est: </l>
<l>quamquam sat digni, si quos dignatur amare,</l></lg>
<lg><l>qui quos non dignos invenit, ipse facit.</l>
<l>Ergo tuos placido miserans, precor, aspice vultu,</l></lg>
<lg><l>seu servos mavis, seu magis esse reos.</l>
<l>Nempe reos, nostrae si spectes crimina vitae,</l></lg>
<lg><l>ingratae nimium crimina mentis opus;</l>
<l>at tua si potius in nobis munera cernas,</l></lg>
<lg><l>munera praecipuis nobilitata bonis, </l>
<l>nos sumus ipsa olim tibi quos natura ministros,</l></lg>
<lg><l>mox fecit natos gratia sancta tuos.</l>
<l>Sed premit, heu, miseros tantae indulgentia sortis:</l></lg>
<lg><l>quos fecit natos gratia, culpa reos;</l>
<l>culpa reos fecit, sed vincat gratia culpam,</l></lg>
<lg><l>ut tuus in nostro crimine crescat honor.</l>
<l>Nam tua sive aliter sapientia sive potestas</l></lg>
<lg><l>nota suas mundo prodere possit opes,</l>
<l>maior in erratis bonitatis gloria nostris</l></lg>
<lg><l>illeque prae cunctis fulget amandus amor,</l>
<l>qui potuit coelo Dominum deducere ab alto</l></lg>
<lg><l>inque crucem summi tollere membra Dei, </l>
<l>ut male contractas patrio de semine sordes</l></lg>
<lg><l>ablueret lateris sanguis et unda tui.</l>
<l>Sic amor et pietas tua, rex mitissime, tantis </l></lg>
<lg><l>dat mala materiam suppeditare bonis.</l>
<l>O amor, o pietas nostris bene provida rebus!</l></lg>
<lg><l>O bonitas servi facta ministra tui!</l>
<l>O amor, o pietas nostris male cognita seclis!</l></lg>
<lg><l>O bonitas nostris nunc prope victa malis!</l>
<l>Da, precor, huic tanto, qui semper fervet, amori</l></lg>
<lg><l>ardorem in nostris cordibus esse parem;</l>
<l>da Sathanae imperium, cui tot servisse per annos</l></lg>
<lg><l>poenitet, excusso deposuisse iugo;</l>
<l>da, precor, extingui vesanae incendia mentis,</l></lg>
<lg><l>et tuus in nostro pectore vivat amor, </l>
<l>ut cum, mortalis perfunctus munere vitae,</l></lg>
<lg><l>ductus erit Dominum spiritus ante suum,</l>
<l>promissi regni felici sorte potitus,</l></lg>
<lg><l>non Dominum, sed te sentiat esse Patrem.</l></lg>
</div1>
<div1><head>17 </head>

<argument><p><hi rend="italic">Elegia Ioannis Pici Mirandulae adolescentis egregii ad Florentiam, in laudem Hieronymi Benivenii eius civis, qui nuper adolescens et ipse buccolicum carmen ediderat</hi></p></argument>

<lg><l>Laetor, io!, Thyrrena, tibi, Florentia, laetor;</l></lg>
<lg><l>clamet «io, Paean!» quisquis amicus adest.</l>
<l>Quale decus, quae fama tibi, quae gloria surgit!</l></lg>
<lg><l>Tolle caput, Libycas tolle superba iubas.</l>
<l>Ille tuos agros intra et tua moenia natus</l></lg>
<lg><l>atque Arni liquidas inter adultus aquas,</l>
<l>cui cum divinum sit sacro in pectore numen,</l></lg>
<lg><l>quam bene de sacro nomine nomen habet;</l>
<l>ille, inquam, plausu iam coepit ubique frequenti,</l></lg>
<lg><l>iam coepit multo non sine honore legi;</l>
<l>Sicelis Ausonias illius Musa per urbes</l></lg>
<lg><l>fert celebrem magna candida laude pedem.</l>
<l>Auctorem patriae quisquis legit, invidet illi,</l></lg>
<lg><l>atque optat patriae nomina tanta suae.</l>
<l>Gaude, gaude iterum tanto insignita decore,</l></lg>
<lg><l>et vati applaudas, terra beata, tuo;</l>
<l>cinge coronatos vernanti flore capillos:</l></lg>
<lg><l>conveniunt titulo florida serta tuo.</l>
<l>Undique Achemenio spargantur compita costo</l></lg>
<lg><l>et per odoratas lilia multa vias:</l>
<l>en stirps in nostras Benivennia protulit auras,</l></lg>
<lg><l>Hetruscum docto qui gerat ore senem.</l>
<l>Ponite Avernales iam, gens Hetrusca, cupressus,</l></lg>
<lg><l>quos rapta immiti funere Laura dedit;</l>
<l>pellantur queruli fletus: en Laura revixit,</l></lg>
<lg><l>spirat, et argutum novit, ut ante, loqui,</l>
<l>quin solito nitet illa magis maiorque priori</l></lg>
<lg><l>nescio quae culto gratia ab ore venit.</l>
<l>Reddidit hanc nobis laus vestrae, Hieronymus, urbis</l></lg>
<lg><l>et dedit infernos posse iterare lacus;</l>
<l>at certe (procul hinc, livor inique, facessas)</l></lg>
<lg><l>nunc graviore sonat grandius illa chely.</l>
<l>Dii superi, sublime adeo modulatur, ut aequa</l></lg>
<lg><l>sit iam Romano Thusca loquela sono;</l>
<l>nec tamen ille Euros frondosus iactat inanes:</l></lg>
<lg><l>plus quam promittit fronte recessus habet.</l>
<l>Quid referam quam lenis eat, quam carmina plano</l></lg>
<lg><l>in numeros currant ordine iuncta suos?</l>
<l>Sic memini me saepe sacros vidisse liquores</l></lg>
<lg><l>profluere imbriferi vis ubi nulla Nothi.</l>
<l>Sed quis miretur meditata in carmine tantum</l></lg>
<lg><l>cultus, cum pariter non meditata canat?</l>
<l>Quis non hunc iuret Phoebum, modo pendeat arcus?</l></lg>
<lg><l>Cornua sint: Bromium quis neget esse deum?</l>
<l>Audivi hunc quoties cithara cantare recurva:</l></lg>
<lg><l>abduxit sensus protinus ille meos.</l>
<l>Et quid non possent digiti mulcere loquentes?</l></lg>
<lg><l>Sisteret his rapidi flumina magna Padi,</l>
<l>Phoebeos medio firmaret in aethere currus,</l></lg>
<lg><l>Lunares pictos sisteret axe boves,</l>
<l>terribilem saevis Martem revocaret ab armis,</l></lg>
<lg><l>leniret Ditem falciferumque senem,</l>
<l>et, quas non potuit quondam Rhodopeius Orpheus</l></lg>
<lg><l>flectere, Strymonidas flecteret ipse nurus.</l></lg>
</div1>
<div1><head>18</head>

<lg><l>Cur sic assiduo corrumpis lumina fletu?</l></lg>
<lg><l>Cur furis in roseas ungue rigente genas?</l>
<l>Cur ita sollicitas vano tua corda dolore,</l></lg>
<lg><l>O nunc et semper cura futura mei?</l>
<l>Me ne aura credis leviorem Pleona, me ne</l></lg>
<lg><l>Vincere populeas mobilitate comas?</l>
<l>Vivere tu credis me te potuisse relicta?</l></lg>
<lg><l>Tu nostram credis iam cecidisse fidem?</l>
<l>Falleris ah nimium mea spes, mea sola voluptas.</l></lg>
<lg><l>Exuvias nostri pectoris una tenes.</l>
<l>Soli cessit honos, soli tibi nostra voluntas,</l></lg>
<lg><l>Cor, animus, nostri quicquid et ante fuit.</l>
<l>Non amor incerto noster pede vita vagatur:</l></lg>
<lg><l>Quo cepit semper navigat ille freto.</l>
<l>Quin etiam crescit nostris crescentibus annis</l></lg>
<lg><l>Cumque ipso augetur tempore nostra fides.</l>
<l>Hanc tibi nympha dedi, tibi semper serviet uni</l></lg>
<lg><l>Et cupio tantum posse placere tibi.</l>
<l>Velat Agenoreo si me toga picta colore,</l></lg>
<lg><l>Si levis incessus, si mihi pexa coma est,</l>
<l>Si nostri Assyriis sparguntur odoribus artus,</l></lg>
<lg><l>Hec fiunt ut me Pleona sola probes.</l>
<l>Tristia nec seve curo iam stamina Parce:</l></lg>
<lg><l>Et tu Parca mea es et mea fila tenes.</l>
<l>Sola potes longos vitam producere in annos,</l></lg>
<lg><l>Sola potes media fila secare via.</l>
<l>Quare pone metus: nostri mea nympha fuisti</l></lg>
<lg><l>Principium, nostri finis amoris eris.</l></lg>
</div1>
<div1><head>19 </head>

<argument><p><hi rend="sc">IN PYGMEUM.</hi></p></argument>

<lg><l>Ingentes parvo versas sub pectore fastus</l></lg>
<lg><l>Altius humano concipis ingenium.</l>
<l>Sic puto pygmea cum sis de gente creatus,</l></lg>
<lg><l>Te polyphemum centimanumque putas.</l>
<l>Simia doctorum cum sis, te credis Homerum</l></lg>
<lg><l>Et credis culto cum Cicerone loqui,</l>
<l>Orator mutus cum sis, sterilisque poeta</l></lg>
<lg><l>Tu te facundum grandiloqumque putas.</l>
<l>Quando expectatam producet tempore messem</l></lg>
<lg><l>Cultus ager dena semper olympiade,</l>
<l>Ingenium metire tuum, metire superbos</l></lg>
<lg><l>Mores, et parvo corpore parva refer.</l>
<l>Fortia pygmeo non credas membra Milonis</l></lg>
<lg><l>Non credas vivum sustinuisse bovem,</l>
<l>Nam te Thersites prudens castiget Ulixes</l></lg>
<lg><l>Stultitiaeque feras praemia digna tuae.</l>
<l>Metiri se quemque suis pro viribus equum est</l></lg>
<lg><l>Non ultra fines transiluisse decet.</l></lg>
</div1>
<div1><head>20 </head>

<opener><salute>TETRASTICHON PICI AD ANGELUM POLITIANUM.</salute></opener>

<lg><l>Saepe tuas versu tentavi scribere laudes,</l></lg>
<lg><l>Defuit inceptis irrita musa meis.</l>
<l>Materia ingenium vicit scripsisse sed hoc sit</l></lg>
<lg><l>Angele, quod volui scribere nec potui.</l></lg></div1></body></text></TEI.2>
