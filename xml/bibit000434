<?xml version="1.0" encoding="UTF-8"?>
<!DOCTYPE TEI.2 SYSTEM "http://backend.bibliotecaitaliana.it/DTD/bibit.dtd">
<TEI.2>
<teiHeader>
  <fileDesc>
    <titleStmt>
      <title>Rime</title>
      <author>Isabella di Morra</author>
    </titleStmt>
    <extent>20 Kb in UTF-8</extent>
    <publicationStmt>
      <publisher>Biblioteca Italiana</publisher>
      <pubPlace>Roma</pubPlace>
      <date>2004</date>
      <idno>bibit000434</idno>
      <availability>
        <p>Questa risorsa digitale è liberamente accessibile per uso
              personale o scientifico. Ogni uso commerciale è vietato</p>
      </availability>
    </publicationStmt>
    <seriesStmt>
      <title>Collezione BibIt</title>
    </seriesStmt>
    <sourceDesc>
      <bibl>
        <title>Rivista di letteratura italiana</title>
        <title type="part">n. 2 (1984)</title>
        <publisher>Giardini</publisher>
        <pubPlace>Pisa</pubPlace>
        <date>1983-</date>
        <note>3, pp. 519-554</note>
      </bibl>
    </sourceDesc>
  </fileDesc>
  <encodingDesc>
                  <samplingDecl>
                    <p>Tutti i materiali paratestuali della fonte cartacea non riconducibili alla
                      responsabilità dell'autore dell'opera sono stati soppressi nella versione
                      digitale</p>
                  </samplingDecl>
                  <editorialDecl>
                    <correction method="silent" status="medium">
                      <p>Livello medio: controllo a video con collazione con edizione di
                      riferimento</p>
                    </correction>
                    <quotation form="data" marks="all">
                      <p>I simboli di citazione e di discorso diretto presenti sulla fonte cartacea
                        sono stati rappresentati sulla versione digitale</p>
                    </quotation>
                    <hyphenation eol="none">
                      <p>I trattini di sillabazione a fine riga sono stati soppressi e le parole
                        ricomposte</p>
                    </hyphenation>
                  </editorialDecl>
    <classDecl><taxonomy id="CDD"><bibl>Classificazione Decimale Dewey</bibl></taxonomy><taxonomy id="CGB"><bibl>Classificazione generi BibIt</bibl></taxonomy></classDecl></encodingDesc>
  <profileDesc>
    <creation>
      <date>500</date>
    </creation>
    <langUsage><language id="ita">Italiano</language></langUsage>
    <textClass>
      <keywords scheme="CDD">
        <term>850.5 - LETTERATURA ITALIANA. Pubblicazioni in serie</term>
      </keywords>
      <keywords scheme="CGB">
        <term>Poesia</term>
      </keywords>
    </textClass>
  </profileDesc>
  <revisionDesc>
    <change>
      <date>Data sconosciuta anteriore al 2000</date>
      <respStmt>
        <name>CIBIT - Roma</name>
      </respStmt>
      <item>Digitalizzazione</item>
    </change>
    <change>
      <date>Data sconosciuta anteriore al 2000</date>
      <respStmt>
        <name>CIBIT - Roma</name>
      </respStmt>
      <item>Correzione linguistica</item>
    </change>
    <change>
      <date>2004-04-13T00:00:00.000+02:00</date>
      <respStmt>
        <name>Carla Deiana</name>
        <name>BIBIT</name>
      </respStmt>
      <item>Codifica XML - Codifica manuale</item>
    </change>
    <change>
      <date>2004-04-13T00:00:00.000+02:00</date>
      <respStmt>
        <name>Carla Deiana</name>
        <name>BIBIT</name>
      </respStmt>
      <item>Validazione</item>
    </change>
  </revisionDesc>
</teiHeader>

<text>
<body>
<div1><head>1</head>
<lg>
<l>I fieri assalti di crudel Fortuna</l>
<l>scrivo piangendo, e la mia verde etate;</l>
<l>me che 'n sì vili ed orride contrate</l>
<l>spendo il mio tempo senza loda alcuna.</l>
<l>Degno il sepolcro, se fu vil la cuna,</l>
<l>vo procacciando con le Muse amate;</l>
<l>e spero ritrovar qualche pietate</l>
<l>malgrado de la cieca aspra importuna,</l>
<l>e col favor de le sacrate Dive,</l>
<l>se non col corpo, almen con l'alma sciolta</l>
<l>essere in pregio a più felice rive.</l>
<l>Questa spoglia, dov'or mi trovo involta,</l>
<l>forse tale alto Re nel mondo vive</l>
<l>che 'n saldi marmi la terrà sepolta.</l></lg></div1>
<div1><head>2</head>
<lg>
<l>Sacra Giunone, se i volgari amori</l>
<l>son de l'alto tuo cor tanto nemici,</l>
<l>i giorni e gli anni miei chiari felici</l>
<l>fa' con tuoi santi e ben concessi ardori.</l>
<l>A voi consacro i miei verginei fiori,</l>
<l>a te, o dea, e ai tuoi pensieri amici,</l>
<l>o de le cose sola alme beatrici,</l>
<l>che colmi il ciel de' tuoi soavi odori.</l>
<l>Cingimi al collo un bello aurato laccio</l>
<l>de' tuo' più cari ed umili soggetti,</l>
<l>che di servir a te sola procaccio.</l>
<l>Guida Imeneo con sì cortesi affetti</l>
<l>e fa' sì caro il nodo ond'io mi allaccio,</l>
<l>ch'una sola alma regga i nostri petti. </l></lg></div1>
<div1><head>3</head>
<lg>
<l>D'un alto monte onde si scorge il mare</l>
<l>miro sovente io, tua figlia Isabella,</l>
<l>s'alcun legno spalmato in quello appare,</l>
<l>che di te, padre, a me doni novella.</l>
<l>Ma la mia adversa e dispietata stella</l>
<l>non vuol ch'alcun conforto possa entrare</l>
<l>nel tristo cor, ma, di pietà rubella,</l>
<l>la calda speme in pianto fa mutare.</l>
<l>Ch'io non veggo nel mar remo né vela</l>
<l>(così deserto è lo infelice lito)</l>
<l>che l'onde fenda o che la gonfi il vento.</l>
<l>Contra Fortuna alor spargo querela</l>
<l>ed ho in odio il denigrato sito,</l>
<l>come sola cagion del mio tormento.</l></lg></div1>
<div1><head>4</head>
<lg>
<l>Quanto pregiar ti puoi, Siri mio amato,</l>
<l>de la tua ricca e fortunata riva</l>
<l>e de la terra, che da te deriva</l>
<l>il nome, ch'al mio cor oggi è sì grato;</l>
<l>s'ivi alberga colei, che 'l cielo irato</l>
<l>può far tranquillo e la mia speme viva,</l>
<l>malgrado de l'acerba e cruda Diva,</l>
<l>ch'ogni or s'esalta del mio basso stato.</l>
<l>Non men l'odor de la vermiglia Rosa</l>
<l>di dolce aura vital nodrisce l'alma</l>
<l>che soglian farsi i sacri Gigli d'oro.</l>
<l>Sarà per lei la vita mia gioiosa,</l>
<l>de' grievi affanni deporrò la salma</l>
<l>e queste chiome cingerò d'alloro. </l></lg></div1>
<div1><head>5</head>
<lg>
<l>Non sol il ciel vi fu largo e cortese,</l>
<l>caro Luigi, onor del secol nostro,</l>
<l>del raro stil, del ben purgato inchiostro,</l>
<l>ma del nobil soggetto onde v'accese.</l>
<l>Alto Signor e non umane imprese</l>
<l>ornan d'eterna fronde il capo vostro,</l>
<l>cose più da pregiar che gemme od ostro,</l>
<l>che dai tarli e dal tempo son offese.</l>
<l>Il sacro volto aura soave inspira</l>
<l>al dotto petto, che lo tien fecondo</l>
<l>di glorïosi, anzi divini carmi.</l>
<l>Francesco è l'arco de la vostra lira,</l>
<l>per lui sète oggi a null'altro secondo,</l>
<l>e potete col son rompere i marmi.</l></lg></div1>
<div1><head>6</head>
<lg>
<l>Fortuna che sollevi in alto stato</l>
<l>ogni depresso ingegno, ogni vil core,</l>
<l>or fai che 'l mio in lagrime e 'n dolore</l>
<l>viva più che altro afflitto e sconsolato.</l>
<l>Veggio il mio Re da te vinto e prostrato</l>
<l>sotto la rota tua, pieno d'orrore,</l>
<l>lo qual, fra gli altri eroi, era il maggiore</l>
<l>che da Cesare in qua fusse mai stato.</l>
<l>Son donna, e contra de le donne dico</l>
<l>che tu, Fortuna, avendo il nome nostro,</l>
<l>ogni ben nato cor hai per nemico.</l>
<l>E spesso grido col mio rozo inchiostro</l>
<l>che chi vuole esser tuo più caro amico</l>
<l>sia degli uomini orrendo e raro mostro. </l></lg></div1>
<div1><head>7</head>
<lg>
<l>Ecco ch'una altra volta, o valle inferna,</l>
<l>o fiume alpestre, o ruinati sassi,</l>
<l>o ignudi spirti di virtute e cassi,</l>
<l>udrete il pianto e la mia doglia eterna.</l>
<l>Ogni monte udirammi, ogni caverna.</l>
<l>ovunqu'io arresti, ovunqu'io mova i passi;</l>
<l>ché Fortuna, che mai salda non stassi.</l>
<l>cresce ogn'or il mio mal, ogn'or l'eterna.</l>
<l>Deh, mentre ch'io mi lagno e giorno e notte,</l>
<l>o fere, o sassi, o orride ruine,</l>
<l>o selve incolte, o solitarie grotte,</l>
<l>ulule, e voi del mal nostro indovine,</l>
<l>piangete meco a voci alte interrotte</l>
<l>il mio più d'altro miserando fine.</l></lg></div1>
<div1><head>8</head>
<lg>
<l>Torbido Siri, del mio mal superbo,</l>
<l>or ch'io sento da presso il fin amaro,</l>
<l>fa' tu noto il mio duolo al Padre caro,</l>
<l>se mai qui 'l torna il suo destino acerbo.</l>
<l>Dilli come, morendo, disacerbo</l>
<l>l'aspra Fortuna e lo mio fato avaro</l>
<l>e, con esempio miserando e raro,</l>
<l>nome infelice a le tue onde serbo.</l>
<l>Tosto ch'ei giunga a la sassosa riva</l>
<l>(a che pensar m'adduci, o fiera stella,</l>
<l>come d'ogni mio ben son cassa e priva!),</l>
<l>inqueta l'onde con crudel procella</l>
<l>e di': – Me accreber sì, mentre fu viva,</l>
<l>non gli occhi no, ma i fiumi d'Isabella.</l></lg></div1>
<div1><head>9</head>
<lg>
<l>Se a la propinqua speme nuovo impaccio</l>
<l>o Fortuna crudele o l'empia Morte,</l>
<l>com'han soluto, ahi lassa, non m'apporte,</l>
<l>rotta avrò la prigione e sciolto il laccio.</l>
<l>Ma, pensando a quel dì, ardo ed agghiaccio,</l>
<l>ché 'l timore e 'l desio son le mie scorte:</l>
<l>a questo or chiudo, or apro a quel le porte</l>
<l>e, in forse, di dolor mi struggo e sfaccio.</l>
<l>Con ragione il desio dispiega i vanni</l>
<l>ed al suo porto appresso il bel pensiero</l>
<l>per trar quest'alma da perpetui affanni.</l>
<l>Ma Fortuna al timor mostra il sentiero</l>
<l>erto ed angusto e pien di tanti inganni,</l>
<l>che nel più bel sperar poi mi dispero. </l></lg></div1>
<div1><head>10</head>
<lg>
<l>Scrissi con stile amaro, aspro e dolente</l>
<l>un tempo, come sai, contra Fortuna,</l>
<l>sì che null'altra mai sotto la luna</l>
<l>di lei si dolse con voler più ardente.</l>
<l>Or del suo cieco error l'alma si pente,</l>
<l>che in tai doti non scorge gloria alcuna.</l>
<l>e se de' beni suoi vive digiuna.</l>
<l>spera arricchirsi in Dio chiara e lucente.</l>
<l>Né tempo o morte il bel tesoro eterno,</l>
<l>né predatrice e vïolenta mano</l>
<l>ce lo torrà davanti al Re del cielo.</l>
<l>Ivi non nuoce già state né verno,</l>
<l>ché non si sente mai caldo né gielo.</l>
<l>Dunque ogni altro sperar, fratello, è vano.</l></lg></div1>
<div1><head>11</head>
<lg>
<l>Poscia che al bel desir troncate hai l'ale,</l>
<l>che nel mio cor sorgea, crudel Fortuna,</l>
<l>sì che d'ogni tuo ben vivo digiuna,</l>
<l>dirò con questo stil ruvido e frale</l>
<l>alcuna parte de l'interno male</l>
<l>causato sol da te fra questi dumi,</l>
<l>fra questi aspri costumi</l>
<l>di gente irrazional, priva d'ingegno,</l>
<l>ove senza sostegno</l>
<l>son costretta a menare il viver mio,</l>
<l>qui posta da ciascuno in cieco oblio.</l>
<l>Tu, crudel, de l'infanzia in quei pochi anni</l>
<l>del caro genitor mi festi priva,</l>
<l>che, se non è già pur ne l'altra riva,</l>
<l>per me sente di morte i grevi affanni.</l>
<l>ché 'l mio penar raddoppia gli suoi danni.</l>
<l>Cesar gli vieta il poter darmi aita.</l>
<l>O cosa non più udita,</l>
<l>privar il padre di giovar la figlia!</l>
<l>Così, a disciolta briglia</l>
<l>seguitata m'hai sempre, empia Fortuna.</l>
<l>cominciando dal latte e da la cuna.</l>
<l>Quella ch'è detta la fiorita etade,</l>
<l>secca ed oscura, solitaria ed erma</l>
<l>tutta ho passata qui cieca ed inferma,</l>
<l>senza saper mai pregio di beltade.</l>
<l>È stata per me morta in te pietade,</l>
<l>e spenta l'hai in altrui, che potea sciorre</l>
<l>e in altra parte porre</l>
<l>dal carcer duro il vel de l'alma stanca,</l>
<l>che, come neve bianca</l>
<l>dal sol, così da te si strugge ogni ora</l>
<l>e struggerassi infin che qui dimora.</l>
<l>Qui non provo io di donna il proprio stato</l>
<l>per te, che posta m'hai in sì ria sorte</l>
<l>che dolce vita mi saria la morte.</l>
<l>I cari pegni del mio padre amato</l>
<l>piangon d'intorno. Ahi, ahi, misero fato,</l>
<l>mangiare il frutto, ch'altri colse, amaro</l>
<l>quei che mai non peccaro,</l>
<l>la cui semplicità faria clemente</l>
<l>una tigre, un serpente,</l>
<l>ma non già te, ver noi più fiera e rea.</l>
<l>ch'al figlio Progne ed al fratel Medea.</l>
<l>Dei ben, che ingiustamente la tua mano</l>
<l>dispensa, fatta m'hai tanto mendica,</l>
<l>che mostri ben quanto mi sei nemica,</l>
<l>in questo inferno solitario e strano</l>
<l>ogni disegno mio facendo vano.</l>
<l>S'io mi doglio di te sì giustamente</l>
<l>per isfogar la mente,</l>
<l>da chi non son per ignoranza intesa</l>
<l>i' son, lassa, ripresa:</l>
<l>ché, se nodrita già fossi in cittade,</l>
<l>avresti tu più biasmo, io più pietade.</l>
<l>Baston i figli de la fral vecchiezza</l>
<l>esser dovean di mia misera madre;</l>
<l>ma per le tue procelle inique ed adre</l>
<l>sono in estrema ed orrida fiacchezza:</l>
<l>e spenta in lor sarà la gentilezza</l>
<l>dagli antichi lasciata a questi giorni,</l>
<l>se dagli alti soggiorni</l>
<l>pietà non giunge al cor del Re di Francia,</l>
<l>che, con giusta bilancia</l>
<l>pesando il danno, agguaglie la mercede</l>
<l>secondo il merto di mia pura fede.</l>
<l>Ogni mal ti perdono,</l>
<l>né l'alma si dorrà di te giamai</l>
<l>se questo sol farai</l>
<l>(ahi, ahi, Fortuna, e perché far no 'l dêi?)</l>
<l>che giungano al gran Re gli sospir miei.</l></lg></div1>
<div1><head>12</head>
<lg>
<l>Signor, che insino a qui, tua gran mercede.</l>
<l>con questa vista mia caduca e frale</l>
<l>spregiar m'hai fatto ogni beltà mortale,</l>
<l>fammi di tanto ben per grazia erede,</l>
<l>che sempre ami te sol con pura fede</l>
<l>e spregie per innanzi ogni altro oggetto,</l>
<l>con sì verace affetto,</l>
<l>ch'ognun m'additi per tua fida amante</l>
<l>in questo mondo errante,</l>
<l>ch'altro non è, senza il tu' amor celeste,</l>
<l>ch'un procelloso mar pien di tempeste.</l>
<l>Signor, che di tua man fattura sei,</l>
<l>ov'ogni ingegno s'affatica in vano,</l>
<l>ritrarre in versi il tuo bel volto umano</l>
<l>or sol per disfogare i desir miei,</l>
<l>ad altri no, ma a me sola vorrei,</l>
<l>ed iscolpirmi il tuo celeste velo,</l>
<l>qual fu quando dal Cielo</l>
<l>scendesti ad abitar la bassa terra</l>
<l>ed a tor l'uom di guerra.</l>
<l>Questa grazia, Signor, mi sia concessa</l>
<l>ch'io mostri col mio stil te a me stessa.</l>
<l>Signor, nel piano spazio di tua fronte</l>
<l>la bellezza del Ciel tutta scolpita</l>
<l>si scorge, e con giustizia insieme unita</l>
<l>de l'alta tua pietade il vivo fonte,</l>
<l>e le pie voglie a perdonarci pronte.</l>
<l>Ombre dei lumi venerandi e sacri,</l>
<l>di Dio bei simulacri,</l>
<l>ciglia, del cor fenestre, onde si mostra</l>
<l>l'alma salute nostra;</l>
<l>occhi che date al sol la vera luce,</l>
<l>che per voi soli a noi chiara riluce!</l>
<l>Signor, cogli occhi tuoi pien di salute</l>
<l>consoli i buoni ed ammonisci i rei</l>
<l>a darsi in colpa di lor falli rei;</l>
<l>in lor s'impara che cosa è virtute.</l>
<l>O mia e tutte l'altre lingue mute,</l>
<l>perché non dite ancor de' suoi capelli,</l>
<l>tanto del sol più belli</l>
<l>quanto è più bello e chiaro egli del sole?</l>
<l>O chiome uniche e sole,</l>
<l>che, vibrando dal capo insino al collo,</l>
<l>di nuova luce se ne adorna Apollo!</l>
<l>Signor, da questa tua divina bocca</l>
<l>di perle e di rubini escon di fore</l>
<l>dolci parole ch'ogni afflitto core</l>
<l>sgombran di duolo e sol piacer vi fiocca</l>
<l>e di letizia eterna ogniun trabocca.</l>
<l>Guancie di fior celesti adorne, e piane</l>
<l>a le speranze umane;</l>
<l>corpo in cui si rinchiuse il Cielo e Dio,</l>
<l>a te consacro il mio:</l>
<l>la mente mia qual fu la tua statura</l>
<l>con gli occhi interni già scorge e misura.</l>
<l>Signor, le mani tue non dirò belle</l>
<l>per non scemar col nome lor beltade,</l>
<l>mani, che molto innanzi ad ogni etade</l>
<l>ci fabricâr la luna, il sol, le stelle:</l>
<l>se queste chiare son, quai saran elle?</l>
<l>Felice terra, in cui le sacre piante</l>
<l>stampâr tant'orme sante!</l>
<l>A la vaghezza del tuo bianco piede</l>
<l>il Ciel s'inchina e cede.</l>
<l>Felice lei, che con l'aurate chiome</l>
<l>le cinse e si scarcò de l'aspre some!</l>
<l>Canzon, quanto sei folle,</l>
<l>poi che nel mar de la beltà di Dio</l>
<l>con sì caldo desio</l>
<l>credesti entrare! Or c'hai 'l camin smarrito,</l>
<l>réstati fuor, ché non ne vedi il lito.</l></lg></div1>
<div1><head>13</head>
<lg>
<l>Quel che gli giorni a dietro</l>
<l>noiava questa mia gravosa salma,</l>
<l>di star fra queste selve erme ed oscure,</l>
<l>or sol diletta l'alma;</l>
<l>ché da Dio, sua mercé, tal grazie impetro</l>
<l>che scorger ben mi fa le vie secure</l>
<l>di gire a lui fuor de le inique cure.</l>
<l>Or, rivolta la mente a la Reina</l>
<l>del Ciel, con vera umiltade,</l>
<l>per le solinghe strade</l>
<l>senza intrico mortal l'alma camina</l>
<l>già verso il suo riposo,</l>
<l>che ad altra parte il pensier non inchina,</l>
<l>fuggendo il tristo secol sì noioso,</l>
<l>lieta e contenta in questo bosco ombroso.</l>
<l>Quando da l'orïente</l>
<l>spunta l'Aurora col vermiglio raggio</l>
<l>e ne s'annuncia da le squille il giorno,</l>
<l>allora al gran messaggio</l>
<l>de la nostra salute alzo la mente</l>
<l>e la contemplo d'alte glorie adorno</l>
<l>nel basso tetto, dove fea soggiorno</l>
<l>la gran Madre di Dio c'or regna in Cielo.</l>
<l>Così, godendo nel mio petto umile,</l>
<l>a lei drizzo il mio stile</l>
<l>e 'l fral mio vel di roze veste velo</l>
<l>e sol di servir lei,</l>
<l>non d'altra cura, al cor mi giunge zelo,</l>
<l>seguendo le vestigia di colei</l>
<l>che dal deserto accolta fu tra i Dei.</l>
<l>Quando da poi fuor sorge</l>
<l>Febo, che fa nel mar la strada d'oro,</l>
<l>tutta m'interna e l'allegrezza immensa</l>
<l>c'ebbe del suo tesoro</l>
<l>quella che tanta grazia or a me porge;</l>
<l>ch'io la riveggio con la mente intensa</l>
<l>mirare il figlio in caritate accensa,</l>
<l>nato fra gli animai, con pio sembiante;</l>
<l>e del sangue che manda al petto il core</l>
<l>nodrire il suo Signore;</l>
<l>e scerno il duce de l'eterno amante</l>
<l>sotto povere veste</l>
<l>spregiar le pompe del vulgo arrogante,</l>
<l>colui che sol pregiò l'aspre foreste</l>
<l>e fu fatto da Dio tromba celeste.</l>
<l>Poi che 'l suo chiaro volto</l>
<l>alzando, da le valli scaccia l'ombra</l>
<l>il biondo Apollo col suo altero sguardo,</l>
<l>un bel pensier m'ingombra:</l>
<l>parmi veder Giesù nel tempio, involto</l>
<l>fra saggi, disputar con parlar tardo,</l>
<l>e lei, per ch'io d'amor m'infiammo ed ardo,</l>
<l>versar dagli occhi, per letizia, pianto.</l>
<l>Questi conforti incontra i duri oltraggi</l>
<l>m'apportan questi faggi,</l>
<l>lungi schivando di sirene il canto;</l>
<l>ché per solinghe vie</l>
<l>il bel gioven, a Dio diletto tanto,</l>
<l>con le sue caste voglie e sante e pie</l>
<l>vide il sentier de l'alte ierarchie.</l>
<l>Alzato a mezo il polo</l>
<l>il gran pianeta co' bollenti rai,</l>
<l>ch'uccide i fiori in grembo a primavera,</l>
<l>s'alcuno vide mai</l>
<l>crucciato il padre contra il rio figliuolo,</l>
<l>così contemplo Cristo, in voce altera</l>
<l>predicando, ammonir la plebe fera</l>
<l>e col cenno, del qual l'Inferno pave,</l>
<l>romper le porte d'ogni duro core,</l>
<l>cacciando il vizio fore.</l>
<l>Quanto ti fu a vedere, o Dea, soave</l>
<l>gli error conversi in cenere</l>
<l>del caro figlio in abito sì grave?</l>
<l>Quanto beata fu chi le sue tenere</l>
<l>membra a Dio consacrò, sacrate a Venere?</l>
<l>E se l'eterno Foco</l>
<l>giunge tant'alto ch'al calar rimira,</l>
<l>ti scorgo, o Signor mio, fra i tuoi fratelli</l>
<l>senza minaccie od ira</l>
<l>del tuo amor infiammarli a poco a poco,</l>
<l>e co' leggiadri detti e gravi e belli</l>
<l>render beati e pien di grazia quelli,</l>
<l>lor rammentando pur la santa pace.</l>
<l>La gioia del mio cor, ch'amo ed adoro,</l>
<l>contemplo fra coloro,</l>
<l>che i santi esempi tuoi raccoglie e tace.</l>
<l>O via dolce e spedita</l>
<l>trovata già nel vil secol fallace;</l>
<l>e chi 'l primiero fu, dal Ciel m'addita</l>
<l>sol de l'erèmo la tranquilla vita.</l>
<l>Per voi, grotta felice,</l>
<l>boschi intricati e rovinati sassi.</l>
<l>Sinno veloce, chiare fonti e rivi,</l>
<l>erbe che d'altrui passi</l>
<l>segnate a me vedere unqua non lice,</l>
<l>compagna son di quelli spirti divi,</l>
<l>c'or là su stanno in sempiterno vivi,</l>
<l>e nel solare e glorïoso lembo</l>
<l>de la madre, del padre e del suo Dio</l>
<l>spero vedermi anch'io</l>
<l>sgombrata tutta dal terrestre nembo,</l>
<l>e fra l'alme beate</l>
<l>ogni mio bel pensier riporle in grembo.</l>
<l>O mie rimote e fortunate strate,</l>
<l>donde adopra il Signor la sua pietate!</l>
<l>Quanto discovre e scalda il chiaro sole,</l>
<l>canzon, è nulla ad un guardo di lei,</l>
<l>ch'è Reina del Ciel, Dea degli dei.</l></lg></div1></body></text></TEI.2>
