<?xml version="1.0" encoding="UTF-8"?>
<!DOCTYPE TEI.2 SYSTEM "http://backend.bibliotecaitaliana.it/DTD/bibit.dtd">
<TEI.2>
<teiHeader>
  <fileDesc>
    <titleStmt>
      <title>Intermezzo</title>
      <author>Giosue Carducci</author>
    </titleStmt>
    <extent>19 Kb in UTF-8</extent>
    <publicationStmt>
      <publisher>Biblioteca Italiana</publisher>
      <pubPlace>Roma</pubPlace>
      <date>2003</date>
      <idno>bibit001676</idno>
      <availability>
        <p>Questa risorsa digitale è liberamente accessibile per uso
              personale o scientifico. Ogni uso commerciale è vietato</p>
      </availability>
    </publicationStmt>
    <seriesStmt>
      <title>Collezione BibIt</title>
    </seriesStmt>
    <sourceDesc>
      <bibl>
        <title>Tutte le poesie</title>
        <author>Carducci, Giosue</author>
        <editor id="ed">Del Grande, Carlo</editor>
        <publisher>Bietti</publisher>
        <pubPlace>Milano</pubPlace>
        <date>1967</date>
      </bibl>
    </sourceDesc>
  </fileDesc>
  <encodingDesc>
                  <samplingDecl>
                    <p>Tutti i materiali paratestuali della fonte cartacea non riconducibili alla
                      responsabilità dell'autore dell'opera sono stati soppressi nella versione
                      digitale</p>
                  </samplingDecl>
                  <editorialDecl>
                    <correction method="silent" status="medium">
                      <p>Livello medio: controllo a video con collazione con edizione di
                      riferimento</p>
                    </correction>
                    <quotation form="data" marks="all">
                      <p>I simboli di citazione e di discorso diretto presenti sulla fonte cartacea
                        sono stati rappresentati sulla versione digitale</p>
                    </quotation>
                    <hyphenation eol="none">
                      <p>I trattini di sillabazione a fine riga sono stati soppressi e le parole
                        ricomposte</p>
                    </hyphenation>
                  </editorialDecl>
    <classDecl><taxonomy id="CDD"><bibl>Classificazione Decimale Dewey</bibl></taxonomy><taxonomy id="CGB"><bibl>Classificazione generi BibIt</bibl></taxonomy></classDecl></encodingDesc>
  <profileDesc>
    <creation>
      <date>800</date>
    </creation>
    <langUsage><language id="ita">Italiano</language><language id="lat">Latino</language><language id="grc">Greco antico</language></langUsage>
    <textClass>
      <keywords scheme="CDD">
        <term>851.8 - POESIA ITALIANA. 1859-1900</term>
      </keywords>
      <keywords scheme="CGB">
        <term>Poesia</term>
      </keywords>
    </textClass>
  </profileDesc>
  <revisionDesc>
    <change>
      <date>Data sconosciuta anteriore al 2000</date>
      <respStmt>
        <name>LIZ</name>
      </respStmt>
      <item>Digitalizzazione</item>
    </change>
    <change>
      <date>Data sconosciuta anteriore al 2000</date>
      <respStmt>
        <name>LIZ</name>
      </respStmt>
      <item>Correzione linguistica</item>
    </change>
    <change>
      <date>2003-06-12T00:00:00.000+02:00</date>
      <respStmt>
        <name>Giulia Buccini</name>
        <name>BIBIT</name>
      </respStmt>
      <item>Codifica XML - Codifica con software</item>
    </change>
    <change>
      <date>2003-06-15T00:00:00.000+02:00</date>
      <respStmt>
        <name>Elena Pierazzo</name>
        <name>BIBIT</name>
      </respStmt>
      <item>Validazione</item>
    </change>
  </revisionDesc>
</teiHeader>
<text>
<body>
<div1 type="parte">
<head>Intermezzo</head>

<div2 type="poesia">
<head>1</head>
<lg>
<l>Cuore, a che uccelli ne' miei versi, come</l>
<l>Quella sgualdrina vecchia</l>
<l>Là su l'uscio, che al vento dà le chiome</l>
<l>Grige e al rumor l'orecchia?</l>
</lg>
<lg>
<l>Per questa sera il lume in van risplende</l>
<l>Da la finestra bassa:</l>
<l>Vecchia, rientra, e tira pur le tende,</l>
<l>Ché nessun merlo passa.</l>
</lg>
<lg>
<l>Ma tu ancor non sei stanco, o mio cuor vecchio,</l>
<l>O vecchio cuore umano,</l>
<l>Di civettar guardandoti a lo specchio</l>
<l>Falso del verso vano?</l>
</lg>
<lg>
<l>È un bel pezzo, sai tu?, dal cieco Omero,</l>
<l>Che tu se' il caro cuore,</l>
<l>Ed è un bel pezzo pur che fai 'l mestiero...,</l>
<l>Via..., di lusingatore,</l>
</lg>
<lg>
<l>E anche di metafora, matura</l>
<l>Per fin ne' versi miei:</l>
<l>Di che cuor, se non fossi una figura,</l>
<l>Cuore, io ti strozzerei!</l>
</lg>
<lg>
<l>Ma, già che un tropo sei, come la cetra</l>
<l>La lira o il colascione</l>
<l>Su cui si può mandar Fillide a l'etra</l>
<l>O la <emph>riparazione</emph>,</l>
</lg>
<lg>
<l>E già che la metafora, regina</l>
<l>Di nascita e conquista,</l>
<l>È la sola gentil, salda, divina</l>
<l>Verità che sussista,</l>
</lg>
<lg>
<l>Io ti vo' ballottar dentro un rovescio</l>
<l>Di strofe belle e brutte,</l>
<l>Che vadano a diritto ed a sghimbescio,</l>
<l>Metaforiche tutte,</l>
</lg>
<lg>
<l>Tutte senza orïente e tramontana,</l>
<l>Senza capo né coda,</l>
<l>Tanto che la sinistra italiana</l>
<l>Al paragon ne goda,</l>
<l>E tutte senza fine e senza scopo,</l>
</lg>
<lg>
<l>Come il mio tedio e il mio</l>
<l>Dispetto che cominciano da un tropo</l>
<l>Per naufragare in Dio.</l>
</lg>
</div2>

<div2 type="poesia">
<head>2</head>
<lg>
<l>O numi, o eroi, che belli e fieri un giorno</l>
<l>Vi rompevate il grugno</l>
<l>L'un l'altro! o tori, e voi tra corno e corno</l>
<l>Abbattuti d'un pugno!</l>
</lg>
<lg>
<l>O terga rosolate e fumiganti</l>
<l>Lungo il divino Egeo!</l>
<l>Oggi noi siamo a dieta, e sempre avanti</l>
<l>Ci dan questo cibreo:</l>
</lg>
<lg>
<l>Questo cibreo del cuore, in verso e in prosa,</l>
<l>Co 'l solito guazzetto</l>
<l>Di quella sua secrezïon mucosa</l>
<l>Che si chiama l'affetto.</l>
</lg>
<lg>
<l>Un dì, quando Parigi urlò protervo</l>
<l>Ne la reggia soletta</l>
<l>Come ansante canea che, preso il cervo,</l>
<l>I visceri ne aspetta,</l>
</lg>
<lg>
<l>Un buon beccaio rosso ed aitante</l>
<l>L'entragno d'un vitello</l>
<l>Infilò s'una picca; e gocciolante,</l>
<l>Con tanto di cartello</l>
</lg>
<lg>
<l>Ove «Cuor d'aristocrate» in grandioso</l>
<l>Caratter nero scrisse,</l>
<l>Se lo portava intorno glorioso,</l>
<l>Con le pupille fisse.</l>
</lg>
<lg>
<l>Io, se potessi vincer la molestia</l>
<l>Del grasso e de lo schifo,</l>
<l>Vorrei pigliare il cuor di quella bestia</l>
<l>Che ha lungo e nero il grifo</l>
</lg>
<lg>
<l>E si distende seria nel pantano</l>
<l>Con estetica molta</l>
<l>Come fosse un poeta italïano.</l>
<l>Entro una stanza sciolta:</l>
</lg>
<lg>
<l>Su 'l lauro che più lieto i rami spanda</l>
<l>Al dolce italo sole</l>
<l>Affigger lo vorrei, tra una ghirlanda</l>
<l>Di rose e di viole,</l>
</lg>
<lg>
<l>Con la penna d'acciaio d'un cantore</l>
<l>Da la fronte ideale.</l>
<l>Venite, o buona gente: al cuore, al cuore.</l>
<l>Che al meno è di maiale!</l>
</lg>
</div2>
<div2 type="poesia">
<head>3</head>
<lg>
<l>Quanto a me, cuore mio, batti pur su,</l>
<l>Ch'io ti do poco retta.</l>
<l>Ebbi una volta un pendolo a cucù</l>
<l>Dentro la sua cassetta;</l>
</lg>
<lg>
<l>E lo tenevo in camera; ma, quando</l>
<l>Mi rompeva insolente</l>
<l>I sonni giovanili, io bestemmiando</l>
<l>Molto liricamente</l>
</lg>
<lg>
<l>Scaraventavo al vigile scortese</l>
<l>Due classici latini,</l>
<l>Seneca e Fedro, ristampa olandese</l>
<l>De gli <foreign lang="lat"><emph>in usum Delphini</emph></foreign>.</l>
</lg>
<lg>
<l>Strideva come protestando, e poi</l>
<l>Il pendolo taceva:</l>
<l>Io, ripigliato sonno, ancora voi,</l>
<l>Miei colli, rivedeva,</l>
</lg>
<lg>
<l>Miei dolci colli, ove tra' lauri move</l>
<l>L'arte serena l'orme,</l>
<l>Ove Lionardo vide il sole ed ove</l>
<l>Il mio fratello dorme.</l>
</lg>
<lg>
<l>Dorme anzi sera, e dorme a lungo e solo:</l>
<l>Aulisce il biancospino</l>
<l>Intorno al cimitero, e ferma il volo</l>
<l>Cantando un cardellino.</l>
</lg>
<lg>
<l>Ma poi svegliàti, o confidente cuore,</l>
<l>Lavoravam di buono,</l>
<l>Ed al cucù pe 'l fluttuar de l'ore</l>
<l>Rassettavamo il suono.</l>
</lg>
<lg>
<l>Questa è, vecchio mio cuor, la vecchia storia,</l>
<l>Far, disfare, rifare:</l>
<l>Per l'ozio, per la fame o per la gloria,</l>
<l>È tutto un lavorare.</l>
</lg>
<lg>
<l>È un lavorare faticoso e pazzo</l>
<l>Da pentirsene un giorno.</l>
<l>Ecco, a metterti in versi io mi strapazzo,</l>
<l>E non m'importa un corno</l>
</lg>
<lg>
<l>De le tue smorfie, o a la grand'arte pura</l>
<l>Vil muscolo nocivo;</l>
<l>Ma non so a quanti versi do la stura,</l>
<l>E vedrò dove arrivo.</l>
</lg>
</div2>

<div2 type="poesia">
<head>4</head>
<lg>
<l>E canterò di voi, gente finita</l>
<l>Dal <foreign lang="grc"><emph>pathos</emph></foreign> ideale,</l>
<l>Che riduceste a clinica la vita</l>
<l>E il mondo a un ospitale.</l>
</lg>
<lg>
<l>S'alza il poeta a mezzodì, sbadiglia</l>
<l>– Buon giorno, o cor mio lasso, –</l>
<l>Se lo sdigiuna bene e se lo striglia,</l>
<l>E se lo mena a spasso.</l>
</lg>
<lg>
<l>Dice al sole a gli uccelli, a l'erbe e a' fiori</l>
<l>Che trova su 'l sentiero:</l>
<l>– Mirate, o creature, il re de' cuori,</l>
<l>Il mio cuore, il cuor vero.</l>
</lg>
<lg>
<l>Egli è tenero e duro, e dolce e forte.</l>
<l>Ariete ed agnello:</l>
<l>Come tortore tuba, e rugge a morte</l>
<l>Peggio d'un lioncello.</l>
</lg>
<lg>
<l>Vero è, santa natura, che il mio cuore</l>
<l>È un po' delicatuzzo:</l>
<l>Ma io lo tiro su, povero amore,</l>
<l>A olio di merluzzo;</l>
</lg>
<lg>
<l>A olio di merluzzo, temperato</l>
<l>Con l'essenze odorose</l>
<l>Che mi mandan la sera co 'l bucato</l>
<l>Le vergini e le spose;</l>
</lg>
<lg>
<l>Le vergini e le spose del giocondo</l>
<l>Italico giardino:</l>
<l>Però ch'io sono, e lo sa tutto il mondo,</l>
<l>Un poeta divino. –</l>
</lg>
<lg>
<l>Sbottonato così, scuote le chiome,</l>
<l>Guarda i fiori e la mèsse</l>
<l>E gli alberi e gli uccelli e il cielo, come</l>
<l>S'egli li proteggesse.</l>
</lg>
<lg>
<l>Due rospi intanto a l'orlo de la strada</l>
<l>Benefici e modesti</l>
<l>Seguitan liberando la contrada</l>
<l>Da gl'insetti molesti.</l>
</lg>
<lg>
<l>L'un dice – Ne l'età che molte e lente</l>
<l>Ci passâr su 'l groppone</l>
<l>Vedestù mai, fratel mio paziente,</l>
<l>Un tal fior di cialtrone? –.</l>
</lg>
</div2>

<div2 type="poesia">
<head>5</head>
<lg>
<l>Il poeta barcolla e ha il capo grosso:</l>
<l>L'ulcere del suo core</l>
<l>Ei mette in mostra, come un nastro rosso</l>
<l>De la legion d'onore.</l>
</lg>
<lg>
<l>– Quest'ulcera è al suo punto, ei dice, e questa</l>
<l>Mi dee nobilitare.</l>
<l>L'asinità de la vil gente onesta</l>
<l>Si sgroppi a lavorare.</l>
</lg>
<lg>
<l>Noi angeletti de' liberi amori,</l>
<l>Noi liriche farfalle</l>
<l>Create a svolazzar su' cavolfiori</l>
<l>E lambirne le palle,</l>
</lg>
<lg>
<l>Oggi al secol del ferro e del carbone</l>
<l>Mutati in calabroni</l>
<l>Con l'assenzio facciam la reazione,</l>
<l>E sputiamo i polmoni.</l>
</lg>
<lg>
<l>Così, feriti al cuor, figli de l'arte,</l>
<l>Siamo privilegiati:</l>
<l>Dal facchinaggio uman stiamo in disparte</l>
<l>Noi, sublimi ammalati.</l>
</lg>
<lg>
<l>Nostro lavoro è di portare in petto</l>
<l>La question sociale.</l>
<l>O contemplazion del lazzaretto!</l>
<l>Datemi un serviziale..</l>
</lg>
<lg>
<l>Un serviziale rosso. Il contadino</l>
<l>Bea ne la maledetta</l>
<l>Risaia l'acqua marcia: io bevo il vino</l>
<l>Per far la sua vendetta.</l>
</lg>
<lg>
<l>Canti sol chi la voce ha cavernosa,</l>
<l>E pèste a la salute!</l>
<l>Fiutate qua, canaglia vigorosa,</l>
<l>Quest'ulcera che pute. –</l>
</lg>
<lg>
<l>Così urla, al mattin scialbo, su 'l canto</l>
<l>D'una sudicia via;</l>
<l>E tosse e rece fuor del petto affranto</l>
<l>Vino, tabe, elegia;</l>
</lg>
<lg>
<l>E l'asino, che vien, de l'ortolano</l>
<l>Lo fiuta con dimesso</l>
<l>L'orecchio, e pensa – O idealismo umano,</l>
<l>Affógati in un cesso. –</l>
</lg>
</div2>

<div2 type="poesia">
<head>6</head>
<lg>
<l>Io, per me, no, non sono un organetto</l>
<l>Che suoni a ogni portone</l>
<l>De i soliti ragazzi nel conspetto</l>
<l>La solita canzone.</l>
</lg>
<lg>
<l>Quando l'idea ne l'anima rovente</l>
<l>Si fonde con l'amore,</l>
<l>Divien fantasma, e a' regni de la mente</l>
<l>Vola fendendo il core;</l>
</lg>
<lg>
<l>E la ferita stride aperta al vento,</l>
<l>Geme cruenta al sole:</l>
<l>Io non vi gitto le filacce drento</l>
<l>Di rime e di parole.</l>
</lg>
<lg>
<l>E vommene co 'l mio cuor così fesso</l>
<l>Per questo viavai;</l>
<l>E il mio canto miglior sempre è quel desso,</l>
<l>Quel che non feci mai.</l>
</lg>
<lg>
<l>Questo cor, questa piaga e la filaccia</l>
<l>Vuol dir, lettor mio buono,</l>
<l>Che di tropi barocchi anch'io vo a caccia</l>
<l>E che un poltrone io sono.</l>
</lg>
<lg>
<l>Il primo è da gaglioffi, ma il secondo</l>
<l>Un buon mestier mi pare.</l>
<l>Io non pretendo illuminare il mondo,</l>
<l>Né il buffon gli vo' fare.</l>
</lg>
<lg>
<l>Or, l'una cosa o l'altra si propone</l>
<l>Chi scrive al tempo nostro.</l>
<l>Faccia chi vuol l'apostolo o il buffone;</l>
<l>Costa poco l'inchiostro,</l>
</lg>
<lg>
<l>E la parola meno, e l'onor nulla,</l>
<l>E la menzogna è il vero,</l>
<l>E tutto è falso. Oh via, che mai mi frulla</l>
<l>Adesso nel pensiero?</l>
</lg>
<lg>
<l>Io sento in me qualcosa di Nerone,</l>
<l>Ma più puro e giocondo:</l>
<l>Non sangue o teste, io voglio, in conclusione,</l>
<l>Vo' schiaffeggiare il mondo.</l>
</lg>
<lg>
<l>Detto fatto. Ogni strofe, alta, animosa,</l>
<l>Vola via senza guanti;</l>
<l>Ogni strofe è uno schiaffo a qualche cosa:</l>
<l>Avanti, avanti, avanti.</l>
</lg>
</div2> 

<div2 type="poesia">
<head>7</head>
<lg>
<l>– Potessi pianger sur un campanile</l>
<l>Come il mio dolce Edmondo,</l>
<l>Sì che scendesse il pianto mio, gentile</l>
<l>Battesimo, su 'l mondo!</l>
</lg>
<lg>
<l>Arido mondo, che non crede a nulla,</l>
<l>Né meno a le guanciate!</l>
<l>Per disperazïon fino Fanfulla</l>
<l>Mi s'è rifatto frate.</l>
</lg>
<lg>
<l>Fra' cavalier gerosolimitano,</l>
<l>Monta Bucifalasso,</l>
<l>E contro ogni baron poco cristiano</l>
<l>Tiene, sfidando, il passo.</l>
</lg>
<lg>
<l>Pe 'l medio evo il passo ei tiene, al ponte</l>
<l>De l'asino: cimiero,</l>
<l>Due belli orecchi d'asino la fronte</l>
<l>Ombrano al cavaliero:</l>
</lg>
<lg>
<l>Vóto di penitenza ond'ei racquista</l>
<l>La salita al Calvario:</l>
<l>Però che un tempo ei fu razionalista</l>
<l>E rivoluzionario.</l>
</lg>
<lg>
<l>Or ne lo scudo porta iscritto – Dio,</l>
<l>Il re, la donna mia –</l>
<l>Non senza qualche medievale e pio</l>
<l>Error di ortografia.</l>
</lg>
<lg>
<l>Ahi fra' Fanfulla! non son più quegli anni,</l>
<l>Sfiorì la primavera:</l>
<l>Non cantan più cucùli, i barbagianni</l>
<l>Guardan la tua bandiera.</l>
</lg>
<lg>
<l>Non più la gente cerca in Dio conforto,</l>
<l>O del diavol si accora:</l>
<l>Ahi, Pantalon de' Bisognosi è morto,</l>
<l>Ed Arlecchino ancora.</l>
</lg>
<lg>
<l>I preti han guasta la Vergin divina</l>
<l>Per fin dentro le chiese:</l>
<l>Paol Ferrari diede a Colombina,</l>
<l>Pur troppo, il mal francese.</l>
</lg>
<lg>
<l>Quanto al re – frate mio, vi vengo schietto –</l>
<l>Questa è l'età de l'oro;</l>
<l>Quanto al re, l'hanno dato a Benedetto</l>
<l>E si ammiran tra loro.</l>
</lg>
</div2>

<div2 type="poesia">
<head>8</head>
<lg>
<l>Va', ditirambo mio triste e giocondo,</l>
<l>Vola dove ti frulla.</l>
<l>Nulla tu cerchi per l'immenso mondo</l>
<l>E non ci trovi nulla.</l>
</lg>
<lg>
<l>Nuova terra altri chieda o nuovo polo</l>
<l>E lontani orizzonti:</l>
<l>Sol ch'io potessi riposare il volo</l>
<l>Su' miei paterni monti!</l>
</lg>
<lg>
<l>Al sol che tra le selve snelle mira</l>
<l>Co 'l tremolar de' raggi,</l>
<l>Nel suol molle di musco che respira</l>
<l>Desii di fior selvaggi,</l>
</lg>
<lg>
<l>Giacciono i sogni miei, fanciulli stanchi</l>
<l>Che s'addormîr piangenti:</l>
<l>Cantan tra verdi faggi e marmi bianchi</l>
<l>I ruscelli e i torrenti.</l>
</lg>
<lg>
<l>Per quell'angol di terra, ecco io darei</l>
<l>Quale più benedetto</l>
<l>Lembo di cielo occorra a' versi miei</l>
<l>Quando faccio un sonetto;</l>
</lg>
<lg>
<l>E ci fare' un sonnetto. A l'ombra amica</l>
<l>De le memori piante</l>
<l>Mi cullerebbe ne la strofe antica</l>
<l>La rima miagolante.</l>
</lg>
<lg>
<l>O gravi rime sbadiglianti in <emph>are</emph>,</l>
<l>O tenui rime in <emph>io</emph>,</l>
<l>Dite voi come è dolce riposare</l>
<l>Su 'l terreno natio.</l>
</lg>
<lg>
<l>I patrii sassi vi pungon le schiene</l>
<l>Con accoglienza onesta,</l>
<l>Ed i mosconi de le patrie arene</l>
<l>Vi fan d'intorno festa.</l>
</lg>
<lg>
<l><emph>Zu</emph>, <emph>zu</emph>, cari mosconi. Come stanno</l>
<l>Le vespe e i calabroni?</l>
<l>Ci fûr di molte vipere quest'anno</l>
<l>Giù pe' patrii burroni?</l>
</lg>
<lg>
<l>E gli amici? e i parenti? Oh nuove gioie!</l>
<l>Oh quanti fidi cuori!</l>
<l>Oh bel portare a spasso le sue noie</l>
<l>Tra cotanti sudori!</l>
</lg>
</div2>

<div2 type="poesia">
<head>9</head>
<lg>
<l>Non contro te suoni maligno il verso,</l>
<l>Terra a cui non risposi</l>
<l>Amor già mai, cui sol vidi traverso</l>
<l>I sogni lacrimosi</l>
</lg>
<lg>
<l>De l'infanzia. O sedente al tirren lido</l>
<l>Poggiata il fianco a i monti,</l>
<l>A dio, Versilia mia, ligure nido</l>
<l>Di longobardi conti!</l>
</lg>
<lg>
<l>Se da le donne tue maschia dolcezza</l>
<l>Tenne il mio tósco accento,</l>
<l>Io non voglio i tuoi marmi, o Serravezza,</l>
<l>Per il mio monumento.</l>
</lg>
<lg>
<l>Pe 'l monumento che vo' farmi vivo,</l>
<l>Lungi da la mia culla</l>
<l>Cerco altri marmi mentre penso e scrivo,</l>
<l>Che non costano nulla.</l>
</lg>
<lg>
<l>Altrui le glorie. O dïamante bianco</l>
<l>Entro gli azzurri egei,</l>
<l>Paro gentil dal cui marpesio fianco</l>
<l>Uscian d'Ellas gli dèi,</l>
</lg>
<lg>
<l>Tu, che tra Nasso ove Arïanna giacque</l>
<l>In seno al bello iddio,</l>
<l>E Delo errante dove Febo nacque</l>
<l>Nume de' greci e mio,</l>
</lg>
<lg>
<l>Archiloco vedesti a i giambi ardenti</l>
<l>Scior fra i tuoi nembi il freno</l>
<l>E de' tristi alcïoni in fra i lamenti</l>
<l>Ir l'elegia d'Eveno,</l>
</lg>
<lg>
<l>A me d'Italia Archiloco omai lasso</l>
<l>Ed Eveno migliore</l>
<l>Dona, Paro gentil, tanto di sasso</l>
<l>Ch'io v'intombi il mio cuore.</l>
</lg>
<lg>
<l>Questo cuore che amor mai non richiese</l>
<l>Se non forse a le idee</l>
<l>E che ferito tra le sue contese</l>
<l>Ora morir si dee,</l>
</lg>
<lg>
<l>Vo' sotterrarlo, e mi fia dolce pena</l>
<l>Ne l'opra affaticarmi:</l>
<l>O Paro, o Grecia, antichità serena,</l>
<l>Datemi i marmi e i carmi.</l>
</lg>
</div2>

<div2 type="poesia">
<head>10</head>
<lg>
<l>Marmi di Paro in fulgidezza bianca</l>
<l>Splendenti a la marina,</l>
<l>Come la falce de la luna stanca</l>
<l>Nel ciel de la mattina;</l>
</lg>
<lg>
<l>Carmi di Lesbo sussurranti al vento</l>
<l>Su molte isole intorno,</l>
<l>Come d'Apollo il grande arco d'argento</l>
<l>Nel ciel di mezzogiorno;</l>
</lg>
<lg>
<l>Ricoprano il mio cuore irrigidito</l>
<l>Da i cristïani tufi,</l>
<l>Circondino il mio cuore istupidito</l>
<l>Da i romantici gufi.</l>
</lg>
<lg>
<l>Breve su 'l morto ed ultima s'intoni</l>
<l>La canzone di doglia,</l>
<l>Mentre ne l'Odi Barbare deponi,</l>
<l>Musa, la fredda spoglia.</l>
</lg>
<lg>
<l>– Ahi Lino, ahi Lino! è il mio cuor trapassato,</l>
<l>Come te, ne l'estate:</l>
<l>Non giunse a la vendemmia: l'han sbranato</l>
<l>Molte cagne arrabbiate.</l>
</lg>
<lg>
<l>Ió Peàn, ió Peàn! ma e' rivive</l>
<l>Di morte oltre i confini</l>
<l>Sott'altro cielo e in più benigne rive:</l>
<l>Taccian tutti gli Elini. –</l>
</lg>
<lg>
<l>Sepolto or giace in cotest'urna paria</l>
<l>S'un travertin del Lazio:</l>
<l>Nel bianco un'orma di parietaria</l>
<l>Segna l'antico strazio.</l>
</lg>
<lg>
<l>Intorno al fregio l'édera seguace</l>
<l>Co 'l verde che non muore</l>
<l>Par che nel freddo de la nuova pace</l>
<l>Ombri l'antico ardore.</l>
</lg>
<lg>
<l>Tra 'l sasso e l'urna una lucertoletta</l>
<l>Esce e s'affige al sole:</l>
<l>È la mia vecchia gioventù soletta</l>
<l>Che sogna e non si duole.</l>
</lg>
<lg>
<l>Ma dietro, in fondo, un bel teschio di morto</l>
<l>Ride il suo riso eterno:</l>
<l>A quei che vengon per recar conforto</l>
<l>Ride l'ultimo scherno.</l>
</lg>

</div2>
</div1>
</body>
</text>
</TEI.2>
