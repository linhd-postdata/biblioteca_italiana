<?xml version="1.0" encoding="UTF-8"?>
<!DOCTYPE TEI.2 SYSTEM "http://backend.bibliotecaitaliana.it/DTD/bibit.dtd">
<TEI.2>
<teiHeader>
  <fileDesc>
    <titleStmt>
      <title>Le Metamorfosi di Ovidio</title>
      <author>Giovanni Andrea dell' Anguillara</author>
    </titleStmt>
    <extent>2253 Kb in UTF-8</extent>
    <publicationStmt>
      <publisher>Biblioteca Italiana</publisher>
      <pubPlace>Roma</pubPlace>
      <date>2003</date>
      <idno>bibit000744</idno>
      <availability>
        <p>Questa risorsa digitale è liberamente accessibile per uso
              personale o scientifico. Ogni uso commerciale è vietato</p>
      </availability>
    </publicationStmt>
    <seriesStmt>
      <title>Collezione BibIt</title>
    </seriesStmt>
    <sourceDesc>
      <bibl>
        <title>Le metamorfosi di Ouidio, ridotte da Giouanni Andrea dell'Anguillara in ottaua rima ... Di nuouo dal proprio auttore riuedute, e corrette; con le annotationi di M. Gioseppe Horologgi</title>
        <author>Ovidius Naso, Publius</author>
        <editor id="ed">Dondi Dall'Orologio, Giuseppe</editor>
        <publisher>appresso Francesco de Franceschi</publisher>
        <pubPlace>In Venetia</pubPlace>
        <date>1563</date>
        <note>(In Venetia : per Gio. Griffio ad instanza di M. Francesco Senese, 1563)</note>
      </bibl>
    </sourceDesc>
  </fileDesc>
  <encodingDesc>
                  <samplingDecl>
                    <p>Tutti i materiali paratestuali della fonte cartacea non riconducibili alla
                      responsabilità dell'autore dell'opera sono stati soppressi nella versione
                      digitale</p>
                  </samplingDecl>
                  <editorialDecl>
                    <correction method="silent" status="medium">
                      <p>Livello medio: controllo a video con collazione con edizione di
                      riferimento</p>
                    </correction>
                    <quotation form="data" marks="all">
                      <p>I simboli di citazione e di discorso diretto presenti sulla fonte cartacea
                        sono stati rappresentati sulla versione digitale</p>
                    </quotation>
                    <hyphenation eol="none">
                      <p>I trattini di sillabazione a fine riga sono stati soppressi e le parole
                        ricomposte</p>
                    </hyphenation>
                  </editorialDecl>
    <editorialDecl><p>Il testo presenta delle "Annotationi" poste fino al quarto libro compreso in coda al libro relativo, dal quinto in poi, segnalato dall'editore con la scritta: "Seguono l'annotationi del quinto libro: e tutte le altre si porranno in principio de' libri per maggior commodità del lettore". La scelta è stata quella di omettere la scritta e di continuare a porre le"Annotationi" in fine capitolo considerandole delle note del curatore.</p></editorialDecl><classDecl><taxonomy id="CGB"><bibl>Classificazione generi BibIt</bibl></taxonomy></classDecl></encodingDesc>
  <profileDesc>
    <creation>
      <date>500</date>
    </creation>
    <langUsage><language id="ita"/></langUsage>
    <textClass>
      <keywords scheme="CGB">
        <term>Poesia</term>
      </keywords>
    </textClass>
  </profileDesc>
  <revisionDesc>
    <change>
      <date>Data sconosciuta anteriore al 2000</date>
      <respStmt>
        <name>CIBIT - Roma</name>
      </respStmt>
      <item>Digitalizzazione</item>
    </change>
    <change>
      <date>Data sconosciuta anteriore al 2000</date>
      <respStmt>
        <name>CIBIT-Roma</name>
      </respStmt>
      <item>Correzione linguistica</item>
    </change>
    <change>
      <date>2003-07-08T00:00:00.000+02:00</date>
      <respStmt>
        <name>Marta Zanazzi</name>
        <name>BIBIT</name>
      </respStmt>
      <item>Codifica XML - Codifica con software</item>
    </change>
    <change>
      <date>2003-07-21T00:00:00.000+02:00</date>
      <respStmt>
        <name>Elena Pierazzo</name>
        <name>BIBIT</name>
      </respStmt>
      <item>Validazione</item>
    </change>
  </revisionDesc>
</teiHeader>
<text>
<front>
<div1 n="Dedica">
<opener>
<salute>Alla Serenissima Madama,Madama Margherita di Valoes Duchessa di Savoia e di Berrhì</salute>
<byline>Gioseppe Horologgi.</byline>
</opener>
<p>Non doverà alcuno maravigliarsi che io habbi voluto indirizzare all'Altezza Vostra le annotationi da me fatte sopra le Metamorfosi di Ovidio trasportate felicemente in ottava rima in questa nostra lingua Italiana da M. Gio. Andrea dall'Anguillara, se considerarà che si come egli fece elettione de i maggior Re non pure della Christianità ma di tutto il mondo; per dedicargli le fatiche sue havendole dedicate ad Arrigo Secondo Re di Francia di felicissima memoria, e dipoi al Re CARLO IX, suo meritissimo figliuolo, cosi io habbi eletta l'Altezza Vostra, come quella che è la maggior Donna della nostra età essendo stata figliuola di cosi gran Re come fu Francesco Primo, sorella del grandissimo successore suo, e Zia del già Re Francesco II, e del presente Re, e moglie poi del Serenissimo Emanuelo Filiberto Duca di Savoia per sacrarle le mie, quali esse si diano; perche ne egli ne io potevamo piu altamente collocarle.</p>
<closer><dateline>Da Venetia alli X d'Agosto del MDLXIII.</dateline></closer>
</div1>
</front>
<body>
<div1 type="canto">
<head>Libro Primo.</head>
<lg type="ottava">
<l>Le forme in novi corpi trasformate</l>
<l>Gran desio di cantar m'infiamma il petto,</l>
<l>Da i tempi primi à la felice etate,</l>
<l>Che fu capo à l'imperio Augusto eletto.</l>
<l>Dei, c'havete non pur quelle cangiate,</l>
<l>Ma tolto à voi piu volte il proprio aspetto,</l>
<l>Porgete à tanta impresa tale aita,</l>
<l>C'habbiano i versi miei perpetua vita.</l>
</lg>
<lg type="ottava">
<l>E tu, se ben tutto hai l'animo intento</l>
<l>Invittissimo Henrico al fero Marte,</l>
<l>Mentr'io sotto il tuo nome ardisco, e tento</l>
<l>Di figurar sì bei concetti in carte,</l>
<l>Fammi del favor tuo tal'hor contento,</l>
<l>Che le tue gratie à noi largo comparte:</l>
<l>Che s'esser grato à te vedrò il mio carme,</l>
<l>Farò cantar le Muse al suon de l'arme.</l>
</lg>
<lg type="ottava">
<l>Pria che 'l ciel fosse, il mar, la terra, e 'l foco;</l>
<l>Era il foco, la terra, il cielo, e 'l mare:</l>
<l>Ma 'l mar rendeva il ciel, la terra, e 'l foco,</l>
<l>Deforme il foco, il ciel, la terra, e 'l mare.</l>
<l>Che ivi era e terra, e cielo, e mare, e foco;</l>
<l>Dove era e cielo, e terra, e foco, e mare:</l>
<l>La terra, il foco, e 'l mare era nel cielo;</l>
<l>Nel mar, nel foco, e ne la terra il cielo,</l>
</lg>
<lg type="ottava">
<l>Non v'era chi portasse il novo giorno</l>
<l>Col maggior lume in Oriente acceso.</l>
<l>Ne rinovava mai la Luna il corno,</l>
<l>Ne l'altre stelle havean lor corso preso.</l>
<l>Ne pendea la terra intorno intorno</l>
<l>Librata in aere dal suo propio peso.</l>
<l>Ne 'l mare havea col suo perpetuo grido</l>
<l>Fatto intorno à la terra il vario lido.</l>
</lg>
<lg type="ottava">
<l>Quindi nascea, che stando in un composto</l>
<l>Confuso il cielo, e gli elementi insieme,</l>
<l>Faceano un corpo infermo, e mal disposto</l>
<l>Per donar forma al mal locato seme:</l>
<l>Anzi era l'un contrario à l'altro opposto</l>
<l>Per le parti di mezzo, e per l'estreme.</l>
<l>Fea guerra il leve al grave, il molle al saldo,</l>
<l>Contra il secco l'humor, co'l freddo il caldo.</l>
</lg>
<lg type="ottava">
<l>Ma quel, che ha cura di tutte le cose,</l>
<l>La Natura migliore, e 'l vero Dio</l>
<l>Tutti quei corpi al suo luogo dispose</l>
<l>Secondo il proprio lor primo desio.</l>
<l>D' intorno il cielo, e nel suo centro pose</l>
<l>La terra, indi dal mar la dipartio;</l>
<l>E 'l passo aperto , onde essalasse il foco,</l>
<l>Se ne volò nel piu sublime loco.</l>
</lg>
<lg type="ottava">
<l>Prossimo à lui s'avicinò primiero</l>
<l>L'aer de gli altri piu veloce, e leve,</l>
<l>Che quanto è il mar piu del terren leggiero,</l>
<l>Tanto ei del foco è piu tardo, e piu greve.</l>
<l>Quindi nel centro il suo piu proprio, e vero</l>
<l>Luogo la terra piu densa riceve.</l>
<l>L'ultima parte, che resta, è de l'onda,</l>
<l>Che d'intorno il terren bagna, e circonda.</l>
</lg>
<lg type="ottava">
<l>E dove fur ne l'union nemici,</l>
<l>E cercar farsi sempre oltraggio, e scorno;</l>
<l>Ne la disunion restaro amici,</l>
<l>Poi ch'ognun fu nel suo proprio soggiorno,</l>
<l>E partorir quell'opre alme, e felici,</l>
<l>Onde il mondo veggiam sì bello, e adorno,</l>
<l>Et à far sì bei parti et infiniti,</l>
<l>Sol la disunion gli fece uniti.</l>
</lg>
<lg type="ottava">
<l>Poi che 'l tutto dispose à parte à parte,</l>
<l>Qual fosse de gli Dei quel, che v'intese,</l>
<l>Acciò che fosse uguale in ogni parte,</l>
<l>La terra in forma d'una palla rese.</l>
<l>Poi fe, che l'acque fur diffuse, e sparte</l>
<l>D'intorno, e dentro, per ogni paese,</l>
<l>Lasciando isole, e terre, e quinci, e quindi</l>
<l>A gli Sciti, à gl'Iberi, à gl'Afri, e à gli Indi.</l>
</lg>
<lg type="ottava">
<l>E di ridurla in miglior forma vago,</l>
<l>La terra ornò di mille cose belle,</l>
<l>Quinci un gran stagno, e quindi un chiaro lago,</l>
<l>Là selve ombrose, e quà piante novelle.</l>
<l>Fe correr piu d'un fiume errante, e vago</l>
<l>Fra torte ripe in queste parti, e 'n quelle;</l>
<l>Tanto che giunto in più libero nido,</l>
<l>Percote in vece delle ripe, il lido.</l>
</lg>
<lg type="ottava">
<l>Fece i morbidi prati ornati, e belli</l>
<l>D'herbe, e di fiori, e bianchi, e rossi, e gialli;</l>
<l>I freschi chiari, e limpidi ruscelli</l>
<l>Gire irrigando le feconde valli;</l>
<l>I colli ameni di varij arbuscelli</l>
<l>Fregiati d'erti, e poco usati calli;</l>
<l>E sorger gli alti e faticosi monti,</l>
<l>Quel nudo, e questo pien d'arbori, e fonti.</l>
</lg>
<lg type="ottava">
<l>Cingono cinque cerchi il ciel superno,</l>
<l>Uno nel mezzo, e due per ogni lato.</l>
<l>Cosi voll'ei, che questo mondo interno</l>
<l>Fosse da cinque cerchi circondato.</l>
<l>Senton gli estremi insopportabil verno,</l>
<l>Quel del mezzo è dal Sol troppo infocato,</l>
<l>Due fra gli estremi, e 'l mezzo stanno in loco;</l>
<l>Che son temprati e dal freddo, e dal foco.</l>
</lg>
<lg type="ottava">
<l>Soprastà l'aere à quei cerchi terreni</l>
<l>D'ogni peso terren libero, e scarco,</l>
<l>Ma tal'hor pien di tuoni, e di baleni,</l>
<l>Tal'hor di nubi, e nebbie, e pioggie carco.</l>
<l>Pose ivi i venti torbidi, e i sereni,</l>
<l>Si pronti à farsi l'uno à l'altro incarco,</l>
<l>Che à pena ostar si puote à la lor guerra,</l>
<l>Che non distrugga il mar, l'aere, e la terra.</l>
</lg>
<lg type="ottava">
<l>Euro verso l'Aurora il regno tolse,</l>
<l>Che al raggio matutin si sottopone.</l>
<l>Favonio ne l'Occaso il seggio volse,</l>
<l>Opposto al ricco albergo di Titone.</l>
<l>Ver la fredda, e crudel Scithia si volse</l>
<l>L'horribil Borea, nel settentrione.</l>
<l>Tenne l'Austro la terra à lui contraria,</l>
<l>Che di nubi, e di pioggie ingombra l'aria.</l>
</lg>
<lg type="ottava">
<l>Tra lor divisi à pena havea gli honori</l>
<l>Con si mirabil magistero, et arte,</l>
<l>Che si mostrar le vaghe stelle fuori</l>
<l>Nel bel manto del ciel distinte, e sparte.</l>
<l>Poi, dando à tutti i loro habitatori,</l>
<l>Locò Venere in ciel, Saturno, e Marte.</l>
<l>A le fiere il terren donar li piacque,</l>
<l>A i vaghi augelli l'aere, à i pesci l'acque.</l>
</lg>
<lg type="ottava">
<l>Fra gli animali il più santo, e 'l piu eletto</l>
<l>Mancava anchor, c'havesse arte, e pensiero,</l>
<l>Ilqual col piu purgato alto intelletto</l>
<l>In tutte l'altre cose havesse impero.</l>
<l>Generò l'huom fra tutti il piu perfetto</l>
<l>Quel, che formò l'uno, e l'altro hemispero,</l>
<l>O pur la nova terra di quel seme,</l>
<l>Che 'l ciel gl'infuse mentre furo insieme.</l>
</lg>
<lg type="ottava">
<l>Tutti l'huom superò gli altri mortali</l>
<l>Per l'elevato suo valore interno:</l>
<l>Nè prono il fe come gli altri animali,</l>
<l>Che guardan sempre mai verso l'inferno:</l>
<l>Perche mirasse le cose immortali,</l>
<l>L'alzò co'l grave aspetto al ciel superno,</l>
<l>E per farlo piu amabile, e piu pio,</l>
<l>L'ornò de l'alma imagine di Dio.</l>
</lg>
<lg type="ottava">
<l>O che cosi Prometeo il componesse</l>
<l>Di terra schietta, e d'acqua viva, e pura.</l>
<l>Poi col foco del ciel l'alma li desse,</l>
<l>Ó pur che fosse la miglior natura;</l>
<l>Con questa venerabil forma resse</l>
<l>L'huom su la terra ogn'altra creatura.</l>
<l>E, dato fine à si nobil lavoro</l>
<l>S' incominciò la bella età de l'oro.</l>
</lg>
<lg type="ottava">
<l>Questo un secolo fu purgato, e netto,</l>
<l>D'ogni malvagio, e perfido pensiero,</l>
<l>Un proceder leal, libero, e schietto,</l>
<l>Servando ogn'un la fe, dicendo il vero.</l>
<l>Non v'era chi temesse il fiero aspetto</l>
<l>Del giudice implacabile, e severo;</l>
<l>Ma giusti essendo allhor, semplici, e puri,</l>
<l>Vivean senz'altro giudice securi.</l>
</lg>
<lg type="ottava">
<l>Sceso dal monte anchor non era il pino</l>
<l>Per trovar nove genti à solcar l'onde;</l>
<l>Ne sapeano i mortali altro confino,</l>
<l>Che i proprij liti lor, le proprie sponde;</l>
<l>Ne curavan cercare altro camino</l>
<l>Per riportarvi ricche merci altronde.</l>
<l>Non si trovava allhor città, che fosse</l>
<l>D'argini cinta, e di profonde fosse.</l>
</lg>
<lg type="ottava">
<l>Non era stato anchora il ferro duro</l>
<l>Tirato al foco in forma, ch'offendesse,</l>
<l>Nè bisognava à l'huom metallo, ò muro</l>
<l>Che dall'altrui perfidie il difendesse.</l>
<l>Tromba non era anchor, corno, ò tamburo,</l>
<l>Che al fiero Marte gli animi accendesse;</l>
<l>Ma sotto un faggio l'huomo, ò sotto un cerro</l>
<l>E da l'huomo securo era, e dal ferro.</l>
</lg>
<lg type="ottava">
<l>Senza esser rotto, e lacerato tutto</l>
<l>Dal vomero, dal rastro, e dal bidente,</l>
<l>Ogni soave, e delicato frutto</l>
<l>Dava il grato terren liberamente.</l>
<l>E quale egli venia da lui produtto,</l>
<l>Tal se 'l godea la fortunata gente,</l>
<l>Che spregiando condir le lor vivande</l>
<l>Mangiavan corne, e more, e fraghe, e ghiande.</l>
</lg>
<lg type="ottava">
<l>Febo sempre più lieto il suo viaggio</l>
<l>Facea, girando la superna sfera,</l>
<l>E con fecondo, e temperato raggio</l>
<l>Recava al mondo eterna primavera.</l>
<l>Zefiro i fior d'Aprile, e i fior di Maggio</l>
<l>Nutria con aura tepida, e leggiera.</l>
<l>Stillava il mel da gli Elci,e da gli Olivi.</l>
<l>Correan nettare, e latte i fiumi, e i rivi.</l>
</lg>
<lg type="ottava">
<l>Ó fortunata età, felice gente,</l>
<l>Che ti trovasti in così nobili anni,</l>
<l>C'havesti il corpo libero, e la mente</l>
<l>Questa da rei pensier, quel da tiranni:</l>
<l>Dove era almen securo l'innocente</l>
<l>Da gli odij, da l'invidie, e da gl'inganni.</l>
<l>Beato, e veramente secol d'oro,</l>
<l>Dove senza alcun mal tutti i ben foro.</l>
</lg>
<lg type="ottava">
<l>Poi che al piu vecchio Dio noioso, e lento</l>
<l>Dal suo maggior figliuol fu tolto il regno,</l>
<l>Seguì il secondo secol de l'argento</l>
<l>Men buon del primo, e del terzo piu degno;</l>
<l>Che fu quel viver lieto in parte spento,</l>
<l>Ch'à l'huom convenne usar l'arte, e l'ingegno,</l>
<l>Servar modi, costumi, e leggi nove,</l>
<l>Sì come piacque al suo tiranno Giove.</l>
</lg>
<lg type="ottava">
<l>Egli quel dolce tempo, ch'era eterno,</l>
<l>Fece parte de l'anno molto breve,</l>
<l>Aggiungendovi state, autunno, e verno,</l>
<l>Foco empio, acuti morbi, e fredda neve.</l>
<l>S'hebber gli huomini allhor qualche governo</l>
<l>Nel mangiar, nel vestire, hor grave, hor leve,</l>
<l>S'accommodaro al variar del giorno</l>
<l>Secondo ch'era ò in Cancro, ò in Capricorno.</l>
</lg>
<lg type="ottava">
<l>Già Tirsi, e Mopso il fier giuvenco atterra</l>
<l>Per porlo al giogo, ond'ei ne mugghia, e geme.</l>
<l>Già il rozzo agricoltor fere la terra</l>
<l>Col crudo aratro, e poi vi sparge il seme.</l>
<l>Ne le grotte al coperto ogn'un si serra,</l>
<l>Overo arbori, e frasche intesse insieme.</l>
<l>E questo, e quel si fa capanna, ò loggia</l>
<l>Per fuggir sole, e neve, e vento, e pioggia.</l>
</lg>
<lg type="ottava">
<l>Dal metallo, che fuso in varie forme</l>
<l>Rende adorno il Tarpeio, e 'l Vaticano,</l>
<l>Sortì la terza età nome conforme</l>
<l>À quel, che trovò poi l'ingegno humano,</l>
<l>Che nacque à l'huom si vario, e si difforme.</l>
<l>Che li fece venir con l'arme in mano</l>
<l>L'un contra l'altro impetuosi, e fieri</l>
<l>I lor discordi, ostinati pareri.</l>
</lg>
<lg type="ottava">
<l>À l'huom, che già vivea del suo sudore</l>
<l>S'aggiunse noia, incomodo et affanno</l>
<l>Pericol nella vita, e ne l'honore,</l>
<l>E spesso in ambedue vergogna, e danno;</l>
<l>Ma se ben v'era rissa, odio, e rancore,</l>
<l>Non v'era falsità, non v'era inganno:</l>
<l>Come fur ne la quarta età più dura,</l>
<l>Che dal ferro pigliò nome, e natura.</l>
</lg>
<lg type="ottava">
<l>Il ver, la fede, e ogni bontà del mondo</l>
<l>Fuggiro, e verso il ciel spiegaro l'ali:</l>
<l>E 'n terra usciro dal tartareo fondo</l>
<l>La menzogna, la fraude, e tutti i mali.</l>
<l>Ogni infame pensiero, ogni atto immondo</l>
<l>Entrò ne crudi petti de mortali;</l>
<l>E le pure virtù candide, e belle</l>
<l>Giro à splender nel ciel fra l'altre stelle.</l>
</lg>
<lg type="ottava">
<l>Un cieco e vano amor d'honori, e regni</l>
<l>Gli huomini indusse à diventar tiranni.</l>
<l>Fer le ricchezze i già svegliati ingegni</l>
<l>Darsi à i furti, à le forze, et à gl'inganni,</l>
<l>À gli homicidij, et à mille atti indegni,</l>
<l>Et à tante de l'huom ruine, e danni,</l>
<l>Che, per ostare in parte à tanti mali,</l>
<l>S'introdusser le leggi, e i tribunali.</l>
</lg>
<lg type="ottava">
<l>Ma quei ciechi desir non furo spenti,</l>
<l>Ch'erano già ne gli huomini caduti.</l>
<l>Die l'avaro nocchier la vela à i venti</l>
<l>Prima, che ben gli havesse conosciuti.</l>
<l>Gli arbori eccelsi ne' monti eminenti</l>
<l>Per forza da gli artefici abbattuti,</l>
<l>E ridotti altri in asse, et altri in travi,</l>
<l>Si fer Fuste, Galee, Caracche, e Navi.</l>
</lg>
<lg type="ottava">
<l>Ne fur molto securi i naviganti,</l>
<l>Ch'oltre l'orgoglio de' venti, e de' mari,</l>
<l>Molti huomini importuni, et arroganti</l>
<l>Sù varij legni diventar corsari.</l>
<l>La terra, già comune à gli habitanti,</l>
<l>Come son l'aure, e i bei raggi solari,</l>
<l>Fu fatta in mille parti; e posto il segno</l>
<l>Fra cittade, e città, fra regno, e regno.</l>
</lg>
<lg type="ottava">
<l>Ne l'huom contento da la ricca terra</l>
<l>Trar le biade, e le sue più care cose,</l>
<l>Andando quanto più potea sotterra,</l>
<l>Cercò s'haveva altre ricchezze ascose,</l>
<l>E ritrovovvi il nervo de la guerra,</l>
<l>E de l'arme più dure, e perigliose,</l>
<l>lo dico il crudo ferro, e micidiale,</l>
<l>E l'oro più, che 'l ferro, empio, e mortale.</l>
</lg>
<lg type="ottava">
<l>Scorta che fu la più ricca miniera,</l>
<l>E quel metallo poi purgato, e netto,</l>
<l>Se n'invaghiro gli huomini in maniera,</l>
<l>Che per lui fero ogni crudele effetto.</l>
<l>Di tu tant'empie cose empia Megera,</l>
<l>Falsa Erinni, Tesifone, et Aletto,</l>
<l>Voi tutte furie del regno di Dite,</l>
<l>Voi, che le ritrovaste, voi le dite.</l>
</lg>
<lg type="ottava">
<l>Va 'l ricco peregrino al suo viaggio,</l>
<l>Ecco un ladro il saluta, il bacia, e ride,</l>
<l>E fingendo amistà, patria, e lignaggio</l>
<l>l'invita seco à cena, poi l'uccide.</l>
<l>Il cittadin, più cortese, che saggio,</l>
<l>Alberga con amor persone infide,</l>
<l>Che scannan poi per rubarlo nel letto</l>
<l>Lui, che con tanto amor diè lor ricetto.</l>
</lg>
<lg type="ottava">
<l>Vede il genero, grave essere il seno</l>
<l>De la moglier, che sarà tosto madre;</l>
<l>E dando al ricco socero il veleno,</l>
<l>Toglie à la fida moglie il caro padre.</l>
<l>Un' altro, la cui figlia il ventre ha pieno,</l>
<l>Con le sue mani insidiose, e ladre,</l>
<l>Dando al genero ricco occulta morte,</l>
<l>Fa pianger à la figlia il suo consorte.</l>
</lg>
<lg type="ottava">
<l>Tra fratelli ogni amor si vede estinto</l>
<l>Nel partir la paterna facultade;</l>
<l>Vien dal proprio interesse ogn'un sì vinto,</l>
<l>Che spesso la dividon con le spade.</l>
<l>La matrigna crudel con viso finto</l>
<l>À l'incauto figliastro persuade</l>
<l>Che per suo ben l'occulto tosco pigli</l>
<l>Per veder poi più ricchi i proprij figli.</l>
</lg>
<lg type="ottava">
<l>Chi potria dir l'ingiuriose note,</l>
<l>Ch'ogni dì nascon tra marito, e moglie?</l>
<l>Chi per goder la roba, e chi la dote</l>
<l>Cercando van come l'un l'altro spoglie.</l>
<l>Egli l'uccide il figlio, ella il nipote</l>
<l>Ella à lui, egli à lei la vita toglie.</l>
<l>Fa ricco ella il su' amor d'ogni rapina,</l>
<l>Ei de la dote altrui la concubina.</l>
</lg>
<lg type="ottava">
<l>Per nutrire il buon padre il dolce figlio</l>
<l>Fatica, e suda, e sforza la natura.</l>
<l>Spesso la vita sua mette in periglio;</l>
<l>Per dargli il pane, à la sua bocca il fura.</l>
<l>Poi ricco il face il suo savio consiglio,</l>
<l>E 'l figlio ingrato morte gli procura;</l>
<l>O rimbambito il finge, e di se fuore</l>
<l>Per goder senza lui del suo sudore.</l>
</lg>
<lg type="ottava">
<l>S'accendon l'aspre, et horride giornate</l>
<l>Piene di sanguinosi alti perigli,</l>
<l>Che spingono à morir le genti armate</l>
<l>Sotto l'offese de' lor fieri artigli;</l>
<l>Onde le donne afflitte, e sconsolate</l>
<l>Piangono i morti lor mariti, e figli,</l>
<l>E 'l fanciullin con l'angosciosa madre,</l>
<l>Resta senza governo, e senza padre.</l>
</lg>
<lg type="ottava">
<l>Astrea, che con la libra, e con la spada</l>
<l>Conosce di ciascun l'errore, e 'l merto;</l>
<l>Poi che s'avide, che non v'era strada,</l>
<l>Da giugner con la pena al grande merto,</l>
<l>Se non rendeva per ogni contrada</l>
<l>Il mondo à fatto inutile, e deserto,</l>
<l>Pria che veder che 'l tutto si consumi,</l>
<l>Ultima andò fra i più beati Numi.</l>
</lg>
<lg type="ottava">
<l>Venner poscia i Giganti, al mal sì pronti,</l>
<l>Che spregiando i bei doni de la terra,</l>
<l>Vollon gustar gli alti nettarei fonti,</l>
<l>E 'l maggior ben, che fra gli Dei si serra;</l>
<l>Onde osar metter monti sopra monti,</l>
<l>E farsi scala al ciel per far lor guerra,</l>
<l>Ponendo con la lor mirabil possa</l>
<l>L'un sopra l'altro Pelio, Olimpo, et Ossa.</l>
</lg>
<lg type="ottava">
<l>Il figliuol di Saturno, che discorre</l>
<l>Un sì nefando, e sì crudel disegno,</l>
<l>E vedendo il pericolo, che corre</l>
<l>L'alta rocca del cielo, e 'l suo bel regno,</l>
<l>Al più dannoso fulmine ricorre,</l>
<l>E folgorando in quel lavoro indegno,</l>
<l>Fè, che quei monti equati à la pianura</l>
<l>Fur di quegli empi e morte, e sepoltura.</l>
</lg>
<lg type="ottava">
<l>Ma la natura pia, che non consente,</l>
<l>Che quella stirpe sia stirpata à fatto,</l>
<l>Fà germogliar di novo un'altra gente</l>
<l>Del sangue loro in terra putrefatto,</l>
<l>Che fu l'idea d'ogni perversa mente,</l>
<l>E d'ogni opera ria norma, e ritratto;</l>
<l>Di sangue nacque, e ne fu tanto ingorda,</l>
<l>Che di sangue era ogn'hor macchiata, e lorda.</l>
</lg>
<lg type="ottava">
<l>Ne fu contra gli Dei la più spietata,</l>
<l>Ne che il lor culto in più dispregio havesse.</l>
<l>Hor mentre il gran motor l'intende e guata</l>
<l>Sdegno degno di Giove il cor gli oppresse,</l>
<l>Et havendo la mensa scelerata,</l>
<l>E mille ingiurie ne la mente impresse</l>
<l>De l'empia Arcadia, con turbato ciglio</l>
<l>Fe chiamar gli altri Dei tutti à consiglio.</l>
</lg>
<lg type="ottava">
<l>Una splendida via nel ciel riluce,</l>
<l>Candida sì, che dal latte s'appella;</l>
<l>La nobiltà del ciel vi si riduce,</l>
<l>La plebe alberga in questa parte, e 'n quella.</l>
<l>Questa è la via, la qual dritto conduce</l>
<l>À la corte real, superba, e bella.</l>
<l>Per questa via con pompa, e con decoro,</l>
<l>Gli Dei n'andaro al santo concistoro.</l>
</lg>
<lg type="ottava">
<l>Assiso ogn'un nel suo bel seggio adorno,</l>
<l>E ne l'alto regale il sommo Giove,</l>
<l>Girando ei l'infiammate luci intorno</l>
<l>Mostrò d'haver cose importanti, e nove;</l>
<l>Crollando il capo altier, che d'ogn' intorno</l>
<l>Il ciel, la terra, il mare, e i venti move;</l>
<l>Per far noto à che fin tutti raccolse,</l>
<l>La lingua irata in tai parole sciolse.</l>
</lg>
<lg type="ottava">
<l>Non mi trovai più gravemente oppresso</l>
<l>Per le cose del mondo dal pensiero,</l>
<l>Nel tempo, che i Giganti sottomesso</l>
<l>Haveano tutto l'Artico hemispero,</l>
<l>E tutto il cielo in gran travaglio messo</l>
<l>Cercando opprimer noi col nostro impero,</l>
<l>Tentando con la forza, e con l'ingegno</l>
<l>Dar fine al nostro sempiterno regno.</l>
</lg>
<lg type="ottava">
<l>Che se ben era l'inimico acerbo</l>
<l>Del corpo forte, e de l'animo insieme;</l>
<l>Pur tutto quell'indegno atto, e superbo</l>
<l>Nacque sol d'una origine, e d'un seme:</l>
<l>Solo una coppia al mondo hor ne riserbo,</l>
<l>Che la deità nostra adora, e teme;</l>
<l>Ogni altro, ovunque il Sol luce, e le stelle,</l>
<l>Per tutto il mondo à noi fatto è ribelle.</l>
</lg>
<lg type="ottava">
<l>E per quell'acqua giuro, che m'astringe</l>
<l>A dover osservar le mie parole,</l>
<l>Per tutto, ovunque il mare abbraccia, e cinge,</l>
<l>Voler tutta annullar l'humana prole;</l>
<l>Che se necessitade à ciò ne spinge,</l>
<l>Una piaga incurabil se ben dole,</l>
<l>Con ferro, ò foco si recida, e netti,</l>
<l>Perche la parte sana non infetti.</l>
</lg>
<lg type="ottava">
<l>Satiri, Semidei, Fauni, e Silvani</l>
<l>Non degni anchor de l'alto honor del cielo,</l>
<l>Fra spirti sì crudeli, e sì profani,</l>
<l>Come vivran' sotto 'l terrestre velo;</l>
<l>Se me, che con le proprie invitte mani</l>
<l>Lancio l'ardente, e spaventoso telo;</l>
<l>Me, che dò legge à la celeste corte</l>
<l>Ha cercato un mortal condurre a morte?</l>
</lg>
<lg type="ottava">
<l>Gran mormorio fra lor, gran romor nacque</l>
<l>Udita sì perversa intentione:</l>
<l>E tanto à cieschedun dolse, e dispiacque,</l>
<l>Ch'ogn'un cercò saperne la cagione,</l>
<l>Chi sì ne le mal'opre si compiacque,</l>
<l>Ch'osò d'usar sì gran prosuntione.</l>
<l>E dimostraro tutti à più d'un segno</l>
<l>Ver Giove gran pietà, ver lui gran sdegno.</l>
</lg>
<lg type="ottava">
<l>Ma poi, ch'ei con la mano, e con la voce</l>
<l>Comandò, che ciascun tacendo, udisse;</l>
<l>Via più che mai terribile, e feroce</l>
<l>Ruppe il novo silentio, e così disse.</l>
<l>Lasciate andar, che del suo fallo atroce</l>
<l>Volli, che degna pena ei ne patisse;</l>
<l>Però, che li cangiai la forma, e 'l nome</l>
<l>Per suo supplicio. Et udirete come.</l>
</lg>
<lg type="ottava">
<l>Quando mi venne per sorte à l'orecchio</l>
<l>L'horrenda che del mondo infamia suona;</l>
<l>Dal ciel discendo, e cercar m'apparecchio,</l>
<l>S'è ver tutto quel mal, che si ragiona.</l>
<l>Prendo human volto, e 'l mio sembiante vecchio</l>
<l>Lascio, e vò (non credendolo) in persona.</l>
<l>Qui saria lungo à darne il conto intero,</l>
<l>Che la fama trovai minor del vero.</l>
</lg>
<lg type="ottava">
<l>Vidi cercando diversi paesi</l>
<l>Regnar per tutto la forza, e l'inganno.</l>
<l>Giunsi al fine in Arcadia, e quivi intesi,</l>
<l>Che v'era un crudelissimo Tiranno.</l>
<l>Ver le case spietate il camin presi,</l>
<l>Per voler riparar à sì gran danno;</l>
<l>Fei per gran segni noto al venir mio,</l>
<l>Ch' io era in corpo human l'eterno Dio.</l>
</lg>
<lg type="ottava">
<l>Gli spirti più sinceri, e più devoti</l>
<l>Già per tutto venian per adorarmi,</l>
<l>À mandar preghi, et à prometter voti</l>
<l>Per segni, che vedean mirandi farmi.</l>
<l>Nè far li potei mai sì chiari, e noti,</l>
<l>Che fede Licaon volesse darmi,</l>
<l>Anzi di me sì forte si ridea,</l>
<l>Che s'adombrò ciascun, che mi credea.</l>
</lg>
<lg type="ottava">
<l>Poi tra se disse. io mi son risoluto</l>
<l>Voler di questo fatto esser più chiaro,</l>
<l>Se questo è Dio, ò pur qualche huomo astuto,</l>
<l>Che cerchi d'ingannare il vulgo ignaro:</l>
<l>M'invita seco à cena. io non rifiuto.</l>
<l>Perche 'l suo mal pensier gli costi caro,</l>
<l>Ch'era di darmi in quello stante morte,</l>
<l>Che 'l sonno à gli occhi miei chiudea le porte.</l>
</lg>
<lg type="ottava">
<l>E non contento del mortal oltraggio,</l>
<l>Che ne la mente sua tenea celato,</l>
<l>Ucciso c'hebbe un' infelice ostaggio,</l>
<l>Che pur dianzi i Molossi gli havean dato,</l>
<l>O per assicurarlo de l'homaggio</l>
<l>O per altro interesse del suo stato;</l>
<l>E 'n varie foggie quel cotto, e condito</l>
<l>L'appresentò nel funeral convito.</l>
</lg>
<lg type="ottava">
<l>Io l'horrendo spettacolo vedendo,</l>
<l>Tutta di foco quella casa sparsi,</l>
<l>E gli Dei suoi familiari, essendo</l>
<l>Degni di maggior pena, accesi, et arsi.</l>
<l>Ond'egli sbigottito andò fuggendo</l>
<l>Dove meglio pensò poter salvarsi;</l>
<l>E dove il bosco ha più le parti ombrose</l>
<l>Più tosto, che poteo, corse, e s'ascose.</l>
</lg>
<lg type="ottava">
<l>E volendo parlar seco, e dolersi</l>
<l>De la sua acerba, e meritata pena,</l>
<l>Subito in ululato si converse</l>
<l>La voce sua, d'ira, e di rabbia piena.</l>
<l>L'humano aspetto tosto si disperse,</l>
<l>Volse il corpo à la terra, al ciel la schena.</l>
<l>Il volto human si fe ferina faccia,</l>
<l>E piedi, e gambe, le mani, e le braccia.</l>
</lg>
<lg type="ottava">
<l>Si fe d'un huom', un lupo empio, e rapace</l>
<l>Servando l'uso de l'antica forma,</l>
<l>Che l'human sangue più che mai li piace,</l>
<l>De' suoi vecchi desir seguendo l'orma.</l>
<l>Hor, per empire il suo ventre vorace</l>
<l>Serva nel gregge anchor la stessa norma,</l>
<l>Gli occhi ha lucenti, e guardatura fera,</l>
<l>La canicie, e 'l color come prim'era.</l>
</lg>
<lg type="ottava">
<l>Solo una cosa ho spenta, hora à me pare,</l>
<l>Che s'havriano à mandar le cose uguali.</l>
<l>Perche per tutto, ove la terra appare,</l>
<l>Han preso imperio le furie infernali,</l>
<l>Pensate, che giurato habbian di fare</l>
<l>Gli huomini tutti i piu nefandi mali,</l>
<l>Si ch' io condanno ogni mortale à morte,</l>
<l>Perche pari a l'error la pena porte.</l>
</lg>
<lg type="ottava">
<l>La sentenza di Giove ogn'un conferma</l>
<l>Altri con cenni, et altri con parole,</l>
<l>E stan con fantasia stabile, e ferma,</l>
<l>Che splender debbia à novo mondo il Sole.</l>
<l>Pur' à ciascun, che 'n quel pensier si ferma,</l>
<l>Sì general iattura incresce, e dole,</l>
<l>Che san, che 'l mondo esser non può perfetto</l>
<l>Privo de l'animal, c'ha l'intelletto.</l>
</lg>
<lg type="ottava">
<l>Chi porterà (diceano) in nostro honore</l>
<l>Ne' sacri altari gli odorati incensi ?</l>
<l>S'han forse à dare in preda al gran furore</l>
<l>Le città d'animali horrendi, e immensi ?</l>
<l>Lasciate andar, c'ho questa cosa à core,</l>
<l>Rispose Giove, e non sia chi ci pensi,</l>
<l>Con mirabile origine io fo stima</l>
<l>Far gente assai dissimile à la prima.</l>
</lg>
<lg type="ottava">
<l>Co' suoi folgori ardenti allhora allhora</l>
<l>Giove distrutta havria tutta la terra:</l>
<l>Ma tanti fochi ben poteano anchora</l>
<l>Ardere il cielo, e ruinarlo à terra.</l>
<l>Sa ben, che 'l tempo ha da venire e l'hora,</l>
<l>Che 'l foco à tutto 'l mondo ha da far guerra,</l>
<l>E consumar con le sue fiamme ardenti</l>
<l>La terra, il cielo, e tutti gli elementi.</l>
</lg>
<lg type="ottava">
<l>Da parte tosto ogni pensier si mette,</l>
<l>Che d'intorno à l'incendio il cielo havea,</l>
<l>E si ripongon tutte le saette</l>
<l>Che fa Vulcan ne la montagna Etnea.</l>
<l>In quanto al modo, ogni Dio si rimette</l>
<l>A quel, ch'occulto anchor Giove tenea,</l>
<l>Che fu contrario al primo, e à tutti piacque</l>
<l>Di nasconder la Terra sotto l'acque.</l>
</lg>
<lg type="ottava">
<l>Fa dire ad Eolo la corte superna,</l>
<l>Che vuol la terra à l'acqua sottoporre.</l>
<l>Egli, che i venti à suo modo governa,</l>
<l>E ch'à sua posta gli può dare, e torre,</l>
<l>Rinchiude Borea in una sua caverna,</l>
<l>Et ogni vento, che la pioggia abhorre,</l>
<l>E l'Austral manda fuor, ch'è detto il Noto,</l>
<l>Che per molti suoi segni à molti è noto.</l>
</lg>
<lg type="ottava">
<l>Con l'ali humide sue per l'aria poggia;</l>
<l>Gl'ingombra il volto molle, oscuro nembo.</l>
<l>Dal dorso horrido suo scende tal pioggia,</l>
<l>Che par, che tutto 'l mar tenga nel grembo.</l>
<l>Piovon spesse acque in spaventosa foggia</l>
<l>La barba, il crine, e 'l suo piumoso lembo.</l>
<l>Le nebbie ha in fronte, i nuvoli à le bande</l>
<l>Ovunque l'ali tenebrose spande.</l>
</lg>
<lg type="ottava">
<l>Quando con l'ali egli dibatte, e scuote</l>
<l>Le nubi intorno, e fra le palme preme,</l>
<l>Un strepito, un romor l'aria percuote,</l>
<l>Che par, che l'aria, e 'l ciel s'urtino insieme.</l>
<l>Vien giù la pioggia più spessa che puote;</l>
<l>L'aria percossa ne borbotta, e freme.</l>
<l>Arbori spoglia, et herbe atterra, e biade</l>
<l>Dove la pioggia ruinosa cade.</l>
</lg>
<lg type="ottava">
<l>Il misero villan, ch' intorno mira</l>
<l>Venir dal cielo il non pensato danno,</l>
<l>Con intenso dolor piange, e sospira,</l>
<l>Che perde il suo lavor di tutto l'anno.</l>
<l>L'arco incurvato suo carica, e tira</l>
<l>La nuntia di Giunon, che quando vanno</l>
<l>L'aria offuscando i più torbidi venti,</l>
<l>Porge à le nubi i debiti alimenti.</l>
</lg>
<lg type="ottava">
<l>E non bastando il mal, che à basso infonde</l>
<l>Il ciel, continuo, ch'ogni cosa atterra,</l>
<l>Nettuno con le sue mortifer'onde</l>
<l>Contra il terren prepara un'altra guerra.</l>
<l>Perche più facilmente lo sprofonde,</l>
<l>Gli dei chiamò de l'acque de la terra,</l>
<l>E lor disse in parlar rotto, et altero,</l>
<l>Il giusto de gli Dei sdegno, e pensiero.</l>
</lg>
<lg type="ottava">
<l>So ben, che non bisogna ch'io v'essorti</l>
<l>(Disse) ad empir la volontà di Dio,</l>
<l>Che vuol, che tutti gli huomini sian morti</l>
<l>Sotto il potente, et ampio imperio mio.</l>
<l>Hor vi mostrate impetuosi, e forti</l>
<l>A ruina del mondo infame, e rio;</l>
<l>Hor vedrò, con che cor ciascun si move</l>
<l>Per ubidire il suo signore, e Giove.</l>
</lg>
<lg type="ottava">
<l>Com'egli ha detto, si torna ogni fiume,</l>
<l>E rompe à l'acque ogni riparo, e bocca.</l>
<l>Percote col tridente il marin Nume</l>
<l>L'afflitta terra, et à pena la tocca,</l>
<l>Che trema tanto fuor del suo costume,</l>
<l>Ch' in sì gran moto il mar crudel l'imbocca,</l>
<l>Trema, e par ben, che in precipitio cada,</l>
<l>E d'inghiottirla al mar s'apre la strada.</l>
</lg>
<lg type="ottava">
<l>Corrono al mar con furia i fiumi alteri</l>
<l>Di tanta altezza lor gonfiati, et empi,</l>
<l>E traggon seco imperiosi, e feri,</l>
<l>Arbori, et animali, e case, e tempi.</l>
<l>Ruinan' i palazzi interi interi,</l>
<l>Quel che mai non poter tanti anni, e tempi,</l>
<l>E s'alcun restò saldo come prima</l>
<l>Gli coprì l'acqua l'elevata cima.</l>
</lg>
<lg type="ottava">
<l>Questo e quel fiume tanto, e tanto ingrossa,</l>
<l>Che al fin congiungon le parti supreme,</l>
<l>E fanno di molt'acque un'acqua grossa</l>
<l>Per gire in una massa unite insieme.</l>
<l>Van con tanta arroganza e con tal possa,</l>
<l>Che 'l mar sdegnato le ribatte, e preme.</l>
<l>Esse con tal furor urtan, che pare</l>
<l>C'habbian fatta una lega contra il mare.</l>
</lg>
<lg type="ottava">
<l>Nel mare in quell'incontro entrano i fiumi</l>
<l>Ne' fiumi il mare, e rotta horrenda fassi,</l>
<l>Prevale al fine il mare, onde i cacumi</l>
<l>De gli alti monti ogni hor si fan più bassi.</l>
<l>Escon le fere de gli hispidi dumi,</l>
<l>E gli huomini di casa afflitti e lassi,</l>
<l>E 'n cima al monte patrio se ne vanno,</l>
<l>E 'ntorno intorno assediati stanno.</l>
</lg>
<lg type="ottava">
<l>Stansi piangendo il lor crudel destino</l>
<l>E l'acqua tuttavia cresce et abonda.</l>
<l>Han grande invidia à l'Alpi, e à l'Apennino,</l>
<l>Che par che poco anchor teman de l'onda.</l>
<l>Superbo in tanto il gran furor marino</l>
<l>Gli huomini, gli animali, e 'l monte affonda.</l>
<l>Nuota il lupo fra capre, e fra montoni,</l>
<l>E gli huomini fra tigri, e fra leoni.</l>
</lg>
<lg type="ottava">
<l>Non vale à l'huomo il suo sublime ingegno,</l>
<l>Nulla giova al leone esser feroce,</l>
<l>Non à Signori haver' imperio, e regno,</l>
<l>Poco rileva al cervo esser veloce,</l>
<l>Che 'l furore implacabile, e lo sdegno</l>
<l>Del mare à tutti parimente noce.</l>
<l>Van fra gli arbori i pesci ne le selve,</l>
<l>Già nidi, e tane d'augelli, e di belve.</l>
</lg>
<lg type="ottava">
<l>Molti fuggiti in qualche monte alpestre,</l>
<l>In torre, ò rocca van correndo à porsi,</l>
<l>Cercando al mar con le lor proprie destre</l>
<l>Con infiniti mezzi contraporsi.</l>
<l>Rompe l'onda sdegnata usci, e fenestre,</l>
<l>Ch'al fermo suo voler cercano opporsi;</l>
<l>E batter quella rocca mai non cessa</l>
<l>In fin che non l'ha presa, e sottomessa.</l>
</lg>
<lg type="ottava">
<l>L'afflitto montanar col figlio in braccio</l>
<l>Di casa fugge, e maggior monte sale:</l>
<l>L'acqua l'incalza, e già v'è dentro un braccio.</l>
<l>Sopra un'arbore monta, e si prevale:</l>
<l>L'acqua ancho il giunge. ei si sostien col braccio</l>
<l>Al più supremo ramo, e non gli vale,</l>
<l>Che soverchiano al fin le tumide onde,</l>
<l>Quel monte altier, quell'elevata fronde.</l>
</lg>
<lg type="ottava">
<l>Le navi, che solean per l'alto mare</l>
<l>Andar solcando il lor noto viaggio,</l>
<l>Hor sopra terra si veggon portare</l>
<l>Sopra questa cittade, e quel villaggio:</l>
<l>E non è lor possibile contrastare,</l>
<l>À tanto, e non mai tal provato oltraggio;</l>
<l>L'onda è si grossa, il vento è tanto grave,</l>
<l>Che forza è, che perisca ogni gran nave.</l>
</lg>
<lg type="ottava">
<l>Hor come dunque i miseri mortali</l>
<l>Poteano in tanto mar notando aitarsi?</l>
<l>Come poteano i più forti animali</l>
<l>Varcar tant'alto pelago, e salvarsi?</l>
<l>Si tenne un tempo il vago augel su l'ali</l>
<l>Cercando arbore, ò terra ove posarsi,</l>
<l>E stanco al fin lasciò nel mar cadersi,</l>
<l>Che tutti altri animali havea sommersi.</l>
</lg>
<lg type="ottava">
<l>Era gia 'l mare à tanta altezza giunto,</l>
<l>Che superava ogni superbo monte:</l>
<l>E per tutto era il mar col mar congiunto;</l>
<l>Fatto era mare il lago, il fiume, e'l fonte.</l>
<l>Il mar potea vedersi in ogni punto</l>
<l>Bagnare intorno intorno ogni Orizonte.</l>
<l>Tutto 'l mondo era mar per ogni sito,</l>
<l>Ne'l mare havea da verun lato lito.</l>
</lg>
<lg type="ottava">
<l>Se i nuvoli, e le nebbie folte, e nere,</l>
<l>Non t'havesser celato Apollo il volto:</l>
<l>Come havresti sofferto di vedere</l>
<l>Il mondo, à cui tu splendi in mar sepolto?</l>
<l>Havresti il pianto potuto tenere?</l>
<l>Non haveresti il carro altrove volto?</l>
<l>Ma tu, per non veder caso si duro,</l>
<l>Ti velasti d'un nembo così scuro.</l>
</lg>
<lg type="ottava">
<l>Ditemi, havete voi frenato il pianto</l>
<l>Nereide, e voi maritimi divini,</l>
<l>Vedendo l'human seme tutto quanto</l>
<l>In bocca d'Orche, e di mostri marini?</l>
<l>Et ogni luogo sacro, e tempio santo</l>
<l>Ricetto di Balene, e di Delfini?</l>
<l>Che dovea fare in voi vista si tetra,</l>
<l>S'hor da chi non la vide, il pianto impetra ?</l>
</lg>
<lg type="ottava">
<l>Fra gli Attici, e gli Aonij un monte siede,</l>
<l>Che con due sommità s'erge à le stelle,</l>
<l>La cui cima à le nubi soprasiede,</l>
<l>Ne teme l'oltraggiose lor procelle;</l>
<l>Due quivi alme arrivar, d'amor, di fede,</l>
<l>E d'ogni altra virtute ornate, e belle:</l>
<l>Ch' in una piccioletta, e debil barca</l>
<l>Scelse, e salvò fra tutti il gran Monarca.</l>
</lg>
<lg type="ottava">
<l>Il figliuol di Prometheo, io dico quello,</l>
<l>Che sol con la consorte era rimaso,</l>
<l>Sommerso ogn'altro dal marin flagello</l>
<l>Dal Borea à l'Austro, e da l'Orto à l'Occaso.</l>
<l>Tosto, che s'accostò col suo battello</l>
<l>À la cima del monte di Parnaso,</l>
<l>Le Coricide Ninfe, e Themi adora,</l>
<l>Che l'oracol tenea de' fati allhora.</l>
</lg>
<lg type="ottava">
<l>Più giusto huom mai non fu, ne più leale</l>
<l>Di quel, che solo allhor fuggì la morte;</l>
<l>Ne più religiosa, e spiritale</l>
<l>Donna, de la prudente sua consorte.</l>
<l>Giove, che dal celeste tribunale</l>
<l>Scorse tutte le genti esser già morte,</l>
<l>E 'l viver solo à due corpi permesso,</l>
<l>Uno de l'un, l'altro de l'altro sesso;</l>
</lg>
<lg type="ottava">
<l>Trovandogli ambo fidi, ambo innocenti,</l>
<l>Ambo d'ogni virtù nobile ornati,</l>
<l>Fè per l'aria soffiar gli Artici venti,</l>
<l>Da cui fur tutti i nuvoli scacciati.</l>
<l>Rasserenati tutti gli elementi,</l>
<l>Ch'eran lunga stagion stati offuscati,</l>
<l>Mostrò la terra al mondo de le stelle,</l>
<l>Et à la terra le cose alte, e belle.</l>
</lg>
<lg type="ottava">
<l>Il gran Rettor del pelago placato,</l>
<l>L'ira del mare in un momento tronca,</l>
<l>Fà, che 'l trombetta suo Triton dà fiato</l>
<l>À la cava, sonora, e torta conca.</l>
<l>Al suono altier da tal tromba spirato</l>
<l>Non può risponder concavo, ò spelonca;</l>
<l>Ma rompe in modo l'aria, e con tal volo,</l>
<l>Che ne rimbomba l'uno, e l'altro polo.</l>
</lg>
<lg type="ottava">
<l>Sparto c'hebbe Triton l'horrendo suono,</l>
<l>Che vuol, che à i luoghi lor ritornin l'acque,</l>
<l>Ch' insieme, dolci, e salse unite sono,</l>
<l>Fer tutti quel, che al Re de l'onde piacque.</l>
<l>Si mise ogni acqua in corso, e in abbandono</l>
<l>Fin, che nel primo suo letto si giacque.</l>
<l>Già l'onda tuttavia manca, e discresce,</l>
<l>E, secondo che manca, il terren cresce.</l>
</lg>
<lg type="ottava">
<l>Il noto lito già percoton l'onde</l>
<l>Del mar, che poco cura uscirne fuore.</l>
<l>Ogni fiume ha da i lati argini, e sponde,</l>
<l>Alte per l'ordinario suo furore.</l>
<l>Se vivessero quei, che 'l mare asconde,</l>
<l>Saria resa la terra al primo honore.</l>
<l>Standosi adunque muta in ogni canto,</l>
<l>Così l'huom ruppe l'aria, in voce, e 'n pianto.</l>
</lg>
<lg type="ottava">
<l>O Pirra, ò mia sorella, ò mia consorte,</l>
<l>O donna da gli Dei sola salvata,</l>
<l>O sola à me di sangue, e d'un più forte</l>
<l>Nodo d'affinità giunta, e legata,</l>
<l>O sola, à cui m'unisce hor l'empia sorte,</l>
<l>Ch'in noi l'humana spetie ha riservata,</l>
<l>Ecco hor noi siam tutta l'humana prole,</l>
<l>E dove nasce, e dove more il Sole.</l>
</lg>
<lg type="ottava">
<l>Noi tutto 'l popol, noi tutta la gente,</l>
<l>Di tutto 'l mondo siamo insieme unita,</l>
<l>Ben che anchor l'aria mi turba la mente,</l>
<l>Ne siam molto securi de la vita,</l>
<l>Deh che faresti misera, e dolente,</l>
<l>Se fossi senza me dal mar fuggita?</l>
<l>Come sola il timor discacceresti?</l>
<l>Chi ti consoleria? dove n'andresti?</l>
</lg>
<lg type="ottava">
<l>Sappi pur certo compagnia diletta,</l>
<l>Che se l'onda ver noi cruda, et avara,</l>
<l>Havesse anchor di te fatto vendetta,</l>
<l>E me lasciato in questa vita amara,</l>
<l>lo ti seguiterei con quella fretta,</l>
<l>Laqual ricercheria cosa sì cara,</l>
<l>Anch' io mi gitterei nel mar profondo,</l>
<l>Per non star sol nel desolato mondo.</l>
</lg>
<lg type="ottava">
<l>Sapessi almen con la mirabil arte</l>
<l>L'huom di terra formar, del padre mio,</l>
<l>E dargli l'alma, e riparare in parte</l>
<l>Quel, che morrà, se tu ti muori, et io.</l>
<l>Hor siam de l'huomo essempio in ogni parte,</l>
<l>A i monti, à i boschi, à gli elementi, e à Dio;</l>
<l>Et odon solo i nostri alti lamenti,</l>
<l>Le rive, i sassi, le campagne, e i venti.</l>
</lg>
<lg type="ottava">
<l>Miseri, che farem noi soli in terra?</l>
<l>Già non potremo habitar noi per tutto.</l>
<l>Come empieremo il mondo, che la terra</l>
<l>Non renda in vano il suo pregiato frutto?</l>
<l>Come farassi, quando andrem sotterra,</l>
<l>Ch'ella non resti desolata al tutto?</l>
<l>Qual luogo habiteremo, ò quello, ò questo,</l>
<l>Che non lasciam dishabitato il resto?</l>
</lg>
<lg type="ottava">
<l>Voi, che non mai con mille, e mille ingegni</l>
<l>Nel volere acquistar spuntaste avante,</l>
<l>Voi, che per farvi ricchi, agiati, e degni,</l>
<l>Vedeste hora il Ponente, hora il Levante,</l>
<l>Voi, che per possedere imperij, e regni,</l>
<l>Havete fatte tante guerre, e tante;</l>
<l>Che fate, ahi lasso, perche non correte</l>
<l>À farvi hor quella parte, che volete?</l>
</lg>
<lg type="ottava">
<l>Fermò 'l parlare, havendo cosi detto,</l>
<l>Ma non potè fermar l'immenso pianto;</l>
<l>Straccia la Donna il crin, percote il petto,</l>
<l>Di lagrime spargendo il viso, e'l manto:</l>
<l>E s'è lo spirto in modo in lei ristretto,</l>
<l>Che non puote formar parola intanto,</l>
<l>Piange, e stà muta, e 'l fido sposo abbraccia,</l>
<l>E non sà che si dica ò, che si faccia.</l>
</lg>
<lg type="ottava">
<l>Conchiudono ambo al fin che si ricorra</l>
<l>À l'oracol celeste per aiuto,</l>
<l>Pregandol, che risponda, e lor discorra</l>
<l>Come han da racquistar quel, ch'han perduto.</l>
<l>Non havendo altra via, che à ciò soccorra,</l>
<l>Se ne vanno al Cefiso, che venuto</l>
<l>Se n'era già ne le sue note sponde,</l>
<l>E di mondar ne l'anchor torbide onde.</l>
</lg>
<lg type="ottava">
<l>Sparti de l'acqua il capo, e 'l vestimento,</l>
<l>Al tempio van de la divina Theme,</l>
<l>Dove il loto ascondea di fuori e drento</l>
<l>E le pareti, e le parti supreme.</l>
<l>Stassi ne' sacri altari il foco spento,</l>
<l>Giunti ivi s'inchinaro à terra insieme,</l>
<l>E poi c'hebber baciato il freddo sasso,</l>
<l>Incominciar con suono afflitto, e lasso.</l>
</lg>
<lg type="ottava">
<l>Se mai posson del ciel mitigar l'ira</l>
<l>I giusti preghi de' mortali in parte,</l>
<l>Il modo in noi Themi fatale inspira</l>
<l>Da riparar l'humana specie, e l'arte.</l>
<l>A le cose del mondo attendi, e mira,</l>
<l>Che son tutte sommerse in ogni parte.</l>
<l>La Dea si mosse à la giusta proposta,</l>
<l>Dando à l'intento lor questa risposta.</l>
</lg>
<lg type="ottava">
<l>Del tempio uscite, e discinte c'havrete</l>
<l>Le vesti intorno, le tempie velate;</l>
<l>De la gran Madre poi l'ossa prendete,</l>
<l>E quelle dietro à le spalle gittate.</l>
<l>Stero un gran pezzo stupefatte, e chete</l>
<l>Quell'anime trafitte, e sconsolate:</l>
<l>Parla al fin Pirra, e nega che s'adempia</l>
<l>La risposta fatal, crudele, et empia.</l>
</lg>
<lg type="ottava">
<l>Perdonami, dicea, sublime, et alma,</l>
<l>Immortal Dea, se ben non mi son mossa</l>
<l>Ad ubidir, che temo offender l'alma</l>
<l>De la gran madre mia gittando l'ossa.</l>
<l>Pianger non cessa, e batter palma a palma,</l>
<l>Ch'altro non sa che più giovar le possa.</l>
<l>Pur ripensando al dir de gli alti Dei,</l>
<l>Cosi Deucalion parlò con lei.</l>
</lg>
<lg type="ottava">
<l>Pirra l'opinion tua di molt' erra,</l>
<l>Se, che l'Oracol ne comandi, credi,</l>
<l>Che con le putride ossa homai sotterra</l>
<l>Crear dobbiamo al mondo i novi heredi.</l>
<l>Io so che la gran madre è la gran terra;</l>
<l>Son l'ossa sue le pietre, che tu vedi.</l>
<l>Ne pensar posso, che l'Oracol falle,</l>
<l>Se quest'ossa gittiam dietro à le spalle.</l>
</lg>
<lg type="ottava">
<l>Ben che la donna confortasse alquanto</l>
<l>Quel, che 'l marito suo detto l'havea,</l>
<l>E se ben fu quel senso fido, e santo,</l>
<l>Non però fermamente si credea:</l>
<l>Pur s'accordaro di provarlo in tanto</l>
<l>Ch'altro à la mente lor non occorrea.</l>
<l>E se ben parea lor cosa alta, e nova:</l>
<l>Che nocer potea lor farne la prova?</l>
</lg>
<lg type="ottava">
<l>Escon del tempio, e si bendan la fronte,</l>
<l>Indi ciascun di lor scinto, e disciolto,</l>
<l>Gli spessi sassi, che produce il monte,</l>
<l>Getta à la parte, ove non guarda il volto.</l>
<l>Io dirò cose manifeste, e conte,</l>
<l>Nè forse mi sarian credute molto,</l>
<l>Dicendo quel, ch'ogni credenza eccede,</l>
<l>Se non ne fesse il tempo antico fede.</l>
</lg>
<lg type="ottava">
<l>I sassi sparti per piani, e per colli</l>
<l>Secondo la fatal prefissa norma,</l>
<l>Deposta la durezza, e fatti molli,</l>
<l>Cominciaro à sortire un'altra forma.</l>
<l>Già si scorgono e capi, e braccia, e colli,</l>
<l>E d'huomini imperfetti una gran torma,</l>
<l>Simili à i corpi ne i marmi scolpiti,</l>
<l>I quai siano abbozzati, e non finiti.</l>
</lg>
<lg type="ottava">
<l>L'humida herbosa lor parte terrena</l>
<l>Cangiossi in carne, in sangue, in barbe, e 'n chiome.</l>
<l>E quella, che ne' sassi è detta vena,</l>
<l>Tenne in quest'altra forma il proprio nome.</l>
<l>Le parti di più nervo, e di più lena,</l>
<l>Diventar nervi, et ossa, e non so come.</l>
<l>Prese ogni sasso quel divino aspetto,</l>
<l>C'ha il senso esteriore, e l'intelletto.</l>
</lg>
<lg type="ottava">
<l>E come da gli Dei lor fu concesso,</l>
<l>I sassi, che da l'huom furo gittati,</l>
<l>Tutti sortir faccia virile, e sesso.</l>
<l>Fur tutti gli altri in donne trasformati.</l>
<l>Ben ne facciamo esperienza adesso,</l>
<l>Da che duri principij siamo nati.</l>
<l>Perciò siam forti à le fatiche, e pronti,</l>
<l>Che siam nati di sassi in aspri monti.</l>
</lg>
<lg type="ottava">
<l>Cosi ripieno fu d'huomini il mondo,</l>
<l>Che del loco natio fer poca stima:</l>
<l>Girar fra i Poli, e l'Equinottio il tondo,</l>
<l>Fin c'habitaro ogni paese, e clima.</l>
<l>Al terren, più che mai lieto, e fecondo</l>
<l>Mancava ogni animal, che v'era prima:</l>
<l>E quelli ad uso de l'humana gente</l>
<l>La terra partorì spontaneamente.</l>
</lg>
<lg type="ottava">
<l>Che poi che riscaldò Febo il terreno,</l>
<l>C'havea renduto dianzi humido il mare,</l>
<l>E concepì nel suo fecondo seno</l>
<l>La terra la virtù del generare:</l>
<l>L'humido, e 'l caldo, temperate à pieno</l>
<l>Le parti ove volean l'alme informare,</l>
<l>Fer, che la terra parturì per tutto</l>
<l>Questo, e quello animale, il bello, e 'l brutto.</l>
</lg>
<lg type="ottava">
<l>Come quando le sette altere corna</l>
<l>Unisce il Nilo, e 'l suo paese inonda,</l>
<l>Tosto che nel suo letto antico torna</l>
<l>E và lavando la sua ricca sponda:</l>
<l>Fa d'animali assai se stessa adorna</l>
<l>La terra, aitata dal Sole, e da l'onda,</l>
<l>Ecco una fera intera, una imperfetta,</l>
<l>Mezza n'è viva, e mezza è terra schietta.</l>
</lg>
<lg type="ottava">
<l>E se ben l'acqua, e'l foco son discordi,</l>
<l>Posson l'humido e 'l caldo unirsi insieme:</l>
<l>E fatti amici, temprati, e concordi,</l>
<l>Fan gravida la terra del lor seme.</l>
<l>E se ben questo à quel par, che discordi,</l>
<l>E sempre l'un l'altro contrario preme,</l>
<l>Con la discorde lor concordia fanno,</l>
<l>Che nascon gli animai, vivono, e vanno.</l>
</lg>
<lg type="ottava">
<l>E non sol rinovò l'antiche sorti</l>
<l>De gli animali à se stessa la terra,</l>
<l>Ma spaventosi mostri, immensi, e forti,</l>
<l>Ch'infinito animal cacciar sotterra;</l>
<l>Ma più da te ne fur feriti, e morti,</l>
<l>E n'hebbe tutto 'l mondo maggior guerra,</l>
<l>Da te crudel Piton serpente ignoto</l>
<l>Che quasi il mondo ritornasti voto.</l>
</lg>
<lg type="ottava">
<l>Come una gran montagna era eminente,</l>
<l>E nero d'un color, come d'inchiostro:</l>
<l>Una grossa colonna era ogni dente,</l>
<l>E n'havea tre corone intorno al rostro:</l>
<l>Sembrava ogni occhio una fornace ardente</l>
<l>Ogni membro, che havea, tenea del mostro.</l>
<l>Febo al mondo levò sì grave incarco,</l>
<l>Votando la faretra, oprando l'arco.</l>
</lg>
<lg type="ottava">
<l>L'arco, che solo in cervi, in caprij, e 'n dame,</l>
<l>Dal biondo Dio fu ne le caccie usato,</l>
<l>Forò la pelle, e quelle dure squame,</l>
<l>Onde il mostro crudel tutto era armato.</l>
<l>E così Febo quella ingorda fame</l>
<l>Spense, che 'l mondo havria tutto ingoiato.</l>
<l>Et ucciso che l'hebbe, si disperse,</l>
<l>E come prima in terra si converse.</l>
</lg>
<lg type="ottava">
<l>E, perche 'l tempo ingordo non s'ingegni</l>
<l>Tor la memoria di sì degna offesa;</l>
<l>Più giochi instituì celebri, e degni,</l>
<l>Per l'età giovenil nobil contesa.</l>
<l>Chiamolli Pitij, e diè premij condegni</l>
<l>Al vincitor d'ogni proposta impresa,</l>
<l>Che per l'immense, e più lodate prove</l>
<l>Si coronava de l'arbor di Giove.</l>
</lg>
<lg type="ottava">
<l>Colui, che più veloce era nel corso,</l>
<l>Il premio havea de l'arbore, e l'honore.</l>
<l>E se col carro alcun meglio havea corso,</l>
<l>Il medesmo ottenea pregio, e favore.</l>
<l>Chi con più forza, destrezza, e discorso,</l>
<l>Restava ne le lotte vincitore,</l>
<l>Cingea di quelle frondi il capo à tondo,</l>
<l>Ch'ancor non era il verde alloro al mondo.</l>
</lg>
<lg type="ottava">
<l>Apollo allhor d'ogni arbor, d'ogni sorte</l>
<l>Ornò le belle tempie, e 'l suo crin d'oro,</l>
<l>Fin che 'l suo primo amor non fe di sorte,</l>
<l>Che nacque al mondo il sempre verde alloro.</l>
<l>E non fu l'empia, e dispietata sorte,</l>
<l>Che 'l fece entrar ne l'amoroso choro;</l>
<l>Ma sdegno, onde lo Dio d'amor s'accese,</l>
<l>Per l'arroganza, che d'Apollo intese.</l>
</lg>
<lg type="ottava">
<l>Lieto Apollo sen' gia, gonfio, e superbo,</l>
<l>D'havere ucciso il mostro horrendo, e crudo,</l>
<l>Et incontrato in quel garzone acerbo,</l>
<l>Contra il cui stral non vale elmo, ne scudo,</l>
<l>Vedendogli incurvar le corna, e 'l nerbo</l>
<l>À l'arco, e gir con tanta audacia ignudo,</l>
<l>Si tenne à grande ingiuria, à grande incarco,</l>
<l>Che sì fiero, et altier portasse l'arco.</l>
</lg>
<lg type="ottava">
<l>Et à lui disse. Lascivo fanciullo,</l>
<l>Che vuoi tu fare ò di saette, ò d'archi?</l>
<l>Che sei nel mondo un gioco, et un trastullo,</l>
<l>À quei, che di pensier son voti, e scarchi.</l>
<l>Io quello hor son, ch'ogni valore annullo</l>
<l>À ciascun, che quest'arme adopri, e carchi,</l>
<l>Ch' in altro spender sò le mie saette,</l>
<l>Ch' in ferir garzoncelli, ò giovinette.</l>
</lg>
<lg type="ottava">
<l>À me sta ben usar l'arco, e lo strale,</l>
<l>Che so con esso far più certa guerra,</l>
<l>Far piaga più secura, e più mortale,</l>
<l>E cacciar l'aversario mio sotterra.</l>
<l>Trovai pur dianzi il più fero animale,</l>
<l>Che si vedesse mai sopra la terra.</l>
<l>E fu quest'arco poderoso, e forte,</l>
<l>Ch'à Febo diede fama, al mostro morte.</l>
</lg>
<lg type="ottava">
<l>Leggier fanciul con la tua face attendi</l>
<l>Ad infiammare i più lascivi cori,</l>
<l>Con quella ne i tuoi servi imprimi, e accendi</l>
<l>Non so che vani tuoi scherzi, et amori;</l>
<l>De l'arco nulla, over poco t' intendi,</l>
<l>Tutti i pregi son miei, tutti gli honori.</l>
<l>Lo Dio d'Amor così punto, e schernito,</l>
<l>Disse à lui, più che mai fiero et ardito.</l>
</lg>
<lg type="ottava">
<l>Vaglia con fere pur l'arco, che mostri,</l>
<l>Che 'l mio val contra te, contra ogni Dio,</l>
<l>E quanto à gli alti Dei cedono i mostri,</l>
<l>Tanto è minore il tuo valor, che 'l mio.</l>
<l>Quest'arco, acciò che meglio io te 'l dimostri</l>
<l>Farà di tanto ardir pagarti il fio.</l>
<l>E spiegò ratto le veloci penne,</l>
<l>E nel monte Parnaso il vol ritenne.</l>
</lg>
<lg type="ottava">
<l>De la risposta sua maggior faretra</l>
<l>Due strali sceglie di contrario effetto,</l>
<l>Questo sprona ad amare, e quello arretra,</l>
<l>Infiamma l'uno, e l'altro agghiaccia il petto.</l>
<l>Questo fa l'huom di foco, e quel di pietra,</l>
<l>Perc'hanno questo, e quel contrario obietto.</l>
<l>È d'or quel, ch'ad amare inchina, e sforza;</l>
<l>Di piombo quel, ch'ogni gran foco ammorza.</l>
</lg>
<lg type="ottava">
<l>Torna con le nove armi à la vendetta,</l>
<l>E trova il biondo Dio non meno altero.</l>
<l>Tosto l'aurato stral tira, e saetta</l>
<l>Il core al forte et oltraggioso arciero.</l>
<l>Poi gli mostra una vaga giovinetta,</l>
<l>Che gl'imprime nel cor novo pensiero:</l>
<l>Lo stral di piombo allhor da l'arco scaccia,</l>
<l>E 'l cor di quella ninfa indura, e agghiaccia.</l>
</lg>
<lg type="ottava">
<l>Dafne, figlia à Peneo, fu l'alma, e bella</l>
<l>Ninfa, che allhor solinga se ne giva,</l>
<l>E cercando imitar Diana, anch'ella</l>
<l>Fu de l'huom sempre mai nemica, e schiva.</l>
<l>Molti, e molti cercar per moglie havella</l>
<l>Per l'immensa beltà, che'n lei fioriva:</l>
<l>Gli amori ella, e i connubij dispregiando,</l>
<l>Sen' giva à caccia per le selve errando.</l>
</lg>
<lg type="ottava">
<l>Contenta hor questa, hor quella fera piglia</l>
<l>Ne i boschi più selvaggi, e più remoti.</l>
<l>Spesso il padre le disse, ò cara figlia</l>
<l>Gia da te spero e genero, e nepoti.</l>
<l>Proterva ella al contrario si consiglia</l>
<l>Servare i casti suoi pensieri, e voti;</l>
<l>Come fosse il connubio un grave eccesso,</l>
<l>Conoscer non volea l'ignoto sesso.</l>
</lg>
<lg type="ottava">
<l>Sparsa le guancie di color di rose,</l>
<l>Il collo al padre dolcemente abbraccia,</l>
<l>E con parole sante, e vergognose</l>
<l>Disse. Deh padre mio dolce vi piaccia</l>
<l>Che casta io possa per le selve ombrose</l>
<l>De la triforme Dea seguir la traccia;</l>
<l>E non vi paia tal richiesta strana,</l>
<l>Che già il concesse il suo padre à Diana.</l>
</lg>
<lg type="ottava">
<l>Vivi pur figlia mia vergine, e casta,</l>
<l>Le disse il padre; ma veggio in effetto,</l>
<l>Che al desiderio, c'hai troppo contrasta</l>
<l>Cotesto vago tuo leggiadro aspetto.</l>
<l>Febo l'ama, e la mira, e non gli basta,</l>
<l>Vorria sposarla, e far comune il letto,</l>
<l>La spera, e ne compiace à i desir sui,</l>
<l>Ma gli oracoli suoi mentono à lui.</l>
</lg>
<lg type="ottava">
<l>Come l'arida stoppia accende il foco,</l>
<l>Ó secca siepe, e manda in aria il vampo,</l>
<l>Comincia in una parte, e à poco à poco</l>
<l>Rinforza intorno, e rende maggior lampo;</l>
<l>Si sparge al fin l'incendio in ogni loco,</l>
<l>E tien tutta la siepe, e tutto 'l campo:</l>
<l>Così il foco di Apollo al cor ridutto,</l>
<l>Al fin si sparse, e l'infiammò, per tutto.</l>
</lg>
<lg type="ottava">
<l>Vede à la Ninfa inculti i suoi crin d'oro,</l>
<l>E che sarian (disse egli) essendo ornati,</l>
<l>Raccolti in qualche vago, e bel lavoro,</l>
<l>Fra gemme, et oro, in piu fogge intrecciati?</l>
<l>Loda la maestà, loda il decoro,</l>
<l>De' santi modi suoi leggiadri, e grati,</l>
<l>Ma più quel vago lume il tira, e alletta,</l>
<l>Onde il folgora amor sempre, e saetta.</l>
</lg>
<lg type="ottava">
<l>D'ogni parte del viso adorna, e piena</l>
<l>Di gratia, e di beltà, diletto prende.</l>
<l>Di speme il pasce l'aria sua serena,</l>
<l>E la benignità, ch'ivi risplende.</l>
<l>Loda la dolce bocca, e duolsi, e pena,</l>
<l>Che i frutti suoi non prova, e non intende.</l>
<l>Le braccia mezze ignude ammira, e quelle</l>
<l>Parti, che ascose son, crede più belle.</l>
</lg>
<lg type="ottava">
<l>Vede l'accorta Ninfa il bello Dio,</l>
<l>Che così intento, e fiso la riguarda,</l>
<l>E perche ha 'l cor contrario al suo desio,</l>
<l>Prende una fuga subita, e gagliarda:</l>
<l>Ma non sì tosto il corso i piedi aprio,</l>
<l>Che la mossa di lui non fu men tarda.</l>
<l>Fugge ella, ei segue, e 'n queste dolci note</l>
<l>Le parla, nè perciò fermar la puote.</l>
</lg>
<lg type="ottava">
<l>Deh non fuggir, vaga fanciulla, e bella</l>
<l>Dal gaudio d'ambedue, dal piacer nostro,</l>
<l>Come fugge colomba, ò tortorella</l>
<l>De l'Aquila crudel, l'artiglio, e 'l rostro,</l>
<l>Come dal lupo la timida agnella,</l>
<l>Come si fugge un spaventoso mostro:</l>
<l>Ben' e'l dover, se'l nemico si fugge,</l>
<l>Ma non chi per amor segue e si strugge.</l>
</lg>
<lg type="ottava">
<l>Guarda quei pruni, oime, ferma i tuoi passi,</l>
<l>Che non t' involin l'aureo sparso crine.</l>
<l>Oime s'in qualche tronco t' intoppassi</l>
<l>Fra sì precipitose, alte ruine,</l>
<l>Et io fossi cagion, che dirupassi,</l>
<l>Per aspri scogli, e fra pungenti spine,</l>
<l>Qual mal potrei trovar sì duro, e forte,</l>
<l>Che potesse ad un Dio porger la morte ?</l>
</lg>
<lg type="ottava">
<l>Deh non gir sì veloce, et habbi mente</l>
<l>Se qualche acuta spina in terra siede,</l>
<l>Che con la punta sua dura, e pungente,</l>
<l>Non fesse oltraggio al tuo tenero piede,</l>
<l>Ó serpe, ò d'altro, insidioso dente,</l>
<l>Che s'asconde fra l'herba, e non si vede.</l>
<l>Và Ninfa và, con passo men gagliardo,</l>
<l>Et anchor'io ti seguirò più tardo.</l>
</lg>
<lg type="ottava">
<l>Cerca, e discorri, à cui non porti amore,</l>
<l>Chi fuggi, e chi sia quel, di cui paventi.</l>
<l>Io non son montanar, non son pastore,</l>
<l>Non guardo rozzo qui gregge, od armenti:</l>
<l>Deh volgi un poco à me la fronte, e 'l core,</l>
<l>Tien nel mio volto i tuoi begli occhi intenti,</l>
<l>Non sai stolta, non sai chi fuggi; e credi</l>
<l>Forse molto veder, ma nulla vedi.</l>
</lg>
<lg type="ottava">
<l>Huom terrestre io non son, ma dio del cielo,</l>
<l>Ben che'n terra ho domino illustre, e raro;</l>
<l>Che son signor di Tenedo, e di Delo,</l>
<l>E di Delfo, e di Patara, e di Claro:</l>
<l>Toglio à la notte il tenebroso velo,</l>
<l>E rendo al mondo il dì splendido, e chiaro.</l>
<l>Quel ch'è, ciò che già fu, quanto poi fia,</l>
<l>Si può saper per la scientia mia.</l>
</lg>
<lg type="ottava">
<l>Io son figliuol del sommo Giove, e sono</l>
<l>Quel, che incordando i nervi al cavo legno,</l>
<l>Rendo col canto mio sì dolce tuono,</l>
<l>Che rompo, e placo ogni rancore, e sdegno.</l>
<l>E s'hora havessi il plettro, e al suo bel suono,</l>
<l>Potessi 'l canto unir, forse che degno</l>
<l>Faresti me, ch' io ti mirassi alquanto,</l>
<l>Vinto dal vario suon, dal dolce canto.</l>
</lg>
<lg type="ottava">
<l>Non si trova ferir più fermo, e vero</l>
<l>De l'arco mio, ne più certa saetta.</l>
<l>Anzi m' ha vinto un più sicuro arciero,</l>
<l>Che da' begli occhi tuoi fere, e saetta;</l>
<l>Ho ne la medicina il sommo impero,</l>
<l>La gran virtù de l'herbe è à me soggetta;</l>
<l>Oime non vaglion' herbe à l'amor mio,</l>
<l>Nè quel, che giova altrui, giova al suo Dio.</l>
</lg>
<lg type="ottava">
<l>Che cosa più crudel, giovar mi puote</l>
<l>Se 'l giusto priego mio non può fermarti?</l>
<l>Non l'amor mio, non le dolenti note,</l>
<l>Non mille, e mille mie lodate parti;</l>
<l>Ma quanto più il mio duol l'aria percote,</l>
<l>Tanto più fuggi, e men posso arrestarti.</l>
<l>Nè giovar ponno à le mie piaghe acerbe</l>
<l>Regni, fati, beltà, canto, arco, et herbe.</l>
</lg>
<lg type="ottava">
<l>Al fin l'innamorato Dio s'accorge,</l>
<l>Ch'ella non vuol, che 'l suo parlar conchiuda:</l>
<l>Tace, e la mira, e più bella la scorge,</l>
<l>Che 'l corso fa, ch'ella arrossisce, e suda:</l>
<l>Gonfia il vento le vesti, e manca, e sorge,</l>
<l>E mostra hor questa, hor quella parte ignuda.</l>
<l>L'aura, che al corso suo contraria spira,</l>
<l>La chioma alzata in aria apre, e raggira.</l>
</lg>
<lg type="ottava">
<l>Visto che hor più vago il divo aspetto</l>
<l>Cresce à la Ninfa, e ch'ascoltar non vuole,</l>
<l>Non può soffrir l'acceso giovinetto</l>
<l>Di gittar più lusinghe, e più parole:</l>
<l>Il cuoce in modo il foco, c' ha nel petto,</l>
<l>Che non par piu che corra, ma che vole;</l>
<l>E per l'ultimo suo maggior soccorso,</l>
<l>Come gli mostra Amor, ricorre al corso.</l>
</lg>
<lg type="ottava">
<l>Tal, se tal'hor la lepre al veltro innanzi</l>
<l>Si stende al corso in ben' aperto campo,</l>
<l>Ch'ei corre ove correva ella pur dianzi,</l>
<l>Co' piè l'un cerca preda, l'altra scampo:</l>
<l>E, perche l'aversario non l'avanzi,</l>
<l>Questa, e quel passa ogni dubbioso inciampo,</l>
<l>Già il can la piglia, e par che l'habbia in bocca</l>
<l>Ella è in dubbio s' è presa, ei non la tocca.</l>
</lg>
<lg type="ottava">
<l>Così Febo, e la vergine fugace,</l>
<l>Fan, questo sprona amor, quella timore.</l>
<l>Al fin chi segue tiranno, e rapace,</l>
<l>Forse aiutato da l'ali d'Amore,</l>
<l>Nel corso è più veloce, e pertinace.</l>
<l>Gia il rispirar, che dal corso è maggiore,</l>
<l>Soffia nel crin de la Ninfa già stanca,</l>
<l>À cui la forza, e la prestezza manca.</l>
</lg>
<lg type="ottava">
<l>Mirando sbigottita il patrio fiume</l>
<l>Disse piangendo. Ó mio benigno padre,</l>
<l>S'è ver, che i fiumi habbian potere, e nume,</l>
<l>Toglimi tosto a le mani empie, e ladre.</l>
<l>Terra, che tutto produci, e consume,</l>
<l>Terra, ch' à tutti sei benigna madre,</l>
<l>Questa, onde offesa son, bramata forma</l>
<l>Inghiotti, ò in altro corpo la trasforma.</l>
</lg>
<lg type="ottava">
<l>Volea più dir; ma di tacer la sforza</l>
<l>Novo stupor, che tutto il corpo prende,</l>
<l>E fallo un corpo immobil senza forza,</l>
<l>Che non ode, non vede, e non intende.</l>
<l>La cinge intorno una novella scorza,</l>
<l>Che dal capo à le piante si distende.</l>
<l>Crescon le braccia in rami, e'n verdi fronde</l>
<l>Si spargon l'agitate chiome bionde.</l>
</lg>
<lg type="ottava">
<l>Il piè veloce s'appiglia al terreno,</l>
<l>E con radice immobil vi si caccia:</l>
<l>La sommità del novo arbore ameno</l>
<l>Tenne la grata sua leggiadra faccia.</l>
<l>Servò sol lo splendore almo, e sereno,</l>
<l>Che vuol, ch'à Febo anchor quest'arbor piaccia:</l>
<l>Dubbioso il tocca, e trova con effetto,</l>
<l>Tremar sott'altra scorza il vivo petto.</l>
</lg>
<lg type="ottava">
<l>E 'ncontrando le mani intorno al legno</l>
<l>L'abbraccia come fosse un corpo humano,</l>
<l>Il bacia, ma del bacio fugge il segno</l>
<l>L'arbore, che 'l risolve, e 'l rende vano.</l>
<l>Gli parla, e dice; Arbore eccelso, e degno</l>
<l>Dapoi, che sposa io t'ho bramata in vano,</l>
<l>Tu sarai l'arbor mio, tu la mia cetra,</l>
<l>Tu la chioma ornerai, tu la faretra.</l>
</lg>
<lg type="ottava">
<l>Tu cingerai l'invitto capo intorno</l>
<l>A i sommi trionfanti Imperatori</l>
<l>In quel festivo, e glorioso giorno,</l>
<l>Che i merti mostrerà de i vincitori;</l>
<l>E 'l Tarpeio vedrà superbo, e adorno</l>
<l>Le ricche pompe, e trionfali honori.</l>
<l>Le porte auguste ornerai di ghirlande</l>
<l>Havendo incontro l'honorate ghiande.</l>
</lg>
<lg type="ottava">
<l>Le bionde giovinil mie lunghe chiome</l>
<l>Non mai da ferro, ò man tronche, ò scorciate,</l>
<l>De le tue frondi, e del tuo laureo nome</l>
<l>Andran mai sempre alteramente ornate.</l>
<l>I sommi rami suoi fer cenno, come</l>
<l>De l'arbor capo esser' accette, e grate</l>
<l>Le sue larghe promesse più, che prima,</l>
<l>Chinando spesso la cortese cima.</l>
</lg>
<lg type="ottava">
<l>Ha l'Emonia una valle ampia, et amena,</l>
<l>Cinta intorno di selve alte, et ombrose,</l>
<l>Che è detta Tempe, dove in giro mena</l>
<l>Il Peneo l'onde sue torte, e spumose;</l>
<l>E di tal nebbia tien l'aria ripiena,</l>
<l>Ch'avanza l'alte selve, e tienle ascose;</l>
<l>E 'l suo gran mormorar tanto si stende,</l>
<l>Ch' intorno più, che i suoi vicini offende.</l>
</lg>
<lg type="ottava">
<l>Qui di spugnosi sassi è l'alta sede,</l>
<l>E l'antro opaco del potente fiume:</l>
<l>Dove à dar leggi à l'onde altier risiede,</l>
<l>Et à le Ninfe, c' han l'onde per nume.</l>
<l>Ogni fiume che à lui propinquo siede,</l>
<l>Venne à servar l'antico suo costume,</l>
<l>Dubbij tra lor di quel, c'haveano à farsi,</l>
<l>O da dolersi seco, ò d'allegrarsi.</l>
</lg>
<lg type="ottava">
<l>Fra l'adorne di pioppi ombrose sponde</l>
<l>Vi vien lo Sperchio, e l'Enipeo inquieto,</l>
<l>L'Apidan' vecchio con le sue fredde onde,</l>
<l>E l'Anfriso piacevole, e quieto;</l>
<l>Et altri, et altri ne vennero altronde</l>
<l>Per far quell'atto fra doglioso, e lieto.</l>
<l>E fer con dignitade, e con decoro</l>
<l>Quel, che s'apparteneva al caso, e loro.</l>
</lg>
<lg type="ottava">
<l>Inaco sol restò, ch'ivi non venne,</l>
<l>E mancò sol di quel, che far dovea:</l>
<l>Onde imputato da qualch'un ne venne,</l>
<l>Che 'l suo grande infortunio non sapea.</l>
<l>Di far sì degno ufficio lui ritenne</l>
<l>Una sua figlia che perduta havea,</l>
<l>Per cui ne l'antro suo chiuso si giacque,</l>
<l>Forze acquistando col suo pianto à l'acque.</l>
</lg>
<lg type="ottava">
<l>Tien per trovarla ogni modo, ogni via,</l>
<l>E più, che n' investiga, men ne sente;</l>
<l>Ne può pensar, ch' in alcun luogo sia,</l>
<l>Ne che dimori fra l'humana gente,</l>
<l>Poi che luogo non trova dove stia,</l>
<l>In qual si voglia Occaso, et Oriente.</l>
<l>Io, nome havea la fanciulla, e per frodo,</l>
<l>Fu trafugata al padre à questo modo.</l>
</lg>
<lg type="ottava">
<l>La vide un dì partir dal patrio speco</l>
<l>Giove, e disse ver lei con caldo affetto;</l>
<l>O ben degna di me, chi fia, che teco,</l>
<l>Vorrai bear nel tuo felice letto?</l>
<l>Deh vienni ò Ninfa fra quest'ombre meco,</l>
<l>Che fian hoggi per noi dolce ricetto,</l>
<l>Mentre alto è 'l Sol, che 'l suo torrido raggio</l>
<l>Non fesse à tal beltà noia, et oltraggio.</l>
</lg>
<lg type="ottava">
<l>E se qualche animal nocivo, e strano</l>
<l>Temi, che non t'offenda, ò ti spaventa,</l>
<l>Non temer, che quel Dio vero, e soprano,</l>
<l>C'ha lo scettro del Ciel, mai gliel consenta,</l>
<l>Quel Dio, che con la sua sicura mano</l>
<l>Il tremendo dal Ciel folgore aventa,</l>
<l>Non fuggir Ninfa me, che son quell'io,</l>
<l>Del Ciel signore, e folgorante Dio.</l>
</lg>
<lg type="ottava">
<l>Fugge la bella Ninfa, e non ascolta:</l>
<l>Ma Giove, che d'haverla era disposto,</l>
<l>Fe nascer una nebbia oscura, e folta,</l>
<l>Che con la Ninfa il tenesse nascosto.</l>
<l>Quì lei fermata, et à suoi prieghi volta,</l>
<l>Non pensa di partirsi così tosto,</l>
<l>Ma seco quel piacer sì grato prende,</l>
<l>Che quel, ch'ama, e l'ottien, beato rende.</l>
</lg>
<lg type="ottava">
<l>Gli occhi in tanto Giunon chinando à terra</l>
<l>Vide la spessa nebbia in quel contorno,</l>
<l>E che poco terren ricopre, e serra,</l>
<l>E ch'in ogn'altra parte è chiaro il giorno.</l>
<l>Vedendo, che ne i fiumi, ne la terra</l>
<l>L'han generata, riguardando intorno,</l>
<l>Del marito ha timor, che'n ciel non vede,</l>
<l>E conosce i suoi furti, e la sua fede.</l>
</lg>
<lg type="ottava">
<l>Nol ritrovando in cielo è più che certa,</l>
<l>Che sian contra di se fraudi, et offese.</l>
<l>Discende in terra, e quella nube aperta</l>
<l>Non se le fe quel, che credea, palese.</l>
<l>Giove, che tal venuta havea scoperta,</l>
<l>Fe, che la donna un'altra forma prese;</l>
<l>E fe la violata Ninfa bella</l>
<l>Una matura, e candida Vitella.</l>
</lg>
<lg type="ottava">
<l>Poi finse per diporto, e per ristoro</l>
<l>Andar godendo il bel luogo, ove egli era.</l>
<l>Giunon con gelosia, con gran martoro</l>
<l>La giuvenca mirò sdegnata, e altera,</l>
<l>Pur finge, e dice, ò ben felice Toro,</l>
<l>Che goderà così leggiadra fera.</l>
<l>Cerca saper qual sia, donde, e di cui,</l>
<l>E di che armento, e chi l'ha data à lui.</l>
</lg>
<lg type="ottava">
<l>Per troncar Giove ogni sospetto, e guerra,</l>
<l>Che la gelosa già nel suo cor sente:</l>
<l>Perche non ne cerchi altro, che la terra</l>
<l>L'ha da se parturita, afferma, e mente.</l>
<l>Ella, c'haver non vuol quel dubbio in terra,</l>
<l>Cerca, che voglia à lei farne un presente.</l>
<l>Che farai, Giove? a che risolvi il core?</l>
<l>Quinci il dover ti sprona, e quindi amore.</l>
</lg>
<lg type="ottava">
<l>Troppo è contra il suo fin, ch'egli si spoglie</l>
<l>D'una vita sì dolce, e sì gioiosa;</l>
<l>Ma se nega à la sua sorella, e moglie,</l>
<l>Che sospetto darà, sì lieve cosa?</l>
<l>Amor vuol, ch'ei compiaccia à le sue voglie,</l>
<l>Ma non vuol già la sua moglie ritrosa,</l>
<l>Al fin per torle allhor quel gran sospetto,</l>
<l>Tolse à se stesso il suo maggior diletto.</l>
</lg>
<lg type="ottava">
<l>Così la Dea ben curiosa ottiene</l>
<l>Quel don, che tanto travagliata l'have,</l>
<l>Ne però tolto quel timor le viene,</l>
<l>Che l'imprime nel cor cura sì grave,</l>
<l>Anzi tal gelosia nel cor ritiene,</l>
<l>Che novi inganni, et novi furti pave,</l>
<l>Onde diè il don, che sì l'accora, e 'nfesta,</l>
<l>In guardia ad un, che havea cent'occhi in testa.</l>
</lg>
<lg type="ottava">
<l>Argo havea nome il lucido pastore,</l>
<l>Che le cose vedea per cento porte.</l>
<l>Gli occhi in giro dormian le debite hore,</l>
<l>E due per volta havean le luci morte.</l>
<l>Gli altri spargendo il lor chiaro splendore</l>
<l>Tra lor divisi fean diverse scorte.</l>
<l>Altri havean l'occhio à la giuvenca bella,</l>
<l>Altri intorno facean la sentinella.</l>
</lg>
<lg type="ottava">
<l>Ovunque il bel pastor la faccia gira,</l>
<l>C'ha di sì ricche gemme il capo adorno,</l>
<l>À la giuvenca sua per forza mira,</l>
<l>Perche egli scuopre anchor di dietro il giorno.</l>
<l>Ne gliè d'huopo, s'altrove ella s'aggira,</l>
<l>Voltar per ben vederla il capo attorno,</l>
<l>Che se ben dietro à lui si parte, ò riede,</l>
<l>Dinanzi à gli occhi suoi sempre la vede.</l>
</lg>
<lg type="ottava">
<l>Lascia, che pasca il dì l'herbose sponde,</l>
<l>Che sparte son nel suo bel patrio regno.</l>
<l>Acque fangose, et herbe amare, e fronde,</l>
<l>Le sue vivande sono, e 'l suo sostegno.</l>
<l>Ma, come il Sol ne l'Ocean s'asconde,</l>
<l>Argo le getta al collo il laccio indegno,</l>
<l>E le sue piume son, dove la serra,</l>
<l>La non ben sempre strameggiata terra.</l>
</lg>
<lg type="ottava">
<l>Tal volta l'infelice apre le braccia</l>
<l>Per abbracciar il suo novo custode,</l>
<l>Ma col piede bovin da se lo scaccia,</l>
<l>Ne man può ritrovar' onde l'annode.</l>
<l>Pregar il vuol, che d'ascoltar li piaccia,</l>
<l>Ma come il suo muggire horribil'ode,</l>
<l>Scorre di quà, di là tutto quel sito,</l>
<l>Fuggendo se medesmo e 'l suo muggito.</l>
</lg>
<lg type="ottava">
<l>Dove la guida il suo pastor, soggiorna,</l>
<l>Pascendo l'herbe fresche, e tenerelle.</l>
<l>À le paterne rive un dì ritorna</l>
<l>Dove giucar solea con le sorelle,</l>
<l>Ma come le sue nove altere corna</l>
<l>Mira ne l'acque cristalline, e belle,</l>
<l>S'adombra tutta, e si ritira, e mugge,</l>
<l>E mille volte vi si specchia, e fugge.</l>
</lg>
<lg type="ottava">
<l>Le Naiade non san, che la vitella,</l>
<l>Che vuol giucar con loro, e le scompiglia,</l>
<l>Sia la perduta lor cara sorella.</l>
<l>Et Inaco non sa, che sia la figlia.</l>
<l>Tutto quel, ch'esse fan, vuol fare anch'ella,</l>
<l>Dando à tutti di se gran maraviglia.</l>
<l>Toccar si lascia, e fugge, e torna à prova,</l>
<l>Come fa il can, che 'l suo padron ritrova.</l>
</lg>
<lg type="ottava">
<l>Mentre scherzando ella s'aggira, et erra,</l>
<l>Il mesto padre suo grato, et humano,</l>
<l>Svelle di propria man l'herba di terra,</l>
<l>À lei la porge, e mostra di lontano.</l>
<l>Ella s'accosta, e leggiermente afferra</l>
<l>L'herba, e poi bacia la paterna mano.</l>
<l>Dentro à se piange, e direbbe anche forte,</l>
<l>(Se potesse parlar) l'empia sua sorte.</l>
</lg>
<lg type="ottava">
<l>Pur fa, che 'l padre (tanto, e tanto accenna)</l>
<l>Seguendo lei nel nudo lito scende,</l>
<l>Dove l'unghia sua fessa usa per penna</l>
<l>Per far noto quel mal, che sì l'offende.</l>
<l>Rompe col piede al lito la cotenna,</l>
<l>Per dritto, per traverso, e 'n giro il fende,</l>
<l>E tanto, e tanto fa, che mostra scritto</l>
<l>Il suo caso infelice al padre afflitto.</l>
</lg>
<lg type="ottava">
<l>Quando il misero padre in terra legge,</l>
<l>Che la figlia da lui cercata tanto,</l>
<l>È quella, che credeva esser del gregge</l>
<l>Nascosta sotto à quel bovino manto,</l>
<l>À pena in piè per lo dolor si regge,</l>
<l>Raddopia il duol, la pena, il grido, e 'l pianto.</l>
<l>Le nove corna à la sua figlia abbraccia,</l>
<l>Baciando spesso la cangiata faccia.</l>
</lg>
<lg type="ottava">
<l>Ó dolce figlia mia, che in ogni parte</l>
<l>Da dove nasce il Sol fin à l'Occaso,</l>
<l>Già ti cercai, ne mai potei trovarte,</l>
<l>E finalmente hor t' ho trovato à caso.</l>
<l>Figlia onde il cor per gran duol mi si parte,</l>
<l>Mentre ch' io penso al tuo nefando caso,</l>
<l>O dolce figlia mia, deh chi t' ha tolto</l>
<l>Il tuo leggiadro, e delicato volto?</l>
</lg>
<lg type="ottava">
<l>Deh perche col parlar non mi rispondi,</l>
<l>Ma sol col tuo muggir ti duoli, e lagni?</l>
<l>E 'l mio parlar col tuo muggir confondi?</l>
<l>E col muggito il mio pianto accompagni?</l>
<l>Tu sai dal mio parlar, che duol m'abondi;</l>
<l>Veggo io dal tuo muggir, come tu piagni.</l>
<l>Io parlo, e fo quel, che si dè fra noi,</l>
<l>Ma tu sol muggi, e fai quel, che far puoi.</l>
</lg>
<lg type="ottava">
<l>Oime che le tue nozze io preparava</l>
<l>Far con pompa, con gaudio, e con decoro,</l>
<l>Onde nepoti, e genero aspettava</l>
<l>Per la mia vecchia età dolce ristoro.</l>
<l>È questo dunque il ben, ch'io ne sperava?</l>
<l>Dunque ho da darti hor per marito un toro?</l>
<l>Dunque i vitelli al nostro ceppo ignoti</l>
<l>I tuoi figli saranno, e i miei nepoti?</l>
</lg>
<lg type="ottava">
<l>Potessi almen finir con la mia morte</l>
<l>L'intenso, e dispietato dolor mio,</l>
<l>Che à fin verrei di sì perversa sorte.</l>
<l>Veggo hor quanto mi noccia essere Dio.</l>
<l>Poi ch'al morir mi son chiuse le porte,</l>
<l>Che posso altro per te, che dolermi io,</l>
<l>E mentre rotan le celesti tempre,</l>
<l>Il tristo caso tuo pianger mai sempre.</l>
</lg>
<lg type="ottava">
<l>Mentre il misero vecchio anchor si duole,</l>
<l>E tutte le sue pene in un raccoglie,</l>
<l>Lo stellato pastor, che la rivuole,</l>
<l>Presente il padre la rilega, e toglie,</l>
<l>E per diversi pascoli, ove suole</l>
<l>Condurla spesso, la rimena, e scioglie.</l>
<l>Egli in cima d'un colle fa soggiorno,</l>
<l>Che scopre la foresta intorno intorno.</l>
</lg>
<lg type="ottava">
<l>Giove non vuol, come ben grato amante,</l>
<l>Ch'in sì gran mal l'amata sua s' invecchi,</l>
<l>Onde al suo figlio, e nipote d'Atlante</l>
<l>Commette, che contra Argo ir s'apparecchi,</l>
<l>E, perche non sia più sì vigilante,</l>
<l>Vegga di tor la luce à tanti specchi.</l>
<l>Tosto ei la verga, e l'ali, e 'l pileo appresta</l>
<l>A le mani, et à piedi, et à la testa.</l>
</lg>
<lg type="ottava">
<l>Lasciata l'alta region celeste</l>
<l>Ne la parte più bassa se ne venne,</l>
<l>Dove giunto mutò sembiante, e veste,</l>
<l>E lasciò il suo cappel, lasciò le penne;</l>
<l>Per far dormir le tante luci deste,</l>
<l>Sol la potente sua verga ritenne,</l>
<l>E, dove è quel pastore, il camin prese,</l>
<l>Che 'n capo tien tante facelle accese.</l>
</lg>
<lg type="ottava">
<l>Come rozzo pastor gli erra da canto,</l>
<l>Che à le fresche herbe il suo gregge ristora,</l>
<l>E con le canne sue sì dolce canto</l>
<l>Rende, che n'addolcisce il cielo, e l'ora.</l>
<l>Hor l'occhiuto pastor, che l'ode intanto,</l>
<l>Di sì soavi accenti s' innamora,</l>
<l>E dice à lui, qui meco venir puoi,</l>
<l>C'havrem grata herba, et ombra, il gregge, e noi.</l>
</lg>
<lg type="ottava">
<l>Il cauto Dio fa tutto quel, che vuole</l>
<l>L'aveduto custode, e circospetto,</l>
<l>E col suon dolce, e le saggie parole</l>
<l>Cerca addolcirgli il senso, e l'intelletto.</l>
<l>D'Argo molti occhi han già perduto il Sole,</l>
<l>E forza è, che stian chiusi à lor dispetto;</l>
<l>Ma molti ei ne tien desti, e gli ritarda,</l>
<l>E con quei vegghia, e la giuvenca guarda.</l>
</lg>
<lg type="ottava">
<l>Mentre in parte discorre, in parte sogna,</l>
<l>E non dà noia al discorso il sognare,</l>
<l>Col pensier desto di sapere agogna,</l>
<l>E 'l pastor prega, che voglia contare,</l>
<l>Come fu ritrovata la sampogna,</l>
<l>Che sì soavemente ei sa sonare.</l>
<l>Disse quel Dio, cantando in dolce tuono,</l>
<l>Facendo pausa al suo cantar col suono.</l>
</lg>
<lg type="ottava">
<l>Ne i gelati d'Arcadia ombrosi monti</l>
<l>Fra l'Amadriadi Nonacrine piacque</l>
<l>Una, che Naiade era, che in quei fonti,</l>
<l>Che surgon quivi, fe sua vita e nacque.</l>
<l>Satiri e Fauni, e Dei più vaghi, e conti,</l>
<l>Sempre scherniti havea; tanto le spiacque</l>
<l>Il commercio d'Amor, quasi empio, e stolto,</l>
<l>Per havere à Diana il suo cor volto.</l>
</lg>
<lg type="ottava">
<l>Siringa nome havea la Ninfa bella,</l>
<l>Che studiò d' imitar l'Ortigia Dea</l>
<l>Con la virginità, con la gonnella,</l>
<l>Con ogni cosa, ch'essa usar solea.</l>
<l>Non si riconoscea questa da quella,</l>
<l>Ch' in ambe ugual beltà si discernea.</l>
<l>Nel l'arco sol disconvenner tra loro,</l>
<l>Questa l'usò di corno, e quella d'oro.</l>
</lg>
<lg type="ottava">
<l>Mentre ella un dì dal bel Liceo ritorna</l>
<l>Casta nel cor, nel volto allegra, e vana,</l>
<l>La vede un Dio, c'ha due caprigne corna,</l>
<l>Co i piè di capra, e con sembianza humana:</l>
<l>Com'ei la vede sì vaga, e sì adorna,</l>
<l>Ne sa, che 'l cor sacrato habbia à Diana,</l>
<l>Le dice, ò Ninfa, à i dolci voti attendi,</l>
<l>E quel Dio, che ti vuol, marito prendi.</l>
</lg>
<lg type="ottava">
<l>Havea molto che dir Mercurio intorno</l>
<l>A quel, che à Pane in questo amore occorse,</l>
<l>Il qual di Pino, e di corona adorno,</l>
<l>In van pregolla, in van dietro le corse,</l>
<l>E come corso havrian tutto quel giorno,</l>
<l>Se non, che un fiume à lor venne ad opporse,</l>
<l>Che 'l Ladon fiume il correre impedio</l>
<l>A la gelata Ninfa, al caldo Dio.</l>
</lg>
<lg type="ottava">
<l>Là dove giunta pregò le sorelle,</l>
<l>Che volesser salvarla in alcun modo,</l>
<l>E s'appreser le piante tenerelle</l>
<l>Al terren paduloso, e poco sodo,</l>
<l>Che tutte l'ossa sue si fer cannelle,</l>
<l>Ch'ogni giuntura sua si fece un nodo,</l>
<l>Che gran foglie si fer le vesti tosto,</l>
<l>E tutto 'l corpo suo tenner nascosto.</l>
</lg>
<lg type="ottava">
<l>E che correndo Pane in abbandono</l>
<l>Pensò tenerla, e sfogar la sua voglia,</l>
<l>E che prese una canna, donde un tuono</l>
<l>Flebile uscia, come d'huom, che si doglia,</l>
<l>Che mentre ella spirò, rendè quel suono</l>
<l>Il vento mosso in quella cava spoglia,</l>
<l>E come Pan da tal dolceza preso;</l>
<l>Disse; In van non havrò tal suono inteso.</l>
</lg>
<lg type="ottava">
<l>E di non pari calami compose</l>
<l>Con cera aggiunti il flebile istrumento.</l>
<l>A cui poscia Siringa nome pose</l>
<l>Dal nome suo, da quel dolce lamento.</l>
<l>Dovea dir queste con molte altre cose</l>
<l>Mercurio intorno à questo scambiamento,</l>
<l>Ma perche gia tutte le luci chiuse</l>
<l>In Argo scorse, il suo parlar conchiuse.</l>
</lg>
<lg type="ottava">
<l>Da la sampogna il suono, e la favella</l>
<l>Da la sua lingua subito disgiunge.</l>
<l>Con maggior sonno poi gli occhi suggella,</l>
<l>Che con la verga sua toccando aggiunge.</l>
<l>Sfodra la spada sua lucida, e bella,</l>
<l>E dove il capo al collo si congiunge,</l>
<l>Fere, e tronca la spada empia, e superba,</l>
<l>E macchia del suo sangue i fiori, e l'herba.</l>
</lg>
<lg type="ottava">
<l>Argo tu giaci, e 'l gran lume, che havevi</l>
<l>In tanti lumi, un sol colpo ti fura.</l>
<l>Tanti occhi, onde vegghiar sempre solevi,</l>
<l>Perpetuo sonno hor t'addormenta e tura.</l>
<l>E 'l dì, che più d'ogn'un chiaro vedevi,</l>
<l>Una infelice, e trista notte oscura.</l>
<l>Solo una man con tuo gran danno, e scorno</l>
<l>T'ha tolto i lumi, la vigilia, e 'l giorno.</l>
</lg>
<lg type="ottava">
<l>Ma la gelosa Dea, che gli occhi à terra</l>
<l>Chinava spesso al suo fido pastore,</l>
<l>Quando il vide giacer disteso in terra,</l>
<l>E 'l capo tronco senza il suo splendore,</l>
<l>E ch'empia morte quei bei lumi serra,</l>
<l>I quai soleano assicurarle il core,</l>
<l>Dal morto capo quei cent'occhi svelle,</l>
<l>E fa le penne al suo pavon più belle.</l>
</lg>
<lg type="ottava">
<l>Empie di gioie la superba coda</l>
<l>Del suo pavone, e gli occhi, che distacca</l>
<l>Dal capo tronco, ivi gl'imprime, e 'nchioda,</l>
<l>E con mirabil'arte ve gli attacca.</l>
<l>Tutta arrabbiata poi la lingua snoda;</l>
<l>Dunque, disse, debb' io per questa vacca</l>
<l>Sempre star' in sospetto, in pene, e 'n guai,</l>
<l>E non mi debbo risentir già mai?</l>
</lg>
<lg type="ottava">
<l>Non pon già tempo in mezzo à la vendetta,</l>
<l>Ma fa venire una furia infernale</l>
<l>Contra la figlia d'Inaco, ristretta</l>
<l>Dentro à la scorza d'un brutto animale.</l>
<l>Là dove giunta il corpo, e l'alma infetta</l>
<l>Di quella afflitta, e giunge male à male:</l>
<l>E tal furor' à lei ne l'alma porse,</l>
<l>Che tutto 'l mondo profuga trascorse.</l>
</lg>
<lg type="ottava">
<l>La spiritata bestia scorre, e passa</l>
<l>Dove il rabbioso suo furor la mena:</l>
<l>E s'alcun le s'oppon, le corna abbassa,</l>
<l>E 'l fa cader da l'aria in sù l'arena.</l>
<l>Gli huomini, e gli animali urta, e fracassa,</l>
<l>Che à tempo à lei non san voltar la schena.</l>
<l>Tu solo altero Nil restavi in terra</l>
<l>A veder la sua rabbia. e la sua guerra.</l>
</lg>
<lg type="ottava">
<l>Là dove giunta prostrata su 'l lito</l>
<l>Sol col volto, e con gli occhi al ciel s'eresse.</l>
<l>E con un sospirar, con un muggito,</l>
<l>Che veramente parea, che piangesse,</l>
<l>Parea, che con Giunone, e col marito,</l>
<l>De' suoi strani accidenti si dolesse,</l>
<l>E che chiedesse il fin come innocente</l>
<l>Del suo doppio martir, che prova, e sente.</l>
</lg>
<lg type="ottava">
<l>Giove con grato modo, e caldo affetto</l>
<l>Per ammorzare ogni rancore, e sdegno,</l>
<l>Che rode à la gelosa moglie il petto,</l>
<l>Per l'acque giura del Tartareo regno,</l>
<l>Che mai più non havrà di lei sospetto,</l>
<l>E tenga il giuramento Stigio in pegno:</l>
<l>E prega, che placare homai si voglia,</l>
<l>E torle quella rabbia, e quella spoglia.</l>
</lg>
<lg type="ottava">
<l>Udito il giuramento allegra torna</l>
<l>Giunon, et Io racquista il primo stato.</l>
<l>Si fan due bionde treccie ambe le corna,</l>
<l>Ogni altro pel da lei toglie commiato.</l>
<l>L'occhio suo come pria picciol ritorna,</l>
<l>Il volto è più che mai giocondo, e grato.</l>
<l>E tornata che fu l'humana faccia,</l>
<l>I piè dinanzi suoi si fer due braccia.</l>
</lg>
<lg type="ottava">
<l>L'unghia sua fessa di novo si fende</l>
<l>D'altri tre fessi, che fan cinque dita.</l>
<l>La man già si disnoda, e già s'arrende,</l>
<l>E torna più, che mai sciolta, e spedita.</l>
<l>Tosto si leva, e in alto si distende,</l>
<l>E ferma sù due piè tutta la vita.</l>
<l>Mutata tutta in un punto si vede:</l>
<l>E quanto più le par, men' ella il crede.</l>
</lg>
<lg type="ottava">
<l>Volea parlar per veder s'era quella,</l>
<l>Ch'esser solea, ma temea non muggire.</l>
<l>Apre la bocca al dir, poi la suggella</l>
<l>Per non udir quel, che fuggia d'udire.</l>
<l>S'arrischia al fin, ma con rotta favella</l>
<l>Tutta dubbiosa sotto voce a dire.</l>
<l>E poi, che 'l caso suo conobbe espresso,</l>
<l>Il Ciel ringratiò del buon successo.</l>
</lg>
<lg type="ottava">
<l>À cui dapoi più d'un tempio s'eresse,</l>
<l>E venerata fu fra gli altri Dei.</l>
<l>Onde si tien, che di Giove nascesse</l>
<l>E Pafo, un bel figliuol, ch'uscì di lei.</l>
<l>Et in segno di ciò, par, ch'egli havesse</l>
<l>Nel mondo tempij assai giunti à costei,</l>
<l>D'animo, e d'anni uguale hebbe in quel tempo</l>
<l>Un figliuol di colui, che tempra il tempo.</l>
</lg>
<lg type="ottava">
<l>Fer sì la nobiltà, gli anni, e 'l valore,</l>
<l>C'hebber contesa de la precedenza,</l>
<l>Ch'esser questo di quel volea maggiore,</l>
<l>Ciascun per la celeste discendenza.</l>
<l>E stavan sì ne i punti de l'honore,</l>
<l>Che ne fu gran querela, e differenza.</l>
<l>Perche Fetonte il bel figliuol del Sole</l>
<l>Disse un dì molto altier queste parole.</l>
</lg>
<lg type="ottava">
<l>Qual più chiara progenie può trovarsi</l>
<l>Di quella, che dal Sol chiaro discende?</l>
<l>E se qualch'una illustre osa chiamarsi,</l>
<l>Tanto illustre più fia, quanto più splende:</l>
<l>Non so chi possa al mio padre aguagliarsi,</l>
<l>Che vien da Giove; e sì gran lume rende,</l>
<l>Che s'e' ponesse à la sua luce il velo,</l>
<l>Faria steril la terra, oscuro il cielo.</l>
</lg>
<lg type="ottava">
<l>Non potè più patir quell'altro altiero</l>
<l>Figliuol di Giove, e d'Inaco nepote,</l>
<l>E disse à lui tutto alterato, e fiero</l>
<l>Con queste acerbe, et orgogliose note.</l>
<l>Come sai tu di questa historia il vero?</l>
<l>Chi far del tuo parlar fede ci puote?</l>
<l>Qual ragion, qual certezza à dir ti move,</l>
<l>Che tu sia figlio al Sol, nepote à Giove?</l>
</lg>
<lg type="ottava">
<l>Io ben con gran ragion posso vantarmi</l>
<l>D'esser nato di quel, che regge il tutto.</l>
<l>E di questo fan fede i tempij, e i marmi,</l>
<l>Che à la mia madre son sacri per tutto.</l>
<l>Ma tu per qual segnal puoi dimostrarmi,</l>
<l>Che tanto illustre Dio t'habbia produtto?</l>
<l>E quando anchor di ciò dessi alcun segno,</l>
<l>Ti terrei forse ugual, ma non più degno.</l>
</lg>
<lg type="ottava">
<l>Tu mostri ben poco sano discorso,</l>
<l>Poi che ogni cosa à la tua madre credi:</l>
<l>Pon per l'innanzi à la tua lingua il morso,</l>
<l>Fin che maggior chiarezza non ne vedi.</l>
<l>Fetonte allhor così sbattuto, e morso</l>
<l>Subito mosse i suoi veloci piedi,</l>
<l>E ver la madre Climene andò ratto,</l>
<l>Per ritrovar il ver di questo fatto.</l>
</lg>
<lg type="ottava">
<l>Tosto la madre sua trova Fetonte</l>
<l>Spinto da quel pensier, ch'entro il consuma,</l>
<l>E prima, che 'l suo obbrobrio le racconte,</l>
<l>Più volte fra se stesso il volve, e rmua:</l>
<l>Madre mia, disse poi, non ho più fronte</l>
<l>Farmi figliuol di quel, che 'l mondo alluma,</l>
<l>Poi che non posso indubitata fede</l>
<l>Farne à ciascun, che 'l nega, e non me'l crede.</l>
</lg>
<lg type="ottava">
<l>E quì le raccontò tutto l'oltraggio,</l>
<l>Ch'intorno à questo gli era stato opposto,</l>
<l>E che per non poter del suo lignaggio</l>
<l>Dar segno alcun, non havea mai risposto.</l>
<l>E s'ella à lui non ne dava alcun saggio,</l>
<l>Saria sempre à tal biasimo sottoposto;</l>
<l>E saria sempre astretto di star cheto,</l>
<l>Per non poterlo ributtare indrieto.</l>
</lg>
<lg type="ottava">
<l>Hor se gliè ver, che di stirpe celeste</l>
<l>Dal gran pianeta, che distingue l'hore,</l>
<l>Io tragga questa mia corporea veste,</l>
<l>A cui l'alma dà legge in mezzo al core,</l>
<l>Se felice Himeneo le nozze appreste</l>
<l>De le sorelle tue con ogni honore,</l>
<l>Dammi quei segni, che figliuol mi fanno</l>
<l>Di chi col suo camin pon meta à l'anno.</l>
</lg>
<lg type="ottava">
<l>Non sò chi ne la donna habbia più forza,</l>
<l>O 'l priego di Fetonte, ò la grand'ira:</l>
<l>Che l'un, e l'altro à risponder la sforza</l>
<l>Quel, che 'l temprato suo furor l'inspira.</l>
<l>O figliuol, disse, ogni sospetto ammorza,</l>
<l>Che sopra ciò t'affligge, e ti martira;</l>
<l>Ch' à l'esser tuo vital diede la luce</l>
<l>Il gran rettor de la superna luce.</l>
</lg>
<lg type="ottava">
<l>E distendendo al cielo ambe le braccia</l>
<l>Per fuggir tanta infamia, e tanto scorno,</l>
<l>Disse; Sei figlio à quella allegra faccia,</l>
<l>Che con bel variar dà luce al giorno,</l>
<l>À quel splendor, che le tenebre scaccia</l>
<l>Per tutto, ove apparisce intorno intorno,</l>
<l>À quel, ch'apporta à questa nostra sfera</l>
<l>Estate, Autunno, Verno, e Primavera.</l>
</lg>
<lg type="ottava">
<l>Ti cinse l'alma di corporee fasce</l>
<l>Quel, c'hor le luci abbaglia ad ambedue,</l>
<l>Quel Dio, che sempre muore, e sempre nasce,</l>
<l>Quel, che surgendo à noi, tramonta altrui,</l>
<l>Quel, che convien, che trasportar si lasce</l>
<l>Contra il suo fin da chi può più di lui.</l>
<l>E se di quel bel Sol figliuol non sei,</l>
<l>S'oscuri hoggi per sempre à gli occhi miei.</l>
</lg>
<lg type="ottava">
<l>Ma, perche meglio in questo ti contenti,</l>
<l>È ben, che da lui proprio te ne vadi,</l>
<l>E che 'l tuo desiderio gli appresenti</l>
<l>Di quel segnal, che par, che sì t'aggradi,</l>
<l>Pur, che 'l lungo camin non ti spaventi,</l>
<l>Che si scosta da noi novanta gradi.</l>
<l>Fetonte à ciò s'attien con buon coraggio,</l>
<l>E stima poco un sì lungo viaggio.</l>
</lg>
<lg type="ottava">
<l>Ver l'orto Hiberno si drizza Fetonte,</l>
<l>E va sì ratto, che par, c'habbia l'ale.</l>
<l>L'Orsa, quanto ei più va, più par, che smonte,</l>
<l>E le restin da scender manco scale.</l>
<l>Vide ambi i Poli star ne l'Orizonte,</l>
<l>Quand'egli entrò ne l'Equinottiale:</l>
<l>E quindi andò contra la Zona ardente</l>
<l>A la corte del padre in Oriente.</l>
</lg>
<note resp="ed" place="end" anchored="yes">
<title>Annotationi del Primo Libro</title>
<p><hi rend="sc">Seguendo</hi> Ovidio l'opinione di Hesiodo, &amp; di Euripide descrive nel principio di questo primo libro delle Metamorfosi, il Chaos che è quella prima materia; e quella prima confusione d' Elementi amassati insieme, dalla quale si spicca per opra del grand' Iddio questa bella distinta, e vaghissima faccia di mondo; legiadramente espressa da l'Anguillara, nella stanza, <quote><emph>Pria che 'l Ciel fosse il mar, la terra e 'l foco</emph></quote>; e nelle due seguente, come si vede anchora felicissimamente spiegata la divisione de gli elementi, insieme con la discordia, e dapoi l'amicitia loro, le cinque Zone della Sfera, le due estreme, vicine a i poli aggiacciate, quella di mezzo arrida &amp; arsa, come quella che sente il maggiore vigore de'l Sole; e le
due temperate poste fra questa, e quelle.</p>
<p><hi rend="sc">Viene</hi> dopò alla maravigliosa creatione dell'huomo mostrando come il grande Iddio, non lo fece con la faccia volta all'ingiù, come tutti gli altri animali, di che haveva ripiena la terra; anzi volle che con la faccia alta mirasse verso il cielo; come solo atto alla contemplatione delle cose divine; e mezzo fra l'altezza d'Iddio: e la bassezza delle cose create, havendo egli solo portate le cose divine in terra; havendovi portata l'anima intellettiva veramente divina; e medesimamente anchora le terrene in cielo; come quando, per fede sostentata da buone opere, è degno di essere fatto membro celeste &amp; con le membra terrene, salire all'eterna felicità de'l cielo.</p>
<quote rend="block"><p>[<emph>O che cosi Prometheo il componesse</emph>]</p></quote>
<p><hi rend="sc">Narano</hi> gli antichi che havendo Prometheo formato un'huomo di fango; Minerva rimase molto maravigliata di cosi bell'opera; e gli disse che chiedesse tutto quello che voleva dal cielo per dar perfettione all'opera sua che ne l'haverebbe compiacciuto. Le rispose Prometheo che non sapeva che chiederle non havendo vedute giamai in cielo, quelle cose che potevano in questo esserli giovevoli. L'inalzò Minerva all'hora, a vedere i beni del cielo; dove vide la sù, tutte le cose essere animate da fiamme di fuoco; per dare dunque l'anima alla sua fattura, prese una verga, &amp; avicinolla secretamente alla rota del Sole, e havendola accesa riportò di quel fuoco in terra, &amp; accostatolo al petto dell'huomo formato da lui, gli infuse l'anima; quivi s'assimigliarà a Prometheo, il Prencipe saggio, e prudente il quale salendo al cielo guidato dalla sapienza, ne riporta un perfetto ordine, delle leggi, della Religione, e delle buone e Sante institutioni, che sono l'anima del popolo suo rozzo, come quello che è formato di fango, riducendolo, a una vita quieta, civile, e riposata molto simile a quella dell'età dell'Oro finta cosi divinamente dal Poeta, come anchora trasportata felicemente dall'Anguillara.</p>
<p><hi rend="sc">Dopo</hi> l'età dell'Oro segueno quelle dell'Argento, de 'l Metallo, e del Ferro, per le quali si può agevolmente conoscere, quanto gli huomini siano più inclinati ad allontanarse dalla virtù, che a farsele vicini; poi che andarono di mano in mano sdrucciolando, in ogni maniera de vicio; d'infelicità, e di miseria; e vennero a tanto che 'l Poeta dopò haverne descritta una gran parte; chiama le furie de 'l Regno di Plutone, a descriverne il rimanente come ritrovate da esse: vedendo che tutte le virtù ministre della felicità della prima età, erano fuggite al cielo per non vedere del continuo, le mal'opre de gli huomini insolenti, e viciosi, l'ultima delle qualità fù Astrea, a salirvi, che è la Giustizia.</p>
<p><hi rend="sc">Caduti</hi> gli huomini nella infelicità dell'età del ferro vennero i Giganti che mettendo monti sopra monti &amp; l'un sopra l'altro, Olimpo Monte di Macedonia, &amp; Pelio, &amp; Ossa monti famosi in Thesaglia hebbero ardire di muovere guerra al Cielo; sdegnato Giove del loro folle ardire, spianando co'l suo tremendo folgore i monti, diede loro a un medesimo tempo morte, e sepoltura, i giganti non sono altro che i soperbi Tiranni; i quali con le loro forze deboli, e mortali pensano arrogamente di esser uguali a Dio immortale; &amp; omnipotentissimo, onde fulminati poi dalla giustissima ira sua per vendetta rimangono spenti insieme con la superbia loro; la quale poi di nuovo ripigliando vigore fà insieme con la natura che del sangue putrefatto de gli infelici Giganti viene a gharmogliare una nuova gente, empia, scelerata, e via più crudele di ogn'altra contra Dio, e contra gli huomini. Che diremo che significhi questa nuova gente, se non che dalle radici della soperbia ne nascono tutte le empietà, e tutte le sceleragini? Onde sdegnato di nuovo Giove, così per le sceleragini, che usava Licaone, crudelissimo Tiranno di Arcadia, che invitava a mangiar seco, i forestieri gli uccideva, e da poi i faceva mangiare a quelli, che mangiavano con esso lui; come ancora per molte altre ingiurie ricevute da esso, havendo ragunato il Consiglio de gli Dei, deliberava di spegner il genere humano. Ove si vede con quanta vaghezza habbia l'Anguillara trasportata nella nostra lingua in versi la descrittione, che fa Ovidio del Cielo, del luogo, dove si adunanvano a consiglio gli Dei del camino per andarvi; della proposta di Giove; e della narratione, che fa; e come poi scendendo in terra sotto forma humana non vi trovò che sceleragini violenze, &amp; inganni; e come giunto alla casa di Licaone, non pur lo vide, che si faceva scherno della sua divinità, ma scoprì anchora, che haveva una maligna intentione di amazzarlo, come prima si fusse posto a dormire; onde havendo dato il fuoco alla casa sua l'abruggiò, e Licaone fuggendo, verso i boschi fù in quel punto trasformato in Lupo.</p>
<p><hi rend="sc">Parmi</hi> che, questa favola sia tolta da un'historia scritta da Leontio, la qual narra che essendo venuti a conventione di pace dopò una lunga guerra i Molossi, che sono genti di Epiro, hoggi di detta Albania, con gli Arcadi; detti Pelasgi de quali era Prencipe Licaone; al quale diedero gli Albanesi per ostaggio per un certo tempo un bellissimo, e nobilissimo giovane; passato il termine vedendo che Licaone, non lo rimandava loro, secondo le conventioni, mandorno a chiederlo per i loro Ambasciadori; sdegnato Licaone che glie l'havessero mandato cosi soperbamente a dimandare, come quello che era huomo crudelissimo, e pieno di ogni maniera di soperbia, e di sceleragine, fece ammazzare l'Ostaggio e havendo invitati gli Ambasciadori a desinare con esso lui; essendovi anchora Lisania Giovane apresso gli Arcadi di molto valore, che fù poi detto Giove, fece loro porte inanti per vivanda, le membra cotte dell'infelice giovane già Ostaggio. Vedute Lisania le membra humane, gettò furioso la mensa a terra, &amp; adunati molti suoi amici, e fatti osi insieme, combatte con Licaone, e 'l vinse, fuggì l'huomo sceleratissimo con alcuni suoi, a i boschi, dove stando alla strada ammazzava, e rubava tutti quelli che gli davano nelle mani; il che fù cagione poi che 'l Poeta il descrivesse cangiato da Giove, in lupo; come sono cangiati anchora tutti i crudeli, e pieni di sete de 'l sangue altrui, che meritamente poi sono detti lupi per la simiglianza che hanno con detti animali. Ne per altro crederò che Plauto dicesse poi che l'huomo diveniva cosi contra l'altro huomo, essendo scelerato un lupo, come ancora essendo buono un Dio.</p>
<p><hi rend="sc">Risoluto</hi> Giove di spegnere il genere humano, confirmorono tutti gli Dei la sua sententia, anchora che contra loro voglia, perche perdevano i prieghi gli altari i voti, e gli odorosi sacrifici, che erano loro sovente fatti da gli huomini, volendo poi venir alla esecutione, non volle farlo co'l fuoco; de suoi folgori per timore che dopò che fusse da tanti fuochi abrusciata la terra, non s'apicassero le loro fiamme anchora nel cielo; e ne rimanesse medesimamente arso, e consumato; ma prese risolutione di farlo con l'aque; facendo venir, il diluvio universale; quivi si vede apertamente che Ovidio scrivendo queste sue trasformationi si servi de libri di Mose; overo lo scrisse spinto da una nascosta virtù della verità descrivendo così propriamente l'inondatione che spense l'humana generatione descritta da esso; e si come quello conservò dal diluvio la humana prole in Noe, e nella sua donna; cosi questo la conserva in Deucalione, e Pirrha; dove si vede quanto felicemente cosi il Poeta latino, come il volgare, descriva come Giove dopò havere riposti i suoi folgori nel monte Etna, comanda ad Eolo Re de' Venti, che rinchiuda Borea, e gli altri venti nemici alle pioggie, e che dia libero corso all'Ostro humido, e piovoso, il quale palesando furiosamente le forze sue, spoglia gli arbori, &amp; atterra l'herbi, e le biade, e come Nettuno persuade a tutti i fiumi che escano furiosi de i letti loro e ingombrino tutta la terra, rovinando palazzi, case, e capanne, e tutte quelle cose che possono impedire i corsi loro; e come gli huomini abandonando le proprie case fuggivano ne' piu alti monti, per non essere colti dall'impeto dell'aque; bellissima digressione è quella dell'Anguillara come sono molte altre anchora che s'andaranno vedendo nelle sue rime che incomincia dalla stanza: <quote><emph>Non vale all'huomo il suo sublime ingegno</emph></quote>.</p>
<p><hi rend="sc">E</hi> la conversione alle Ninfe, e Dei del mare posta molto vagamente nella stanza, <quote><emph>Ditemi havete voi frenato il pianto</emph></quote>, come è anchora quella a gli Avari, &amp; Ambitiosi, dopò che furono cessate l'aque del diluvio, in quella stanza: <quote><emph>Voi che non mai con mille, e mille ingegni</emph></quote>.</p>
<p><hi rend="sc">La</hi> favola di Deucalione e Pirrha i quali rimasero dopò il grandissimo diluvio, in vita è tolta da una historia antica che narra, come essendo coperta tutta la Grecia dall'aque del diluvio; Deucalione Re di Thesaglia sapientissimo con Pirrha sua mogliere raccolse tutti gli huomini che fuggendo l'aque, s'erano salvati; sopra i monti nel monte Parnaso, dove per mezzo della prudentia figurata per Themis figliuola del cielo, e della terra; li ridusse da quella loro primiera durezza di pietra; a una vita quieta, humana e civile, con le sante leggi, e con la religione.</p>
<p><hi rend="sc">Pithone</hi> spaventevole serpente ammazzato dallo strale di Apollo, è allegoricamente il soverchio humore rimaso sopra la terra dopò l'inondatione dell'aqua, il quale corrompeva gli huomini, infermavagli e gli uccideva, che fu poi spento da i raggi del Sole che sono le saette d'Apollo, e fù ridotta la terra in una frutifera purità, che nel soverchio humore, nella soverchia arridezza la rendeva sterile, e poco atta a produre i frutti che sostentano la vita nostra. Che dall'humido percosso da i raggi del Sole se ne vedano uscire dalla terra diversi animali se ne ha l'essempio chiaro del Nilo fiume d'Egitto il quale innondando quel paese che di raro sente la benignità dell'aque che piovono, il rende fertilissimo; onde quando ritornano le sue aque a i letti loro, perche entrano per sette Foci nel mare dicesi che quella humidità che rimane sopra la terra, riscaldata da i potenti raggi del Sole produce diverse sorte d'animali come Crocodilli, &amp; altri che talhora si vegono rimaner' imperfetti.</p>
<p><hi rend="sc">Aquistossi</hi> Apollo dopò haver ispento il nocevole Pithone, il nome di Pithio, e diedelo anchora ad alcuni giochi, che si facevano a gara nel correre, saltare e far alla lota; e i vincitori ne riportavano in segno della vittoria corone di frondi de Quercia arbore all'hora grato a Febo, come quello che non era anchora acceso dell'amore di Daphne, ne preso per suo il lauro tanto bramato e da gli Imperatori, e da i Poeti come insegna de i loro perpetui honori.</p>
<p><hi rend="sc">La</hi> contentione del tirare dell'archo tra Febo, e Cupido, non è altro che quella che è fra utile &amp; il dilettevole nel mondo le saette di Febo che sono i suoi raggi, sono utilissime perche giovano a gli animali, al produrre della terra, &amp; a' frutti e quelle di Cupido, sono soavissime e tanto che offuscano con grandissima forza l'intelletto, e la ragione all'huomo; onde per far conoscere meglio Cupido quanto le ferite de' suoi strali fussero maggiori e più profonde; impiegò il core dell'istesso Apollo con una saetta d'oro, la virtù della quale fu di spingerlo ad amare ardentemente come anchora ferì il core di Daphne d'una di piombo che per la sua frigidità fa contrario effetto rendendoci il piombo tardi, &amp; pigri ne i piaceri amorosi.</p>
<p><hi rend="sc">Daphne</hi> cangiata in Lauro alle sponde del fiume Peneo, il quale scorre per la valle Tempe amenissima selva nella Emonia è detta vagamente questa trasformatione per seere quella valle piena de Lauri; che la fusse poi cangiata in quest'arbore fuggendo i piaceri amorosi di Apollo si può vedere la sua vaghezza per la simiglianza che hà quest'arbore con la castità, la quale vuole esser perpetua come è perpetuo il verde del Lauro; e stridere e far resistenza alle fiamme d'amore come stridono, e resisteno le sue foglie e i suoi rami gettati sopra 'l fuoco; alcuni hanno voluto poi dire che Ovidio finse questa favola in piacere di Augusto figurandolo cosi per Apollo, come Livia per Daphne. Chiamasi il Lauro poi arbore di Apollo che è Dio degli Oracoli, e dell'indovinare per essere le sue frondi atte a far indovinare in sogno, poste sotto il capo de chi vuole quando va a dormire.</p>
<p><hi rend="sc">Che</hi> diremo che significhi la favola di Io amata cinta di tenbre e corotta da Giove, e poi trasformata in una vacca? se non l'humido vitale de 'l senso dell'huomo; amato dal Sole, che desidera operare in lui; però nel ventre della madre lo circonda di nua folta nebbia, per conservarlo; la quale nebbia è sgombrata da Giunone, figurata quivi per la luna, come quella alla quale s'aspetta come Dea de i parti, agrandire, i meati de corpi, e condurli in luce; è questo humido cangiato in vacca, quando è fatto animale; e che hà questa simiglianza con la vacca, che si come ella è animale fruttifero e faticoso, cosi l'huomo volendo conversare fra gli huomini fà bisogno che renda frutti; e sia faticoso, essendo cosi nato alla fatica come l'uccello al volo; e dato l'huomo divenuto animale in guardia ad Argo, che è la ragione la quale vede con molti occhi che dapoi adormentata da Mercurio, che non è altro che la delettatione de gli oggetti propinqui, vien'ammazzata da esso, e gli occhi suoi che prima non vedevano che cose diritte, e giuste, si voltano posti nella coda del pavone di Giunone, il quale non è altro, che 'l soverchio desiderio delle ricchezze, de gli honori, e delle basse e imperfette bellezze di qua giù, a mirarle con vana strabocchevole e dannosa affettione.</p>
<p><hi rend="sc">La</hi> favola di Pan, e di Siringa è assai nota perche questa voce Pan nella lingua greca significa il tutto, si dirà dunque che la natura che è il tutto figurata per Pan, rimane vinta dall'amore quando ama come fa, le cose prodotte da essa; e Siringa amata da Pan, serà quel concetto, e quell'armonia soavissima de i motti delle sfere amata molto da essa natura; come quelli che sono guidati con tanto ordine, e con tanta maestria a un fine determinato, che non è altro che 'l fiume Ladone. Hanno gli Antichi e fra gli altri Vergilio, voluto descrivere la maravigliosa, e misteriosa figura di Pan dicendo prima che à le corne fisse nella fronte, che mirano verso il Cielo, la barba lunga che gli pende giù, per il petto; con una pele distinta a macchie che lo copre in luogo di este, chiamata da gli antichi Nebride, che porta in una mano un bastone; e nell'altra un'instrumento Musicale con sette canne; hà poi le membra più basse hispide, e pelose con i piedi di capra; &amp; hanno con questa descrittione velato il misterio che le corna significhino la Luna, che rinasce con la faccia rossa, essendo egli figurato per il Sole la lunga barba che gli pende dal mento, siano i raggi di esso Sole. La pele distinta a macchie, l'ornamento, è la vaghezza che deriva dalla sua luce, il bastone poi la dispositione, e l'ordine delle cose; l'instrumento poi figura l'harmonia de i cieli; conosciuta per il motto del Sole.</p>
<p><hi rend="sc">Che</hi> significhi poi che Siringa spreggiasse l'amore de i Satiri? si può dire, che significa, che la musica fù sempre poco amata da gli huomini rozzi e l'instrumento, co'l suono del quale adormentò Mercurio gli occhi della ragione, fù l'istesso de Pan, che con la sua dolcezza ci adormenta di maniera che rimanemo morti quanto all'alta, e divina consideratione delle maravigliose opere del creatore; come quelli che andiamo perduti, nella delettatione delle cose create. Giunone vedendo morto il suo Guardiano, e la vacca libera da Argos è l'huomo libero dalla ragione; e che Giunone sdegnata poi come desiderosa di farne vendetta, l'ingombra di maligni spiriti, che giamai non lo lasciano riposare; ma sempre solecitato, e infuriato, da essi va scorrendo tutto il mondo, spinto da'l soverchio desiderio delle ricchezze, da i piaceri, dall'ambitione, e da tutte quelle sfrenate passioni che lo tormentano; al fine gionge in Egitto che è le tenebre della morte, dove diviene Isis che significa la terra, perche tutti al fine divenimo terra: ripigliando la prima figura de'l primo huomo, che non fù altro che terra.</p>
<p><hi rend="sc">La</hi> contentione poi di nobiltà fra Phetonte che vien' a dir' incendio, &amp; Epapho figliuolo di Iside che è la terra, non è altro che la discordia che è fra l'elemento del fuoco e quello della terra; sostenuta in quella maggiore ugualità che si può per benignità della natura dall'aere, e dell'aqua; perche tutta volta che vede l'aqua che le forze de i raggi del Sole sono per farse maggiori; per il suo giro come padre del fuoco qua giù e di maniera che infiammi l'aere, s'affatica con le pioggie della prima vera e con quella dell'autunno far de modo che la terra senti manco danno dall'ardore de' suoi raggi che sia possibile quando s'alza piu ver noi, e se l'havrà sentito grave nella maggior furia del cane ne sia ristorata come prima cominciara il sole à passar vicino alla libra, &amp; a lo Scorpione; medesimamente quando la terra è soverchiata dall'aqua, de modo che rimarrebbe per la soverchia humidità sterile, e senza frutto, fa l'aere sgombrando i nuvoli, e le nebbie e lasciando che i raggi del sole penetrino fin'alle parti nascose, asciugando l'humore soverchio, e riducendola atta a produrre i frutti; che Phetonte andasse poi a ritrovare Apollo suo padre significa che ogni ardore sparso e diviso in molte parti al fine si riduce al suo padre; che non è altro che 'l sole.</p>
</note>
</div1>
<div1 type="canto">
<head>Libro Secondo.</head>
<lg type="ottava">
<l>Il sublime, real, superbo tetto</l>
<l>Di lui, che 'l mondo alluma, informa, e veste,</l>
<l>È d'argento, d'avorio, e d'oro schietto,</l>
<l>Con gemme riccamente ivi conteste.</l>
<l>Ben' opra par di divino architetto,</l>
<l>E non terreno intaglio, ma celeste;</l>
<l>E che val (di tal pregio è quel lavoro)</l>
<l>Più l'artificio, che le gemme, e l'oro.</l>
</lg>
<lg type="ottava">
<l>Il muro in quadro è di massiccio argento,</l>
<l>D'or le superbe statue uniche, e sole,</l>
<l>Che fanno insieme historia, et ornamento,</l>
<l>E mostran tutti gli effetti del Sole.</l>
<l>Avorio è 'l tetto, e marmo il pavimento</l>
<l>De la superba, incomparabil mole.</l>
<l>Quel poi, che sporge in fuori, e che traspare,</l>
<l>Son tutte gemme pretiose, e rare.</l>
</lg>
<lg type="ottava">
<l>L'elevate colonne, e i capitelli</l>
<l>Sporgon con tutto il fregio intere in fuore,</l>
<l>Di rubin, di zaffir, d'altri gioielli</l>
<l>Diversi d'artificio, e di colore.</l>
<l>Ricchi carbonchi, trasparenti, e belli</l>
<l>Ornan tutta la parte inferiore.</l>
<l>Son le colonne del più basso loco</l>
<l>Carbonchi, che fiammeggian come foco.</l>
</lg>
<lg type="ottava">
<l>Posano queste senza base in terra</l>
<l>Di sette teste e d'un lavoro egregio.</l>
<l>Di tre colonne un van tra lor si serra,</l>
<l>Esse stan sotto à i triglifi del fregio.</l>
<l>Piovon più sotto quei triglifi à terra</l>
<l>Sei rare goccie d'incredibil pregio.</l>
<l>Più sotto il capitel rendono adorno</l>
<l>Gli uovoli, che gli fan corona intorno.</l>
</lg>
<lg type="ottava">
<l>Fra colonna, e colonna compartiti</l>
<l>Distinse i fori il nobile architetto.</l>
<l>I mesi intorno à quei stanno scolpiti,</l>
<l>Che monstran tutti il lor diverso effetto.</l>
<l>À i corpi mezzo fuor del muro usciti</l>
<l>Fan l'architrave, e la cornice un tetto.</l>
<l>Adornan le metope in più maniere</l>
<l>Astrolabij, quadranti, horloggi, e sfere.</l>
</lg>
<lg type="ottava">
<l>Di qui tolsero i Dori il bel lavoro,</l>
<l>Che Dorico hor si fa per tutto 'l mondo,</l>
<l>Come tolser gl'Ionij anchora il loro</l>
<l>Da la forma de l'ordine secondo.</l>
<l>Quì le colonne di diamante foro</l>
<l>Col capitel, che incurva i lati al tondo,</l>
<l>Ch'à ritirar la sua voluta in dentro</l>
<l>Diverso vuol tredici volte il centro.</l>
</lg>
<lg type="ottava">
<l>Le seconde colonne un quarto meno</l>
<l>Son de le prime, ma col piedestallo</l>
<l>S'inalzan tanto, che ne più, ne meno</l>
<l>Vien l'ordine alto il medesmo intervallo.</l>
<l>Nove larghezze del cerchio più pieno</l>
<l>Dan lor l'altezza, e fan nel fregio un ballo</l>
<l>Fanciulli ignudi sì vaghi, e lascivi</l>
<l>Fra festoni d'allor, che paion vivi.</l>
</lg>
<lg type="ottava">
<l>Intorno à l'ampie fenestre seconde</l>
<l>I segni splendon del zodiaco in oro,</l>
<l>E ciascun sopra il suo mese risponde</l>
<l>Co i proprij influssi, che piovono in loro.</l>
<l>Foco il Leon, ghiaccio l'Aquario infonde,</l>
<l>Sparge il mondo di fior l'Ariete, e 'l Toro.</l>
<l>Più quà sta il Cancro, e più là il Capricorno,</l>
<l>Questo fa un lungo, e quel fa breve il giorno.</l>
</lg>
<lg type="ottava">
<l>L'ultimo adornamento, che sta sopra,</l>
<l>È poca cosa differente à quello,</l>
<l>C'hor detto habbiam: sol fan diversa l'opra</l>
<l>Le figure, le pietre, e 'l capitello.</l>
<l>Questo à fogliami par, che mostri, e scopra</l>
<l>Un artificio più svelto, e più bello.</l>
<l>Le pietre pretiose ivi conteste</l>
<l>Son di zaffiro, e di color celeste.</l>
</lg>
<lg type="ottava">
<l>Par, che nel terzo fregio si dispicchi</l>
<l>Un viticcio, che va con varij giri,</l>
<l>E con questa e con quella herba s'appicchi,</l>
<l>E intorno à lor s'avolga, e si raggiri.</l>
<l>Fann' orlo al fregio pretiosi, e ricchi</l>
<l>Robini in oro, smeraldi, e zaffiri.</l>
<l>Fior, fronde, e frutti ingombran dentro il loco,</l>
<l>Di lauro, cedro, girasole, e croco.</l>
</lg>
<lg type="ottava">
<l>I terzi vani ingombran con grand'arte</l>
<l>Tutti i pianeti: e ciaschedun sta dove</l>
<l>Risponde à piombo sopra quella parte,</l>
<l>Che su'l suo segno del zodiaco piove.</l>
<l>Sopra Ariete e Scorpion si vede Marte,</l>
<l>Sta sopra Pesci, e Sagittario Giove.</l>
<l>Haver si veggon due case ciascuno:</l>
<l>N' han sol Febo e Diana una per uno.</l>
</lg>
<lg type="ottava">
<l>Non son l'altre facciate differenti</l>
<l>Dal'ordine di questa architettura.</l>
<l>È ben ver, ch'altre historie, et altre genti</l>
<l>Mostra in lor lo scarpello, e la scultura.</l>
<l>Son però tutte cose appartenenti</l>
<l>Al chiaro Dio, che di quel luogo ha cura.</l>
<l>Ma tutto è nulla à quel, che di sua mano</l>
<l>Ne la gran porta d'hor sculpì Vulcano.</l>
</lg>
<lg type="ottava">
<l>Il mar vi fe, che circonda la terra,</l>
<l>Nel mar pose i marittimi divini,</l>
<l>Dove ogn'un lieto diportandosi erra</l>
<l>Sopra grand'Orche e veloci delfini.</l>
<l>Triton con la man destra il corno afferra,</l>
<l>Con l'altra affrena i suoi destrier marini.</l>
<l>V'è quel, ch' innanzi il suo gregge si caccia,</l>
<l>E muta à suo piacer persona, e faccia.</l>
</lg>
<lg type="ottava">
<l>Con le Nereidi v'è la madre Dori,</l>
<l>Ritratte in atti gratiosi e belli.</l>
<l>Questa coglie in un scoglio varij fiori,</l>
<l>E secca al Sole i suoi verdi capelli:</l>
<l>Quella sta sopra un pesce mezza fuori;</l>
<l>L'altra balestra i suoi marini augelli.</l>
<l>Tutte un viso non han, non vario molto,</l>
<l>Qual si convien fra le sorelle il volto.</l>
</lg>
<lg type="ottava">
<l>Il mar la terra abbraccia, e la circonda;</l>
<l>Qui fa la terra un braccio, altrove il mare;</l>
<l>E giunti in un fan la sfera rotonda:</l>
<l>Ben che quì Pluto, ivi Nettuno appare.</l>
<l>La terra d'animanti in copia abonda,</l>
<l>D'huomini, e di città superbe, e rare</l>
<l>Di monti, e boschi, stagni, e laghi, e fiumi,</l>
<l>Di Ninfe, e mille suoi terrestri Numi.</l>
</lg>
<lg type="ottava">
<l>Fetonte la facciata altera vede,</l>
<l>Che sotto à l'equator guarda à l'occaso,</l>
<l>Non cura l'altre, e ben degne le crede</l>
<l>Non men di quella, c'ha veduto à caso.</l>
<l>Alza, e pon sù la ricca soglia il piede</l>
<l>Da maggior cura spinto e persuaso,</l>
<l>E vede il Sol nel suo seggio giocondo</l>
<l>Vago di dar la nova luce al mondo.</l>
</lg>
<lg type="ottava">
<l>À pena nel grande atrio entrò Fetonte,</l>
<l>Che la luce del Sol ne gli occhi il fere,</l>
<l>E per forza gli fa chinar la fronte,</l>
<l>E l'ansioso suo passo tenere.</l>
<l>Huomini, e donne assai leggiadre, e conte,</l>
<l>Che lo stanno à servir, cerca vedere;</l>
<l>E, per mirar quel, ch'à ciascun far tocchi,</l>
<l>De le sue proprie man fa scudo à gli occhi.</l>
</lg>
<lg type="ottava">
<l>Ne l'atrio il Sol s'adorna per uscire,</l>
<l>Gli ammantan l'Hore il ricco vestimento.</l>
<l>Queste fanciulle son, c'hanno il vestire</l>
<l>Succinto per fuggir l'impedimento.</l>
<l>Han l'ali, e par, che stian sempre per gire,</l>
<l>E fan tutte le cose in un momento.</l>
<l>Stannovi anchora, e servitù gli fanno</l>
<l>Con gran prestezza il Giorno, il Mese e l'Anno.</l>
</lg>
<lg type="ottava">
<l>Gli sta da la man destra una donzella,</l>
<l>Ne mai sta, che non rida, giochi, ò balli.</l>
<l>È la stagion, che verde ha la gonella</l>
<l>Sparta di bianchi fior vermigli, e gialli.</l>
<l>Di rose, e latte è la sua faccia bella;</l>
<l>Son perle i denti, e le labra coralli:</l>
<l>E ghirlande le fan di varij fiori</l>
<l>Scherzando seco i suoi lascivi amori.</l>
</lg>
<lg type="ottava">
<l>Una donna, il cui viso arde, e risplende,</l>
<l>V'è, che di varie spighe il capo ha cinto,</l>
<l>Con un specchio, ch' al Sole il foco accende,</l>
<l>Dove il suo raggio è ribattuto, e spinto.</l>
<l>Tutto quel, che percote, in modo offende,</l>
<l>Che resta secco, strutto, arso, et estinto.</l>
<l>Ovunque si riverberi, et allumi,</l>
<l>Cuoce l'herbe, arde i boschi, e secca i fiumi.</l>
</lg>
<lg type="ottava">
<l>Stavvi un' huom più maturo da man manca,</l>
<l>Dio de i tre mesi, i quai precede Agosto;</l>
<l>Che 'l viso ha rosso, e già la barba imbianca,</l>
<l>E sta sordido, e grasso, e pien di mosto.</l>
<l>Ha il fiato infetto, e tardi sì rinfranca</l>
<l>Chi vien dal suo venen nel letto posto.</l>
<l>D'uve mature son le sue ghirlande,</l>
<l>Di fichi, e ricci di castagne, e ghiande.</l>
</lg>
<lg type="ottava">
<l>Un vecchio v'è, ch'ogn'un d'horrore eccede,</l>
<l>E fa tremar ciascun, ch'à lui pon mente.</l>
<l>Sol per traverso il Sol tal volta il vede.</l>
<l>Ei stà rigido, e freme, e batte il dente.</l>
<l>È ghiaccio ogni suo pel dal capo al piede,</l>
<l>Nè men brama ghiacciar quel raggio ardente;</l>
<l>E nel fiatar, tal nebbia spirar suole,</l>
<l>Ch'offusca quasi il suo splendore al Sole.</l>
</lg>
<lg type="ottava">
<l>Un' altro vecchio più grato, e più bello,</l>
<l>V'è molto amato, e conosciuto poco.</l>
<l>Ha l'ali, e vola ogn'hor, come uno uccello,</l>
<l>E par, che non si mova mai di loco.</l>
<l>Hor se ne sta col verno, hor col fratello,</l>
<l>Hor con colei, c' ha ne lo specchio il foco,</l>
<l>Hor con l'allegra Primavera il vedi,</l>
<l>Nè mai tien fermi i suoi veloci piedi.</l>
</lg>
<lg type="ottava">
<l>Con qualunque si stia, vuol mangiar sempre,</l>
<l>E cibi poco pretiosi gode.</l>
<l>D'acciaio ha i denti, e di sì dure tempre,</l>
<l>Ch'ogni spurcitia, ogni durezza rode:</l>
<l>Par, che 'l ferro, e l'acciar divori, e stempre,</l>
<l>E se si pon trovar cose più sode,</l>
<l>Ma molto più si pasca, e si nutrichi</l>
<l>Di statue rotte, e d'edifici antichi.</l>
</lg>
<lg type="ottava">
<l>Se ben il Tempo è tanto ingordo vecchio,</l>
<l>Ch'à lungo andare ogni cosa consuma,</l>
<l>Egli è padre del vero, un lume, un specchio,</l>
<l>Ch'ogni interno pensier scuopre, et alluma.</l>
<l>Ha sì buon' occhio, e sì sottile orecchio,</l>
<l>Che non bisogna, ch'alcun si presuma</l>
<l>Parlar mai sì secreto, ò mai far' opra</l>
<l>Sì sol, ch'egli non l'oda, vegga, e scuopra.</l>
</lg>
<lg type="ottava">
<l>Ciò, che i secoli suoi gli dan davante,</l>
<l>E i lustri, e gli anni, e i mesi, e i giorni, e l'hore,</l>
<l>S'ingoia, insino al porfido, e 'l diamante,</l>
<l>Non che 'l gaudio, e 'l dolor, l'odio, e l'amore.</l>
<l>Trangugghia le scritture tutte quante,</l>
<l>Mangia la gloria altrui, l'arme, e 'l valore:</l>
<l>Sol tre libri v'ha salvi ornati d'oro,</l>
<l>Incoronati di palma, e d'alloro.</l>
</lg>
<lg type="ottava">
<l>Ha rosa à questo intorno la coperta,</l>
<l>Ma la corona non ha punto guasta.</l>
<l>S'ha mangiata la margine, e scoperta</l>
<l>La lettera, ch'anchor dura contrasta.</l>
<l>La scrittura si sta libera, e certa,</l>
<l>Che 'l suo rabbioso dente non gli basta.</l>
<l>Quivi son tutte l'opre de i migliori</l>
<l>Filosofi, Poeti, et Oratori.</l>
</lg>
<lg type="ottava">
<l>Guarda quei libri di mal'occhio il Tempo,</l>
<l>E rodergli si sforza più che mai,</l>
<l>Poi fra se dice, e verrà bene il tempo,</l>
<l>Che di si saldi io n' ho perduti assai.</l>
<l>Questo non sarà già così per tempo,</l>
<l>Nè le glorie già mai spegner potrai</l>
<l>Di quei prudenti Principi, e discreti,</l>
<l>Amici d'Oratori, e di Poeti.</l>
</lg>
<lg type="ottava">
<l>Nè spegnerai, come di molti Heroi,</l>
<l>L'invitto nome d'<emph rend="sc">Henrico</emph> Secondo,</l>
<l>C' ha fatto l'alto Dio scender fra noi,</l>
<l>Acciò che dia più bella forma al mondo.</l>
<l>Cantan già molti i chiari gesti suoi,</l>
<l>Con sì felice stile, e sì giocondo,</l>
<l>Ch'à far, che restin divorati, e spenti,</l>
<l>Ti varran poco i tuoi rabbiosi denti.</l>
</lg>
<lg type="ottava">
<l>Con gli occhi il Sole, onde illumina il tutto,</l>
<l>Onde scopre ogni dì tutte le cose,</l>
<l>Vide il figliuol, che Climene ha produtto,</l>
<l>Star con le luci basse, e vergognose;</l>
<l>Ó figliuol, disse, e chi t'ha qui condutto?</l>
<l>Chi tanto alto desir nel cor ti pose?</l>
<l>Chi t'ha dato l'ardire, e chi 'l governo</l>
<l>Di pervenire al bel regno paterno?</l>
</lg>
<lg type="ottava">
<l>Ó padre, ei disse, s' io non sono indegno</l>
<l>Di poterti chiamar per questo nome,</l>
<l>Per lo splendor ti prego illustre, e degno,</l>
<l>Che nasce da le tue lucide chiome,</l>
<l>Dammi qualche certezza, e qualche pegno,</l>
<l>Onde si vegga manifesto, come</l>
<l>Io sia vero à te figlio, à me tu padre,</l>
<l>Nè m'habbia il falso mai detto mia madre.</l>
</lg>
<lg type="ottava">
<l>Il Sol, ch' intende quella intensa voglia,</l>
<l>C' ha fatto al figlio far sì gran viaggio,</l>
<l>Per poter meglio à lui parlar, si spoglia</l>
<l>Del suo più chiaro, e luminoso raggio.</l>
<l>Nè basta, che l'abbracci, e che 'l raccoglia,</l>
<l>E gli mostri nel viso il suo coraggio,</l>
<l>Per dimostrar, ch'egli è sua vera prole,</l>
<l>Disse lieto ver lui queste parole.</l>
</lg>
<lg type="ottava">
<l>Non si potrà negar già mai Fetonte,</l>
<l>Ch'un ramo tu non sia dell'arbor mio</l>
<l>Per quel, che mostran l'animo, e la fronte,</l>
<l>Che ti scopron figliuol d'un grande Dio.</l>
<l>Non mente Febo, e Climene, et ho pronte</l>
<l>Le voglie ad empir meglio il tuo desio.</l>
<l>Chiedi pur quel, che più t'aggrada, e giova,</l>
<l>Che di questo vedrai più certa prova.</l>
</lg>
<lg type="ottava">
<l>Circa il proposto mio fermo pensiero</l>
<l>Serva Palude stigia il tuo rigore;</l>
<l>Voglio, perche ei non dubiti del vero,</l>
<l>Ch' in ciò mi leghi il mio libero core.</l>
<l>De la proferta il giovinetto altiero,</l>
<l>Troppo si confidò del suo valore,</l>
<l>E disse un giorno voler' esser duce</l>
<l>Del suo bel carro, e de la sua gran luce.</l>
</lg>
<lg type="ottava">
<l>Udito l'incredibile ardimento,</l>
<l>Subito il padre si venne à pentire</l>
<l>De la promessa e del gran giuramento,</l>
<l>Che l'impediano à potersi disdire.</l>
<l>Crollando il capo illustre, e mal contento</l>
<l>Disse, ò figliuol, questo è troppo alto ardire;</l>
<l>E se mancar potessi à i detti miei,</l>
<l>Questa domanda sol ti negherei.</l>
</lg>
<lg type="ottava">
<l>Da questo figliuol mio ti dissuado,</l>
<l>Come quel, ch'antivedo i nostri danni.</l>
<l>Che mio tu periresti, e tuo mal grado,</l>
<l>E se credi altramente, tu t'inganni.</l>
<l>Quest'è troppo alto honor, troppo alto grado</l>
<l>Per le tue forze, e per sì teneri anni.</l>
<l>Questo pensier, dov' hai l'animo inteso,</l>
<l>È per gli homeri tuoi troppo gran peso.</l>
</lg>
<lg type="ottava">
<l>Figliuol, t'ha fatto il tuo destin mortale,</l>
<l>Ma quel, che cerchi, dal mortal si parte,</l>
<l>Che regger questo carro alcun non vale,</l>
<l>Fuor, ch' io, che n' ho l'esperienza, e l'arte.</l>
<l>Gli sfrenati destrier, le rapide ale</l>
<l>Non potria raffrenar Giove, ne Marte.</l>
<l>Giove, che aventa i folgori, e 'l ciel move.</l>
<l>E che si può trovar maggior di Giove?</l>
</lg>
<lg type="ottava">
<l>Erta è la prima via sì, che à gran stento</l>
<l>I miei freschi destrier posson montarla.</l>
<l>Quando à l'altezza poi giunto mi sento,</l>
<l>E vengo con la mente à misurarla,</l>
<l>M'assal tanto timor, tanto spavento,</l>
<l>Ch'io non oso con gli occhi riguardarla,</l>
<l>E tremo, figlio, anchor solo à pensare</l>
<l>Quanto bassa allhor sia la terra, e 'l mare.</l>
</lg>
<lg type="ottava">
<l>Quindi comincio à declinare al basso,</l>
<l>E tal furia à la china il carro mena,</l>
<l>E pommi in tal travaglio, in tal conquasso,</l>
<l>Che mi fa perder l'animo, e la lena,</l>
<l>E regger posso affaticato, e lasso</l>
<l>Con ambedue le man la briglia à pena,</l>
<l>Tal, che Theti tal'hor paventa, e teme</l>
<l>Non pera co i cavalli, e 'l carro insieme.</l>
</lg>
<lg type="ottava">
<l>E più bisogna opporsi al ciel, che gira,</l>
<l>All'assiduo rotar del mobil primo,</l>
<l>Ch' à forza in alto l'altre stelle tira,</l>
<l>Di via le toglie et le trabocca à l'imo.</l>
<l>Me dal viaggio mio già non ritira,</l>
<l>Gli vò sicuro incontro, e non lo stimo.</l>
<l>Ti dò il carro, i destrier, la sferza, el morso,</l>
<l>Pensi tu contra il ciel fare il tuo corso ?</l>
</lg>
<lg type="ottava">
<l>Ne ti creder fra via prender ristauro,</l>
<l>Selve, e città del ciel poter godere,</l>
<l>Pensa pur pria, che giunghi al vecchio Mauro,</l>
<l>lnsidie attraversar d'horrende fiere.</l>
<l>S'ha da passar fra le corna d'un Tauro,</l>
<l>Che 'l piu terribil non si può vedere:</l>
<l>Questo mai del zodiaco non si parte,</l>
<l>E ne guarda di dodici una parte.</l>
</lg>
<lg type="ottava">
<l>Si và dove saetta il Sagittario,</l>
<l>E dove rugghia il feroce Leone.</l>
<l>E ciaschedun di lor crudo aversario</l>
<l>A chi passa di là, tosto s'oppone.</l>
<l>V'è quel, ch' incurva le branche al contrario</l>
<l>Di quel, che fa l'horrendo Scorpione,</l>
<l>Un piega, e l'altro sì stende le braccia,</l>
<l>Che fuor del segno suo la Libra abbraccia.</l>
</lg>
<lg type="ottava">
<l>Ti pensi tu gli alipedi destrier,</l>
<l>Fatti arditi dal foco, e dal veneno,</l>
<l>Che sbuffan fuor, indomiti, et altieri,</l>
<l>Poter ben governar sotto il tuo freno?</l>
<l>Posso à pena farl'io, quando empi, e fieri</l>
<l>Per la gran fugga han maggior foco in seno.</l>
<l>Deh figliuol mio non m'astringer sì forte,</l>
<l>Perche l'auttor sarei de la tua morte.</l>
</lg>
<lg type="ottava">
<l>Tu cerchi solo un fido pegno havere,</l>
<l>Per saper se da me disceso sei:</l>
<l>Questo tu puoi dal mio volto sapere,</l>
<l>Da la pietà, che sta ne gli occhi miei.</l>
<l>In lor puoi chiaro scorgere, e vedere,</l>
<l>S' io ti son padre, ò nò; così vorrei,</l>
<l>Che penetrar potessi ne l'interno</l>
<l>Per veder meglio il mio pensier paterno.</l>
</lg>
<lg type="ottava">
<l>Che mi preghi infelice, che m'abbracci</l>
<l>Per ottenere il temerario intento,</l>
<l>Che senza, che parola più ne facci,</l>
<l>Ho da servar lo stigio giuramento.</l>
<l>Mi spiace ben, che cosa ti procacci,</l>
<l>Ond' io ne viva poi sempre scontento.</l>
<l>Cio, che chiedi, haverai: ma ben t'essorto,</l>
<l>Che più nel chieder tuo ti mostri accorto.</l>
</lg>
<lg type="ottava">
<l>Ciò, che di ricco ha 'l ciel, la terra, e 'l mare,</l>
<l>Chiedi figliuol, che non ti si contende:</l>
<l>Ma questo, che detto hai, lascialo stare,</l>
<l>Ch'ogni ruina tua di quì dipende.</l>
<l>Quel desio, che ti fa tanto elevare,</l>
<l>Sol la bassezza tua cerca, et attende.</l>
<l>Quell'alto honor, che 'l tuo pensiero agogna,</l>
<l>Sarà la morte tua, la tua vergogna.</l>
</lg>
<lg type="ottava">
<l>Havea già detto il Sole ogni ragione,</l>
<l>Che più dal suo desio potea ritrarlo;</l>
<l>Ma vuol Fetonte il carro, e se gli oppone,</l>
<l>E dice tuttavia, che vuol guidarlo.</l>
<l>Quando ei vide la stessa intentione,</l>
<l>E non poter da lei punto levarlo,</l>
<l>Condusse lui prendendol per la mano</l>
<l>Al carro, al dono egregio di Vulcano.</l>
</lg>
<lg type="ottava">
<l>Di ricche gemme è quel bel carro adorno,</l>
<l>Et ha d'oro il timone, et l'asse d'oro.</l>
<l>Le curvature de le rote intorno</l>
<l>Da salda fascia d'or cerchiate foro.</l>
<l>I raggi son, che fan più chiaro il giorno,</l>
<l>D'argento, e gemme in un sottil lavoro.</l>
<l>E tutto insieme sì gran lume porge,</l>
<l>Ch'in ciel da terra il carro non si scorge.</l>
</lg>
<lg type="ottava">
<l>Mentre mira il magnanimo Fetonte</l>
<l>Il nobil carro, il lavoro eccellente,</l>
<l>L'Aurora uscendo fuor de l'orizonte</l>
<l>Sparge di rose tutto l'oriente.</l>
<l>Fuggon le stelle, e si bendan la fronte</l>
<l>Tosto, ch'appar la stella più lucente,</l>
<l>Ch'anchor si mostra, e coprir non si vole,</l>
<l>Se fuor non vede pria spuntare il Sole.</l>
</lg>
<lg type="ottava">
<l>Febo, che l'aria già farsi vermiglia</l>
<l>Vede, e fuggir le tenebre l'Aurora,</l>
<l>Comanda a l'Hore, che mettan la briglia,</l>
<l>E ciò, che fa mestier per uscir fuora.</l>
<l>Corre la velocissima famiglia,</l>
<l>E fa tutte le cose allhora allhora.</l>
<l>Tosto i freschi destrier d'ambrosia pieni</l>
<l>Sentiro al collo i lor sonori freni.</l>
</lg>
<lg type="ottava">
<l>Il Sol pria, che Fetonte il lume prenda,</l>
<l>Gli unge di liquor sacro il capo, e 'l viso,</l>
<l>Che da la fiamma rapida il difenda,</l>
<l>E 'l faccia star da lei sempre diviso.</l>
<l>Gli veste i raggi, e fa che 'l carro ascenda,</l>
<l>E poi, che nel suo seggio il vide assiso,</l>
<l>Piangendo disse; Poi, ch' ir t'apparecchi,</l>
<l>À quel, c'hor ti vo' dir, presta gli orecchi.</l>
</lg>
<lg type="ottava">
<l>La sferza co i destrier non usar troppo,</l>
<l>Ma fa, che sappi ben tenergli in freno,</l>
<l>Perche con l'ordinario lor galoppo</l>
<l>Faran questo viaggio in un baleno:</l>
<l>Attendi hor per non dar' in qualch'intoppo</l>
<l>À quel camin, ch' io ti discrivo à pieno.</l>
<l>Per quella zona hai da guidare il plaustro,</l>
<l>Ch'in mezzo sta fra l'Aquilone, e l'Austro.</l>
</lg>
<lg type="ottava">
<l>Un cerchio obliquo questa zona cinge,</l>
<l>E per confin da questo, e da quel lato</l>
<l>Ha le due zone, che la nostra attinge.</l>
<l>In questo obliquo è il tuo camin serrato.</l>
<l>Il vestigio vedrai, che vi depinge</l>
<l>Il carro mio, che per tutto è segnato:</l>
<l>Ma fa, ch'à questo anchora habbi rispetto,</l>
<l>Ch'importa molto più di quel, c' ho detto.</l>
</lg>
<lg type="ottava">
<l>Per far la terra, e 'l ciel nel caldo eguali,</l>
<l>Fa, che troppo alto ò basso andar non tenti.</l>
<l>Se spieghi verso il ciel troppo alto l'ali,</l>
<l>Gli arderai tutti i suoi corpi lucenti:</l>
<l>Ma se troppo à l'ingiù t'atterri, e cali,</l>
<l>Con la terra arderai gli altri elementi.</l>
<l>Se 'l ciel vuoi salvo, e non arder la terra,</l>
<l>Fra l'uno, e l'altro il tuo camin riserra.</l>
</lg>
<lg type="ottava">
<l>Io raccomando à la fortuna il resto,</l>
<l>Che meglio di te stesso ti consigli,</l>
<l>E di nuovo t'essorto, e ti protesto,</l>
<l>Che 'l periglioso freno in man non pigli.</l>
<l>Ma bisogna d'andar, ch' io son richiesto</l>
<l>Da i colori del ciel, bianchi, e vermigli;</l>
<l>E già la notte fuggendo tal vista,</l>
<l>Ne l'Ocean sommersa è scura e trista.</l>
</lg>
<lg type="ottava">
<l>Più non può starsi, eccoti il freno in mano,</l>
<l>O se pur è mutabile il tuo core,</l>
<l>Mentre anchor fare il puoi, discendi al piano,</l>
<l>E lascia guida me del mio splendore.</l>
<l>Ti metti ad un periglio sopra humano,</l>
<l>E da poterne uscir con poco honore.</l>
<l>Deh non voler andar, deh prendi figlio</l>
<l>Più tosto, che 'l mio carro, il mio consiglio.</l>
</lg>
<lg type="ottava">
<l>Egli con giovinil corpo, e pensiero</l>
<l>Possiede allegro il bel carro paterno.</l>
<l>Allegro prende il fren d'ogni destriero,</l>
<l>Gli accoglie allegro sotto il suo governo,</l>
<l>E più, che fosse mai vano, e leggiero,</l>
<l>Ringratia il padre, che 'l dolore interno</l>
<l>Mostra col sospirar, ch'ogni hor rinova,</l>
<l>E con ogni attion, che 'l vero approva.</l>
</lg>
<lg type="ottava">
<l>In tanto Eto, e Piroo, con gli altri augelli,</l>
<l>Che senton de la sferza il moto, e 'l vento,</l>
<l>Si movon, si raccolgon, si fan belli,</l>
<l>E co piè zappan tutto 'l pavimento.</l>
<l>Sbuffan fiamme, annitriscon, come quelli,</l>
<l>Che tutto hanno al volar l'animo intento.</l>
<l>Tolti tutti i ripari, e 'n aria alzati,</l>
<l>Trapassan gli euri in quelle bande nati.</l>
</lg>
<lg type="ottava">
<l>Gioisce all'apparir del Sol la terra,</l>
<l>Levan' allegre il capo l'herbe, e i fiori.</l>
<l>Cantando il vago augel s'aggira, et erra,</l>
<l>E saluta la luce, che vien fuori.</l>
<l>Superbo l'aureo serpe esce sotterra,</l>
<l>Che spera al Sol goder gli usati amori.</l>
<l>Godono huomini, e fiere intorno intorno,</l>
<l>Che veggon far si bel principio al giorno.</l>
</lg>
<lg type="ottava">
<l>Ó cieca terra, ò miseri animali,</l>
<l>Non sapete, che mal il Sol v'apporti,</l>
<l>Ne men, c'hoggi saran tutti i mortali</l>
<l>Dal suo foco crudel distrutti, e morti.</l>
<l>Poco à te vago augel, gioveran l'ali,</l>
<l>Poco à voi serpi, esser'al Sol più forti,</l>
<l>E te terra, à cui par,che tanto giove,</l>
<l>Vedrò contra di lui dolerti à Giove.</l>
</lg>
<lg type="ottava">
<l>Fendon le rare nebbie i destrier tutte</l>
<l>Co i piedi, con le penne, e con le rote;</l>
<l>È le fa tosto rimaner distrutte</l>
<l>L'impetuoso Sol, che le percote.</l>
<l>E leve il peso, et le rote condutte</l>
<l>Son da i destrier per regioni ignote,</l>
<l>Che non sentendo à l'uso il giogo grave,</l>
<l>Van come in mar mal governata nave.</l>
</lg>
<lg type="ottava">
<l>Nave, che senza il peso, che richiede,</l>
<l>Sia combattuta dal vento, e dal mare,</l>
<l>Che sì sopra acqua il mar vagando fiede,</l>
<l>Che par, che sempre stia per traboccare,</l>
<l>Hor s'alza, hor si ribalta, hor torna in piede;</l>
<l>Così quel carro era costretto à fare,</l>
<l>E senza il peso suo con più d'un salto</l>
<l>Gir balzando per l'aria, hor basso, hor alto.</l>
</lg>
<lg type="ottava">
<l>Gl'indomiti destrier, c'han fatto il saggio</l>
<l>Di questo novo lor più dolce morso,</l>
<l>Lasciano il noto lor trito viaggio,</l>
<l>E dove ben lor vien, drizzano il corso.</l>
<l>Fetonte se ne sta con mal coraggio,</l>
<l>Che non ha più consiglio, ne soccorso.</l>
<l>Non sà dove si vada, ò per qual via,</l>
<l>Ne se 'l sapesse, il fren regger potria.</l>
</lg>
<lg type="ottava">
<l>Vaghi forse veder varij paesi</l>
<l>I cavalli cominciano à drizzarsi</l>
<l>Dove il giorno, e la notte è di sei mesi,</l>
<l>Dove si vede il Polo immobil starsi.</l>
<l>Già l'orse, e i buoi dal troppo caldo offesi</l>
<l>Nel prohibito mar voller tuffarsi,</l>
<l>E tu non men di lor tardo Boote</l>
<l>Fuggisti anchor con le tue pigre rote.</l>
</lg>
<lg type="ottava">
<l>Quel pigro Drago, che dal freddo astretto</l>
<l>Non fu mai formidabile à nessuno,</l>
<l>Come sentì dal Sol scaldarsi il petto,</l>
<l>Diventò fiero, horribile, e importuno.</l>
<l>Già si prepara, e si mette in assetto</l>
<l>D'uccider quei cavalli ad uno, ad uno,</l>
<l>E s'oppon lor si spaventoso, e fiero,</l>
<l>Che gli fece cangiar strada, e pensiero.</l>
</lg>
<lg type="ottava">
<l>Per fuggire i cavalli e danno, e scorno,</l>
<l>Voltan la groppa al Drago, e via se'n vanno</l>
<l>Tanto affrettando verso il mezzo giorno,</l>
<l>Che 'l Tropico del Cancro passat' hanno.</l>
<l>Già non pensan gir là dal Capricorno,</l>
<l>Come nel noto lor viaggio stanno,</l>
<l>Ma per non gir, come havean fatto à caso,</l>
<l>Si drizzan per la pesta in ver l'occaso.</l>
</lg>
<lg type="ottava">
<l>Hor come l'inesperto auriga, e stolto</l>
<l>Mira da l'alto ciel la bassa terra,</l>
<l>Trema, e diventa pallido nel volto,</l>
<l>E poco men, che non ruina à terra.</l>
<l>Già quel tanto splendor gli ha 'l veder tolto,</l>
<l>Che gli occhi contra il suo voler gli serra.</l>
<l>Vorria già haver creduto à la sua madre,</l>
<l>E non haver mai conosciuto il padre.</l>
</lg>
<lg type="ottava">
<l>Gli Astrologi sagaci, et altri assai,</l>
<l>Se ben non sono in tal scienza instrutti,</l>
<l>Stupiscon, che i solari ardenti rai</l>
<l>Veggon da Polo à Polo esser condutti,</l>
<l>E più, che ardon si torridi, c'homai</l>
<l>Gli han quasi tutti quanti arsi, e distrutti,</l>
<l>Ma ben novo stupor allhor gl' ingombra,</l>
<l>Ch' all'austro il corpo lor veggon far ombra.</l>
</lg>
<lg type="ottava">
<l>Che farà l' infelice, ha già lasciato</l>
<l>Un gran spatio di ciel dietro à le spalle,</l>
<l>E già si vede à quel giogo arrivato,</l>
<l>Dove comincia à declinare il calle.</l>
<l>Ó voglia andar da questo, ò da quel lato,</l>
<l>Forza è calar ne la profonda valle:</l>
<l>Tien il fren, ma no'l regge, e non sa come</l>
<l>Gl'infiammati destrier chiamar per nome.</l>
</lg>
<lg type="ottava">
<l>Mentre scorrendo il ciel piange, e sospira</l>
<l>Il timido garzon, ne sa, che farsi,</l>
<l>Molti horrendi animali incontra, e mira,</l>
<l>Che son per tutto 'l ciel divisi, e sparsi.</l>
<l>Fra'l Sagittario, e la Vergine il tira</l>
<l>Il carro intanto, et ecco appresentarsi</l>
<l>L'horrendo Scorpion, che sì s'estende,</l>
<l>Che 'l luogo di due segni ingombra, e prende.</l>
</lg>
<lg type="ottava">
<l>Quando il pentito giovane s'accorge</l>
<l>De l'animal, che per ferir s'è mosso,</l>
<l>E ruggiadoso, et humido lo scorge</l>
<l>Di mortifer venen per tutto 'l dosso,</l>
<l>Che reflette la coda, e innanzi sporge</l>
<l>L'acute branche, e vuol venirgli addosso,</l>
<l>Per fuggir lascia il freno, e, più che puote</l>
<l>Con la sferza i destrier batte, e percuote.</l>
</lg>
<lg type="ottava">
<l>Come i cavalli abbandonato in tutto</l>
<l>Sentono il freno, e battersi su'l dorso,</l>
<l>Schivan quell'animal nocivo, e brutto,</l>
<l>E 'l suo crudele, e venenoso morso.</l>
<l>Scorrono hor alto, hor basso, il ciel per tutto.</l>
<l>Che più no'l vieta l' inimico morso,</l>
<l>Il misero s'appiglia ove hà più fede,</l>
<l>E più fermo, che può, su 'l carro siede.</l>
</lg>
<lg type="ottava">
<l>Come il nocchier, che l'arbore, e 'l timone</l>
<l>Perde, risolve il suo dubbioso petto,</l>
<l>Contra il voler del mar più non s'oppone,</l>
<l>Che non può più salvarsi al suo dispetto:</l>
<l>Ma si da tutto à sua discretione,</l>
<l>Indi si volge à Dio con caldo affetto,</l>
<l>Tal' ei, c' ha il freno, e 'l suo camin perduto</l>
<l>S'arrende, e sol da Dio ricerca aiuto.</l>
</lg>
<lg type="ottava">
<l>Tanto verso la terra il carro scende,</l>
<l>Che si trova da lei poco lontano.</l>
<l>Maraviglia, e stupor la Luna prende</l>
<l>Vedersi sotto i destrier del germano.</l>
<l>Fuman le nubi, e la terra si fende,</l>
<l>Arde già il monte, e tutto aperto è 'l piano.</l>
<l>I pascoli dal Sol percossi, e secchi,</l>
<l>Diventan tuttavia canuti, e vecchi.</l>
</lg>
<lg type="ottava">
<l>Già le mature, e secche biade danno</l>
<l>Occasion, che vi si appicchi il foco,</l>
<l>E porgono materia al lor gran danno,</l>
<l>Ch'ad arder son le prime in ogni loco.</l>
<l>Gli arbori senza honor ne i monti stanno,</l>
<l>Già si veggon fumare à poco à poco.</l>
<l>Arde l'antica quercia, e la castagna,</l>
<l>E sembra un Mongibello ogni montagna.</l>
</lg>
<lg type="ottava">
<l>Arde il già vivo frassino, e l'abete</l>
<l>Come faria lino incerato, ò paglia.</l>
<l>Tutto è foco Ida, et Emo, e Tauro, et Ete,</l>
<l>In Frigia, in Tracia, in Cilicia, in Tessaglia.</l>
<l>Freddi monti di Scithia, non potete</l>
<l>Far, che 'l vostro gran freddo hoggi vi vaglia;</l>
<l>Caucaso abbruggia, et Cinto, Olimpo, e Calpe,</l>
<l>Et ogni parte, ove dividon l'Alpe.</l>
</lg>
<lg type="ottava">
<l>Il pien di nebbie, e silvoso Apennino,</l>
<l>E Pindo, et Ossa, e Parnaso s'accende.</l>
<l>Più basso arde il Tarpeio, e l'Aventino;</l>
<l>Di raddoppiate fiamme Etna risplende.</l>
<l>Indi prende nel pian forza, e domino</l>
<l>Il foco, e in ogni parte si distende.</l>
<l>Converte al fin, così terribil fassi,</l>
<l>In cener le città, le mura, e i sassi.</l>
</lg>
<lg type="ottava">
<l>Vede il mesto Fetonte il mondo acceso,</l>
<l>E star di vive fiamme risplendente,</l>
<l>Non sa che far, ch'ogni hor più resta offeso</l>
<l>Dal cieco fumo, e dal calor, che sente.</l>
<l>Il metallo del carro ha 'l calor preso,</l>
<l>Che dà Vulcan ne la fucina ardente.</l>
<l>Confuso sta, ne sa dove andar debbia,</l>
<l>Cieco da la fumosa oscura nebbia.</l>
</lg>
<lg type="ottava">
<l>Allhor si crede, ch'arso, e in fumo volto</l>
<l>Dal foco il sangue à la suprema carne,</l>
<l>L'adusto Ethiope sortisse quel volto,</l>
<l>E quel nero color venisse à trarne.</l>
<l>Allhor fu al terren Libio il vigor tolto,</l>
<l>Che mai potesse poi più frutto darne.</l>
<l>Le Ninfe allhor co i crin sparti, et inconti</l>
<l>Cercaro in vano i fiumi, e i laghi, e i fonti.</l>
</lg>
<lg type="ottava">
<l>Beotia Dirce, et Efiro Pirene</l>
<l>Cercano, et Argo d'Amimmone l'onde.</l>
<l>Ne sol l'angusto fonte secco viene,</l>
<l>Ma i fiumi, che più larghe hanno le sponde.</l>
<l>Chi da i lati l'Europa, e l'Asia tiene,</l>
<l>In mezzo all'acque avampa, e si nasconde.</l>
<l>Xanto impara à gittar fiamme e faville,</l>
<l>Per saper arder ben poi contra Achille.</l>
</lg>
<lg type="ottava">
<l>Arse in Armenia Eufrate, in Siria Oronte,</l>
<l>Il Gange, dove à noi nasce l'aurora.</l>
<l>Arse in Scithia il veloce Termodonte,</l>
<l>In Spagna il Tago, che 'l suo letto indora.</l>
<l>Nel mondo estremo la superba fronte</l>
<l>Nascose il Nil, che sta nascosta anchora;</l>
<l>E le sue parti già da l'acque ascose</l>
<l>Fur sette valli aduste, et arenose.</l>
</lg>
<lg type="ottava">
<l>I fiumi de l'Hesperia non fur meno</l>
<l>De gli altri frati lor secchi, et asciutti.</l>
<l>Il Rodano restò senz'acqua, e 'l Reno,</l>
<l>E 'l Tebro altero Imperator di tutti.</l>
<l>Il mar, che suol haver sì gonfio il seno,</l>
<l>Allhor mancò de' suoi superbi flutti.</l>
<l>Molti bracci di mar chiusi fra terra</l>
<l>Restar campi arenosi, arida terra.</l>
</lg>
<lg type="ottava">
<l>Crescon per tutto 'l mar gli scogli, e i monti,</l>
<l>Che l'elevato mar tenea coperti.</l>
<l>Più non sono i Delfini agili, e pronti</l>
<l>À saltar sopra il mar tutti scoperti.</l>
<l>Altro pesce non v'è, che sopra monti,</l>
<l>Ne stan molti sù i liti arsi, e deserti,</l>
<l>Molti sopr'acqua i più grandi, e i più forti</l>
<l>Ne vanno à galla arrovesciati, e morti.</l>
</lg>
<lg type="ottava">
<l>E come suona la fama nel mondo,</l>
<l>Il dubbio Proteo, e le Nereide, e Dori</l>
<l>Trovar del mare il più sepolto fondo,</l>
<l>Sotto i men caldi, e men nocivi humori.</l>
<l>Nettuno in volto irato, e furibondo</l>
<l>Infino al petto uscì tre volte fuori,</l>
<l>E tre volte attuffossi, e non ste saldo,</l>
<l>Per non poter soffrir le luce, e 'l caldo.</l>
</lg>
<lg type="ottava">
<l>Ha fessure, e voragini la terra,</l>
<l>Che scuopron dentro ogni suo luogo interno,</l>
<l>Tal che 'l raggio solar, ch'entra sotterra,</l>
<l>Fa lume al Re del tenebroso inferno.</l>
<l>Teme ei, che 'l ciel non gli habbia mosso guerra</l>
<l>Per privarlo del suo Stigio governo.</l>
<l>Percote Erinni il petto afflitta, e mesta,</l>
<l>E 'l capel viperin si straccia in testa.</l>
</lg>
<lg type="ottava">
<l>L'alma gran Terra, ch'è cinta dal mare,</l>
<l>Non può vetar, che 'l foco empio non entre</l>
<l>Dove son seco ritirati à stare</l>
<l>I fonti nel materno ombroso ventre.</l>
<l>Alza il fruttifer volto per parlare,</l>
<l>Oppon la mano à l'arsa fronte; e mentre</l>
<l>Vuol dir, trema, e si move; e gir si lassa</l>
<l>Più, che star non solea, terrena, e bassa.</l>
</lg>
<lg type="ottava">
<l>Poi disse con parlar tremante, e fioco,</l>
<l>Ó gran Dio de gli Dei, che pensi farmi;</l>
<l>Se ti par, che perir merti di foco,</l>
<l>Fà, che dal foco tuo senta bruciarmi;</l>
<l>Aventa il folgor tuo, che 'l duol non poco,</l>
<l>Se tu l'auttor sarai, vedrò mancarmi.</l>
<l>Che 'l mal non mi parrà, che sì m'annoi,</l>
<l>Se questo tu farai, che 'l tutto puoi.</l>
</lg>
<lg type="ottava">
<l>Perche sì crudo, et empio hoggi il Sol viene,</l>
<l>Che meco i dolci figli arde, e consuma?</l>
<l>Perche non fa quel, ch' à lui si conviene,</l>
<l>Ne il mondo come pria scalda, et alluma?</l>
<l>Perche fa quel, ch'à te sol s'appartiene?</l>
<l>Com'esser può, che tanto ei si presuma?</l>
<l>Che faccia à tutto 'l mondo sì gran torti,</l>
<l>E tu presente il vegga, e te'l comporti.</l>
</lg>
<lg type="ottava">
<l>Oime, che à pena la mia debil voce</l>
<l>Nel mio flebil parlar risolver posso,</l>
<l>Impedita dal foco, che mi coce</l>
<l>Il mio già lieto volto, e tutto 'l dosso;</l>
<l>Il qual non solo in quel, ch'appar, mi noce,</l>
<l>Ma strugge dentro la medolla, e l'osso.</l>
<l>Guarda gli arsi capei, l'arsiccia pelle</l>
<l>De le già membra mie sì vaghe, e belle.</l>
</lg>
<lg type="ottava">
<l>È questo il guiderdone, è questo il frutto?</l>
<l>Dunque i miei premij, i miei merti son tali?</l>
<l>De la fertilità, ch' io fo per tutto</l>
<l>Di fior, d'herbe, di frutti, e d'animali,</l>
<l>Ch'ogni anno hò il corpo lacero, e distrutto</l>
<l>Dal crudo aratro, e da gli empi mortali.</l>
<l>Nutrisco piante, augei, montoni, e buoi,</l>
<l>E fò le biade à l'huom, l' incensi à voi.</l>
</lg>
<lg type="ottava">
<l>È dunque ben, che per premio, e per merto</l>
<l>Di convertirmi in cener ne consegua?</l>
<l>Or sù poniam per qualche mio demerto,</l>
<l>Che 'l crudel foco m'arda, e mi persegua,</l>
<l>C'ha fatto il tuo fratel, che sta coperto</l>
<l>In mezzo à l'Oceano, e si dilegua ?</l>
<l>Che 'l batte il Sol sì pertinace, e duro,</l>
<l>Ch' in mezzo à l'onde sue non è sicuro.</l>
</lg>
<lg type="ottava">
<l>Perche gli manca il mar? perche discresce</l>
<l>Quel gran regno, ch' à lui toccò per sorte?</l>
<l>Perche gli uccide il suo gregge, il suo pesce</l>
<l>Il più superbo Dio de la tua corte?</l>
<l>Hor se di me, ne di lui non t' incresce,</l>
<l>E giudichi ambedue degni di morte,</l>
<l>Deh movati il tuo ciel, deh guarda intorno</l>
<l>Come l' infoca il portator del giorno.</l>
</lg>
<lg type="ottava">
<l>Deh gran rettor del ciel provedi innante,</l>
<l>Che 'l tuo ciel cada, à quelle fiamme sparte,</l>
<l>Ch'à te brucian le stelle, à me le piante,</l>
<l>E fan già rosso il cielo in ogni parte,</l>
<l>E cuocon sì le spalle al vecchio Atlante,</l>
<l>Che lascierà cader Mercurio, e Marte,</l>
<l>E te, se i poli il foco arde, e consuma;</l>
<l>E vedi ben, che l'uno, e l'altro fuma.</l>
</lg>
<lg type="ottava">
<l>Perche non pera il ciel, la terra, e 'l mare,</l>
<l>Ne torniam, come pria, tutti in confuso,</l>
<l>Salva dal foco quel, che puoi salvare,</l>
<l>E riserva le cose à miglior' uso.</l>
<l>Il vapor non potè più sopportare</l>
<l>La terra, e 'l volto in se medesma chiuso</l>
<l>Si ristrinse nel suo luogo più interno,</l>
<l>Presso al già buio, hor luminoso inferno.</l>
</lg>
<lg type="ottava">
<l>Mosso dal giusto priego il Re celeste</l>
<l>Tutto chiamò per testimonio il cielo,</l>
<l>E quel, che diede il carro, e quella veste,</l>
<l>Che sforza l'auree stelle à porsi il velo,</l>
<l>E mostrando le fiamme ingorde, e preste,</l>
<l>Che fa nel mondo il distruttor del gielo,</l>
<l>Disse: arderà, se da noi gli è permesso,</l>
<l>La Terra, il Cielo, il Mar, l'Aria, e se stesso.</l>
</lg>
<lg type="ottava">
<l>Tosto à l'altezza malagevol poggia,</l>
<l>Onde di nubi, e nebbie il mondo ingombra,</l>
<l>E di neve, e di grandine, e di pioggia,</l>
<l>Di tutto quel, ch'al Sol soglion far' ombra;</l>
<l>Ma la trovò con nova, e strana foggia</l>
<l>Tutta dal foco esser bruciata, e sgombra,</l>
<l>E 'l luogo, onde credea spegner Vulcano,</l>
<l>Ritrovò tutto dileguato, e vano.</l>
</lg>
<lg type="ottava">
<l>À la maggior' altezza irato ascende,</l>
<l>Onde trà le saette, accende i lampi;</l>
<l>Un mortifero folgore in man prende,</l>
<l>Poi fa, che 'l cielo in quella parte avampi,</l>
<l>Lancia, e tornando impetuoso scende</l>
<l>L'ardente stral, che giunge vampi à vampi.</l>
<l>Quel tolse al miser l'alma, e 'l corpo accense,</l>
<l>Onde foco per foco allhor si spense.</l>
</lg>
<lg type="ottava">
<l>Dal foco, dal gran colpo, e dal romore</l>
<l>Sbigottiti i cavalli un salto fanno</l>
<l>Contrario l'uno à l'altro, e 'l collo fuore</l>
<l>Tolgon dal giogo, e vagabondi vanno.</l>
<l>Spargonsi i raggi, e quel chiaro splendore,</l>
<l>Le rotte rote in quella parte stanno,</l>
<l>Qui l'asse, ivi il timon, la 'l seggio cade,</l>
<l>Per gli arsi campi, e 'ncenerite strade.</l>
</lg>
<lg type="ottava">
<l>Si volge in precipitio il corpo estinto,</l>
<l>Ardendo l'aureo crin doppia facella,</l>
<l>E per l'aria à l' ingiù gran tratto spinto,</l>
<l>Sembra quando dal ciel cade una stella,</l>
<l>E se non cade, e quel cadere è finto,</l>
<l>Pur par, che cada, e che dal ciel si svella.</l>
<l>Lontan da la sua patria il Pò l'accoglie,</l>
<l>E lava lui con l'infiammate spoglie.</l>
</lg>
<lg type="ottava">
<l>Le ninfe de l'Italia, il foco spento,</l>
<l>(Che'l corpo anchora ardea) nel maggior fiume</l>
<l>Gli dier sepolcro; e fer su'l monimento</l>
<l>Così notar da le fabrili piume;</l>
<l>Fetonte giace quì, c'hebbe ardimento</l>
<l>Del carro esser rettor del maggior lume,</l>
<l>E se reggere al fin ben no'l poteo,</l>
<l>Pur osando alte imprese arse, e cadeo.</l>
</lg>
<lg type="ottava">
<l>Il mesto volto il suo padre infelice</l>
<l>Al mondo ascose, e tutto sol si dolse,</l>
<l>E se creder vogliam quel, che si dice,</l>
<l>Un dì passò, ch'egli girar non volse.</l>
<l>L'incendio, ch'ogni piano, ogni pendice</l>
<l>Ardeva, al mondo il suo splendor non tolse:</l>
<l>Tutto 'l mondo allumò l'incendio, e 'l foco,</l>
<l>Tanto, che pur giovò quel danno un poco.</l>
</lg>
<lg type="ottava">
<l>Poi, che la madre Climene hebbe detto</l>
<l>Quel, ch'in tanto infortunio era da dire,</l>
<l>Stracciando i crini e percotendo il petto</l>
<l>Fè noto à tutto 'l mondo il suo martire.</l>
<l>Come insensata uscì del patrio tetto</l>
<l>Spargendo amare lagrime per gire</l>
<l>Per tutto 'l mondo tapinando tanto,</l>
<l>Che potesse al figliuol morire à canto.</l>
</lg>
<lg type="ottava">
<l>Ó Dio, che disse, e fe, quando fu giunta</l>
<l>A la terra lontana, e peregrina,</l>
<l>Dove il Pò fende in due parti la punta,</l>
<l>E ne và per due strade à la marina.</l>
<l>Da soverchio dolor trafitta, e punta</l>
<l>Sopra il novo sepolcro il volto china;</l>
<l>Legge, e sparge di pianto il dolce nome,</l>
<l>Stracciando le canute inculte chiome.</l>
</lg>
<lg type="ottava">
<l>Alzando al cielo poi gli humidi rai</l>
<l>Disse dal dolor cieca, e da lo sdegno,</l>
<l>Deh perche Giove un figlio tolto m'hai</l>
<l>Degno de la tua corte, e del tuo regno?</l>
<l>Qual' huom, qual Dio fra voi si trovò mai,</l>
<l>Che s'alzasse con l'animo à quel segno?</l>
<l>Dunque un cor sì magnanimo, e sì forte,</l>
<l>Dovea per premio haver da voi la morte?</l>
</lg>
<lg type="ottava">
<l>Non hebbe intention d'ardere il mondo</l>
<l>Quando s'accinse à sì magnanim'opra;</l>
<l>Non ornò di quei raggi il suo crin biondo</l>
<l>Per far' oltraggio à voi, che state sopra.</l>
<l>Per saper quel viaggio obliquo, e tondo,</l>
<l>Che fa, che vario il giorno à noi si scopra</l>
<l>V'andò, perche sapendol far' egli anco:</l>
<l>Potea giovar talhora al padre stanco.</l>
</lg>
<lg type="ottava">
<l>Deh non potevi senza fulminarlo</l>
<l>Rapirlo dal bel carro, ove sedea?</l>
<l>E tal nel tuo superbo imperio farlo,</l>
<l>Qual meritava l'animo, c'havea?</l>
<l>Molto maggior' honor t'era essaltarlo,</l>
<l>Per lo spirto divin, che in lui splendea.</l>
<l>Ben potevi schivar quel gran periglio,</l>
<l>E non mi tor sì generoso figlio.</l>
</lg>
<lg type="ottava">
<l>Questa nobile idea sublime, e degna,</l>
<l>A cui, figliuol, tutto 'l mondo era poco,</l>
<l>Può star, ch'un picciol sasso hor chiuda, e tegna?</l>
<l>E caper possa in così stretto loco?</l>
<l>Ahi saetta mortifera, et indegna,</l>
<l>Ahi crudo ingrato, e sconoscente foco,</l>
<l>Ch'osasti à sì bell'alma arder la scorza,</l>
<l>Che nota fe la tua possanza, e forza.</l>
</lg>
<lg type="ottava">
<l>Le sue dolenti affettuose note</l>
<l>Con mesti, e gratiosi atti accompagna.</l>
<l>Si straccia i crini, e si graffia le gote,</l>
<l>E con tal maestà si dole, e lagna,</l>
<l>Che movere à pietà d'intorno puote</l>
<l>Le rive, i monti, i boschi, e la campagna.</l>
<l>E tanto il Pò ne pianse, e se ne dolse,</l>
<l>Che l'acqua racquistò, che 'l Sol gli tolse.</l>
</lg>
<lg type="ottava">
<l>Ogni sorella di Fetonte, e figlia</l>
<l>Del Sol, non men di Climene si dole.</l>
<l>Si graffia, si percote, e si scapiglia,</l>
<l>Et empie il ciel di pianto, e di parole.</l>
<l>Questa alza al ciel le ruggiadose ciglia,</l>
<l>E quando incolpa Giove, e quando il Sole:</l>
<l>Quella sopra il sepolcro si distende,</l>
<l>E chiama il frate in van, che non l'intende.</l>
</lg>
<lg type="ottava">
<l>La terza stanca al fin s'asside in terra,</l>
<l>Le man commette, e 'n seno asconde il viso,</l>
<l>E fra le braccia il muto capo serra</l>
<l>Col pensiero al fratello intento, e fiso.</l>
<l>Stavvi un gran pezzo, e poi le man disserra,</l>
<l>E rompe quel silentio à l' improviso;</l>
<l>Si graffia, e straccia, e le man batte, e stride,</l>
<l>Fin che di novo si stanca, e s'asside.</l>
</lg>
<lg type="ottava">
<l>Passando van d'un in un' altro gesto,</l>
<l>D'un in un' altro gemito, e lamento,</l>
<l>Et ad ogni atto gratioso, e mesto</l>
<l>Danno un soave, e doloroso accento.</l>
<l>Passan di novo poi di quello in questo,</l>
<l>Dove le move, e sprona il lor tormento,</l>
<l>E tutti indicio manifesto fanno</l>
<l>Del crudel caso, e del dolor, che n' hanno.</l>
</lg>
<lg type="ottava">
<l>Quattro volte scoperte, e quattro ascose</l>
<l>La Luna havea le luminose corna;</l>
<l>Da quattro segni havea di gigli, e rose</l>
<l>L'Aurora innanzi al Sol la terra adorna;</l>
<l>Cento, e più volte havea tutte le cose</l>
<l>Scoperto il biondo Dio, che 'l mondo aggiorna;</l>
<l>E quelle per lungo habito, e costume</l>
<l>Anchor piangeano il mal rettor del lume.</l>
</lg>
<lg type="ottava">
<l>Stanca Fetusa, la maggior sirocchia</l>
<l>Pensa sedersi, e trova l' infelice</l>
<l>Le giunture indurate, e le ginocchia,</l>
<l>Ne come prima più seder le lice.</l>
<l>Lampetie andar vi vuol, che questo adocchia,</l>
<l>Ma la ritiene insolita radice.</l>
<l>Crede l'altra stracciar le chiome bionde,</l>
<l>E si trova le man piene di fronde.</l>
</lg>
<lg type="ottava">
<l>Chi si duol, che non può con ogni forza</l>
<l>Piegar le gambe, over girar la faccia:</l>
<l>Chi che virtute insolita già sforza</l>
<l>Farsi due lunghi rami ambe le braccia.</l>
<l>Veggono intanto una più dura scorza,</l>
<l>Che 'l corpo loro à poco à poco abbraccia.</l>
<l>Sol restava la voce, e 'l mesto viso,</l>
<l>Con cui ne diero à la lor madre aviso.</l>
</lg>
<lg type="ottava">
<l>Hor che può far la sconsolata, e mesta</l>
<l>Che sì strano spettacolo rimira?</l>
<l>Et à le figlie vede un'altra vesta,</l>
<l>Se non andar dove il furor la tira?</l>
<l>Corre, e soccorrer vuole hor quella, hor questa,</l>
<l>Vuol far, ne sa, che farsi, e pur s'aggira;</l>
<l>Guarda, e non vede cosa in quel contorno</l>
<l>Da torle quel novello arbor d'intorno.</l>
</lg>
<lg type="ottava">
<l>À i piu teneri rami al fin s'appiglia,</l>
<l>E d' ira accesa à piu poter gli schianta,</l>
<l>Per liberar l' incarcerata figlia</l>
<l>Da l' indiscreto legno, che l'ammanta.</l>
<l>Fa del suo sangue la terra vermiglia</l>
<l>Ogni ferita, e lacerata pianta.</l>
<l>E dice, non troncar madre, se m'ami.</l>
<l>Che laceri il mio corpo in questi rami.</l>
</lg>
<lg type="ottava">
<l>La scorza in tanto tutte le circonda,</l>
<l>E toglie à loro il volto, e le parole;</l>
<l>Il pianto nò, che più che mai n'abonda</l>
<l>L'arbor, c'hor sol col lagrimar si dole,</l>
<l>Ben ch'al fin perdon la forma de l'onda</l>
<l>Le lagrime indurate à più d'un Sole.</l>
<l>Esse hor son pioppi, ambre i disfatti lumi,</l>
<l>Queste adornan le donne, e quelli fiumi.</l>
</lg>
<lg type="ottava">
<l>A questo novo, e mostruoso fatto</l>
<l>Il Re de la Liguria fu presente,</l>
<l>Dal grande amore à quel sepolcro tratto,</l>
<l>Che porta al folgorato suo parente.</l>
<l>Ma l'havea più, che per lo sangue fatto,</l>
<l>Che gli era giunto d'animo, e di mente,</l>
<l>E lo stimò sì generoso, e degno,</l>
<l>Ch'abbandonò per lagrimarlo il regno.</l>
</lg>
<lg type="ottava">
<l>Più folti i boschi per li novi rami</l>
<l>De le meste sorelle di Fetonte,</l>
<l>Ripieni havea di dolorosi, e grami</l>
<l>Pianti, e lamenti, e 'l fiume, e 'l piano, e 'l monte:</l>
<l>E vedendo gl' insoliti legami,</l>
<l>Che coprian lor la dolorosa fronte,</l>
<l>Credo, ch'invidia gli toccasse il core,</l>
<l>Che fosser fuor del solito dolore.</l>
</lg>
<lg type="ottava">
<l>Tosto altro suon la mesta voce rende,</l>
<l>Di bianche piume poi coprir si vede,</l>
<l>Il collo se gli allunga, e si distende,</l>
<l>Lega rossa giuntura i diti, e'l piede.</l>
<l>La bocca un rostro non agguzza prende,</l>
<l>L'ala asconde la mano, e non si vede.</l>
<l>Cigno havea nome il Re Ligure, e quello</l>
<l>Nome ritenne essendo fatto augello.</l>
</lg>
<lg type="ottava">
<l>In mente anchor quanto già nocque, serra</l>
<l>À Fetonte à spiegar troppo alto l'ale,</l>
<l>Però non molto alzarsi osa da terra,</l>
<l>Che teme Giove, e 'l suo fulmineo strale.</l>
<l>Sol fra paludi egli s'aggira, et erra,</l>
<l>E per non cader giù, poco alto sale.</l>
<l>Habita fiumi, e laghi, et ogni loco,</l>
<l>Che pare à lui, che sia contrario al foco.</l>
</lg>
<lg type="ottava">
<l>Squalido il padre di Fetonte intanto,</l>
<l>Come morto cader del carro il mira,</l>
<l>Odia il giorno, e se stesso, e 'l regio ammanto,</l>
<l>E senza il suo splendor piange, e sospira:</l>
<l>Ne basta, che si doni in preda al pianto,</l>
<l>Che dal pianto si dona in preda à l' ira,</l>
<l>E nega in volto irato, e furibondo</l>
<l>D'esser più scorta de la luce al mondo.</l>
</lg>
<lg type="ottava">
<l>Troppo è stato inquieto il viver mio</l>
<l>Dal secolo primier, ch' incominciai,</l>
<l>C'havendo al mondo di giovar desio,</l>
<l>Vagato son senza posarmi mai,</l>
<l>Poi, ch'altro honor di ciò trar non poss'io,</l>
<l>Me ne starò ne' miei tormenti, e guai.</l>
<l>Trovisi un' altro duca, un'altra scorta,</l>
<l>Che guidi il carro, che la luce porta.</l>
</lg>
<lg type="ottava">
<l>S'alcun non v'è sì coraggioso, e forte,</l>
<l>Guidilo il Re de' folgori, e de' lampi,</l>
<l>Ch'allhor saprà quel, che 'l mio carro importe,</l>
<l>S'avien quel, ch'io non credo, che ne scampi.</l>
<l>Allhor saprà, che non merta la morte</l>
<l>Chi guida i miei cavalli, anchor ch' inciampi,</l>
<l>À cagion, che talhor lanciar s'arresti</l>
<l>Lo stral, che rende i padri orbati, e mesti.</l>
</lg>
<lg type="ottava">
<l>Mentre che 'l Sol così s'affligge, e dole,</l>
<l>Tutti i celesti Dei gli stanno intorno;</l>
<l>E pregan lui con supplici parole,</l>
<l>Che renda il mondo del suo lume adorno:</l>
<l>Che vede ben, che l'universa mole</l>
<l>Fia tenebrosa, se le toglie il giorno.</l>
<l>Giove si scusa, e prega, indi minaccia,</l>
<l>Non però sì, che più sdegnato il faccia.</l>
</lg>
<lg type="ottava">
<l>Gli sparti raggi per gli arsi sentieri</l>
<l>Febo ritrova, e l'infiammate spoglie;</l>
<l>Gli anchor smarriti, e stupidi destrieri</l>
<l>Sotto il suo duro fren di novo accoglie;</l>
<l>E incolpa lor, che sì vani, e leggieri</l>
<l>Mal secondar l'altrui giovenil voglie.</l>
<l>E come sian cagion del suo martoro,</l>
<l>Gli batte, e sferza, e incrudelisce in loro.</l>
</lg>
<lg type="ottava">
<l>Poi che l'alto motor le luci sparte</l>
<l>Vide raccor dal suo rettor primiero,</l>
<l>Volle veder, se 'l foco in qualche parte</l>
<l>Nociuto havesse al suo superbo impero,</l>
<l>Dove Vener trovò Saturno, e Marte</l>
<l>Tutti il lor cerchio haver saldo, et intero:</l>
<l>Onde volse à la terra il suo coraggio,</l>
<l>Per ristorarle il ricevuto oltraggio.</l>
</lg>
<lg type="ottava">
<l>Discende in terra, e la sua maggior cura</l>
<l>È di rifarle in tutto il torto, e 'l danno;</l>
<l>E trova i fiumi anchor pien di paura,</l>
<l>Che nel materno ventre ascosi stanno,</l>
<l>E d'uscir fuora alcun non assicura</l>
<l>Il timor, c'han del foco havuto, et hanno.</l>
<l>Egli li fece uscir, ben che sospetti</l>
<l>À dar da bere à i lor bruciati letti.</l>
</lg>
<lg type="ottava">
<l>Gli arbori arsicci, e senza il primo ornato,</l>
<l>Senza fior, senza frutti, e senza frondi,</l>
<l>Tutti fa ritornar nel primo stato</l>
<l>Di tutti i pregi lor lieti, e fecondi.</l>
<l>Fà, che 'l distrutto, e polveroso prato</l>
<l>D'herbe, e di fior, più che mai lieto abondi,</l>
<l>E fiumi, e piante, e prati, et herbe, e fiori,</l>
<l>Racquistar tutti i lor perduti honori.</l>
</lg>
<lg type="ottava">
<l>Andando Giove in questa parte, e in quella</l>
<l>Per veder s'altro il mondo havea di guasto,</l>
<l>Trova in Arcadia una vergine bella,</l>
<l>C' ha il sembiante lascivo, e 'l petto casto.</l>
<l>Serve Diana, e Calisto s'appella</l>
<l>Figlia à colui, che lupo era rimasto,</l>
<l>Quando per far le temerarie prove,</l>
<l>Fè quel convito sì nefando à Giove.</l>
</lg>
<lg type="ottava">
<l>Sopra tre lustri havea girato il Sole</l>
<l>Una volta il suo cerchio intorno intorno</l>
<l>Dal dì, ch' in terra uscì sì degna prole,</l>
<l>Che fe di sì bel dono il mondo adorno.</l>
<l>Ben mostran le bellezze uniche, e sole,</l>
<l>Che non ha più, ne manco tempo un giorno:</l>
<l>Che 'l ben disposto corpo, e la beltade</l>
<l>Ben corrisponde à la sua verde etade.</l>
</lg>
<lg type="ottava">
<l>Non vuol, ne men l'accade per ornarsi,</l>
<l>Che capei biondi si proccaci, ò finga,</l>
<l>Ch'assai l'è, perche i suoi non cadan sparsi,</l>
<l>Ch'un sottil nastro li circondi, e stringa.</l>
<l>À i vestimenti suoi succinti, e scarsi</l>
<l>Basta tanta cintura, che li cinga;</l>
<l>E sta sì ben disposta ogni sua parte,</l>
<l>Che rassembra un dispregio fatto ad arte.</l>
</lg>
<lg type="ottava">
<l>Sola, e sicura la vergine bella</l>
<l>Figlia del Re d'Arcadia se ne gia,</l>
<l>Vestita à guisa d'una pastorella,</l>
<l>Come à la legge sua si convenia;</l>
<l>Perche costume fu d'ogni donzella,</l>
<l>Che di Diana la norma seguia,</l>
<l>Fuggir le pompe, e vestir puro, e schietto</l>
<l>Per dimostrar la purità del petto.</l>
</lg>
<lg type="ottava">
<l>L'angelico suo viso, il bel sembiante,</l>
<l>Il vago de' begli occhi, e lo splendore,</l>
<l>E le maniere gratiose, e sante,</l>
<l>Che mostran la bellezza interiore,</l>
<l>E l'altre cose belle, che son tante,</l>
<l>Quante n' ha fatte di sua mano Amore,</l>
<l>Con dolce vago fan, ch' insieme accolto</l>
<l>Fà Venere albergar nel suo bel volto.</l>
</lg>
<lg type="ottava">
<l>Giove come farà, ch' incontra, e guarda</l>
<l>Un sì leggiardo, e sì divino aspetto,</l>
<l>Che novo amor per lei nol prenda, et arda,</l>
<l>Che non cerchi gustar novo diletto?</l>
<l>Per lo piacer, ch'egli ha, pur si ritarda</l>
<l>Del suo libero andar senza sospetto.</l>
<l>Quel bello andar dal suo desio l'arretra,</l>
<l>Che fa superbo l'arco, e la faretra,</l>
</lg>
<lg type="ottava">
<l>Dal più supremo ciel Febo havea visto</l>
<l>Tutti il caldo fuggir del mezzo giorno;</l>
<l>Volta era al cerchio l'ombra di Calisto,</l>
<l>Ch'ella fe poi di si bel nome adorno;</l>
<l>Col metro la cicala infame, e tristo,</l>
<l>Rendea noioso il mondo d'ogni intorno;</l>
<l>Quand' ella per fuggir quel caldo raggio</l>
<l>Volle por meta alquanto al suo viaggio.</l>
</lg>
<lg type="ottava">
<l>Dal Sole in una selva si nasconde</l>
<l>Di grossi faggi, e d'elevati cerri,</l>
<l>Che cento volte havea cangiate fronde,</l>
<l>Ne mai sentiti gl' inimici ferri.</l>
<l>Si ferma ad un ruscel di limpide onde</l>
<l>Ma l'arco allenta prima, che s'atterri.</l>
<l>L'arco s'allunga, e 'l nervo corto torna,</l>
<l>E tocca un sol de le distese corna.</l>
</lg>
<lg type="ottava">
<l>Indi si china à la gelata fonte,</l>
<l>E spesso l'acqua in su con la man balza.</l>
<l>Le sitibonde fauci aperte, e pronte</l>
<l>Quella parte n' inghiotton, che più s'alza.</l>
<l>Beve, e poi lava la sudata fronte,</l>
<l>Indi s'asside in terra, e si discalza;</l>
<l>Lava poi (che veduta esser non crede)</l>
<l>Fin' al ginocchio il suo candido piede.</l>
</lg>
<lg type="ottava">
<l>Vestito c'hebbe il piè fatto più bianco,</l>
<l>E ben tre volte trattasi la sete,</l>
<l>E la faretra toltasi dal fianco,</l>
<l>Pensa prendere alquanto di quiete:</l>
<l>Distende il corpo travagliato, e stanco</l>
<l>Per darsi per un pezzo in preda à Lete.</l>
<l>La faretra le serve in quel, che pote,</l>
<l>E fa guanciale à le vermiglie gote.</l>
</lg>
<lg type="ottava">
<l>Giove, che sempre n' ha seguita l'orma</l>
<l>Con l'animo, e con gli occhi ascosamente,</l>
<l>Et à la vaga sua maniera, e forma,</l>
<l>Di sì belle attioni ha posto mente,</l>
<l>Non si cura aspettar, ch'ella s'addorma,</l>
<l>Ma si muta di volto immantinente,</l>
<l>Da lei la riverita forma piglia</l>
<l>De la triforme sua pudica figlia.</l>
</lg>
<lg type="ottava">
<l>Già non saprà questo mio furto, e frodo,</l>
<l>Disse, la dispettosa mia consorte;</l>
<l>E se 'l sa ben, debbo io stimarlo in modo,</l>
<l>Che disprezzi un piacer di questa sorte?</l>
<l>Quando m'abbatterò, s'hor non la godo,</l>
<l>In così rara aventurosa sorte?</l>
<l>E giunto à lei con la mentita faccia</l>
<l>Le domandò dov'era stata à caccia.</l>
</lg>
<lg type="ottava">
<l>Tosto si leva la Vergine bella,</l>
<l>E riverente à la sua Dea s'inchina;</l>
<l>E dice con la sua dolce favella;</l>
<l>Ó vera de le Vergini Regina</l>
<l>Sappi, ch' io preferisco la tua stella</l>
<l>À tutta quanta la corte divina,</l>
<l>Et anchor, ch' egli m'oda, dire ardisco,</l>
<l>Ch'à Giove padre tuo ti preferisco.</l>
</lg>
<lg type="ottava">
<l>Tu sei di castitate un vero essempio</l>
<l>À le dilette tue pudiche ancelle,</l>
<l>Egli si fa talhor rapace, et empio</l>
<l>Ver le donne, ch'à lui paion più belle;</l>
<l>Trasforma il volto, e con lor grave scempio</l>
<l>Suole ingannar le semplici donzelle.</l>
<l>Ride ei, che preferir s'ode à se stesso,</l>
<l>Et accusar del suo propinquo eccesso.</l>
</lg>
<lg type="ottava">
<l>Allegro Giove intanto al bacio viene,</l>
<l>Bacio, che poco à donna casta lice,</l>
<l>E non, che ad una vergine stia bene,</l>
<l>Ma sarià troppo ad una meretrice.</l>
<l>Ella per far quel, ch'à lei si conviene,</l>
<l>De la sua caccia le ragiona, e dice;</l>
<l>Ma trattosi egli le mentite spoglie</l>
<l>Dir non la lascia, e l'honor suo le toglie.</l>
</lg>
<lg type="ottava">
<l>La misera donzella per salvarsi</l>
<l>Con parole e con fatti si difende.</l>
<l>Ma come puote una fanciulla aitarsi</l>
<l>Contra chi tutto move, e tutto intende?</l>
<l>Pur l' infelice fa quel, che può farsi.</l>
<l>Guarda, guarda, Giunon, s'ella contende,</l>
<l>Che non saran sì crudi i pensier tuoi,</l>
<l>Ne il mal farai, che le facesti poi.</l>
</lg>
<lg type="ottava">
<l>Giove nel ciel vittorioso riede,</l>
<l>E lascia quella, sconsolata, e mesta,</l>
<l>C' ha quella selva in odio; e ciò, che vede,</l>
<l>C' ha veduto il suo caso, la molesta.</l>
<l>Dal consapevol loco à torre il piede</l>
<l>Si move sì sollicita e sì presta,</l>
<l>Et ha tanta la fretta d'andar via,</l>
<l>Che quasi l'arco, e la faretra oblia.</l>
</lg>
<lg type="ottava">
<l>Mentre fra se la sua fortuna piagne,</l>
<l>E quasi ad ogni suo passo sospira,</l>
<l>Diana scevra da le sue compagne</l>
<l>Venirle incontro à l' improviso mira.</l>
<l>La Dea fa cenno à lei, che s'accompagne,</l>
<l>Ma quella al primo fugge, e si ritira;</l>
<l>Che teme anchor, che Giove insidioso</l>
<l>Non si dimori in quella forma ascoso.</l>
</lg>
<lg type="ottava">
<l>Ma come poi s'accorge, che le vanno</l>
<l>Non lungi l'altre sue caste sorelle,</l>
<l>E che conosce esser lontan l' inganno,</l>
<l>S'accosta, e cresce il numero di quelle.</l>
<l>Ahi come asconde mal seta, ne panno</l>
<l>Quel vitio, che fa donne le donzelle;</l>
<l>Come ne danno indubitato aviso</l>
<l>Le maniere, e l'andar, la lingua, e 'l viso.</l>
</lg>
<lg type="ottava">
<l>Più non si vede andar lieta, e superba</l>
<l>Innanzi à l'altre, come far solea,</l>
<l>Ma gli occhi non ardisce alzar da l'herba,</l>
<l>Ne 'l volto à l'alma, e riverita Dea,</l>
<l>Pur cerca asconder la sua doglia acerba,</l>
<l>Per non far noto il caso, ond'ella è rea;</l>
<l>Ma di poterla ben celar l'è tolto</l>
<l>Dal raddoppiato suo rossor del volto.</l>
</lg>
<lg type="ottava">
<l>Le vergini hanno il cor pudico, e netto,</l>
<l>Ne san per segni accorgersi del vero:</l>
<l>Onde tutte ne van senza sospetto,</l>
<l>Pensando, che le prema altro pensiero.</l>
<l>Ma ben saprete onde viene il difetto	</l>
<l>Prima, che passi il nono mese intero.</l>
<l>Vivete pure, e conversate insieme,</l>
<l>Che saprete il dolor, c'hoggi la preme.</l>
</lg>
<lg type="ottava">
<l>Dal dì, ch' in forma de la figlia Giove</l>
<l>Sfogò l'immoderato suo desio,</l>
<l>Nove volte mostrò le corna nove</l>
<l>La Luna, et altrettante il tondo empio</l>
<l>Pria, che Diana un dì giungesse dove</l>
<l>Le parve di fermarsi appresso un rio,</l>
<l>In una selva di quercie, e di faggi,</l>
<l>Per fuggire i fraterni estivi raggi.</l>
</lg>
<lg type="ottava">
<l>Lodato c'hebbe l'ombra, il bosco, e 'l sito,</l>
<l>Le parve fare il saggio anchor de l'acque,</l>
<l>E dentro il piede postovi, e sentito</l>
<l>Il suo temperamento, assai le piacque;</l>
<l>E fatto à tutte un generale invito</l>
<l>Di doversi bagnar, lor non dispiacque,</l>
<l>C'hanno il loco opportuno, e ben disposto,</l>
<l>Et ogni occhio, et ogni arbitro discosto.</l>
</lg>
<lg type="ottava">
<l>Hor che farà Calisto? se si spoglia,</l>
<l>Forz'è, che l'error suo si manifeste.</l>
<l>S'indugia, e mostra ben, che non n'ha voglia.</l>
<l>Ma l'altre à forza le traggon la veste,</l>
<l>E scopron la cagion de la sua doglia,</l>
<l>E 'l bel ricetto del seme celeste.</l>
<l>Ella non può con man celar sì 'l seno,</l>
<l>Che l'error non palesi il ventre pieno.</l>
</lg>
<lg type="ottava">
<l>Fuggi putta sfacciata, e come hai fronte</l>
<l>Star con noi senza il tuo virginal fiore?</l>
<l>Non profanar questo sacrato fonte,</l>
<l>Non macchiar questo limpido liquore.</l>
<l>Deh non Diana, non le dir tant'onte,</l>
<l>Che s' ha corrotto il corpo, hà casto il core;</l>
<l>Hà sano il suo di dentro, ma la scorza</l>
<l>Non, che 'l tuo genitor l'hà fatto forza.</l>
</lg>
<lg type="ottava">
<l>La casta compagnia sdegnata diede</l>
<l>À la compagna rea perpetuo essiglio.</l>
<l>L'infelice Calisto, che si vede</l>
<l>Esser' in odio al virginal conciglio,</l>
<l>Scontenta, e trista al patrio albergo riede,</l>
<l>Dove poco dapoi diè fuora un figlio,</l>
<l>Che riuscì da seme sì perfetto</l>
<l>Nobil di sangue, d'animo, e d'aspetto.</l>
</lg>
<lg type="ottava">
<l>Giunon lo stupro havea già presentito,</l>
<l>Che fatto havea l'adultero consorte,</l>
<l>Et haveva in buon tempo stabilito</l>
<l>Di castigar colei di mala sorte;</l>
<l>Ma come hà poi notitia, ch'al marito</l>
<l>Hà fatto un figlio, s'altera sì forte,</l>
<l>Che più la pena à lei tardar non vole,</l>
<l>Per l' ira, c' ha de l'odiosa prole.</l>
</lg>
<lg type="ottava">
<l>Questo mancava un testimonio certo</l>
<l>De l'altrui fallo, e de l'ingiuria mia,</l>
<l>Disse, ma tosto n'haverai quel merto,</l>
<l>Ch'à la tua colpa convenevol fia.</l>
<l>Hor' hor' voglio, che toglia il tuo demerto</l>
<l>À te la forma, à me la gelosia.</l>
<l>Non havrai più quel sì lodato volto</l>
<l>Col quale il senno al mio marito hai tolto.</l>
</lg>
<lg type="ottava">
<l>La prende con gran rabbia ne' capelli,</l>
<l>E la declina à terra, e tira, e straccia.</l>
<l>Quell'alza gli occhi lagrimosi, e belli,</l>
<l>E supplice ver lei stende le braccia.</l>
<l>Già coprono le braccia horridi velli,</l>
<l>E ver la bocca s'aguzza la faccia,</l>
<l>Si veste à poco à poco tutto il dosso</l>
<l>D'un ruginoso pel fra 'l nero, e 'l rosso.</l>
</lg>
<lg type="ottava">
<l>Poi le toglie il parlar grato, e giocondo</l>
<l>Perche non possa altrui mover col dire,</l>
<l>Un minaccevol suono, et iracondo</l>
<l>Dal roco gozzo suo si sente uscire.</l>
<l>L'unghia s'aguzza à la forma del tondo,</l>
<l>E si rende atta à graffiare, e ferire,</l>
<l>Curvar prima la mano, e poi si vede</l>
<l>L'ufficio far del faticoso piede.</l>
</lg>
<lg type="ottava">
<l>Quel sì leggiadro, e gratioso aspetto,</l>
<l>Che piacque tanto al gran rettor del cielo,</l>
<l>Divenne un fero, e spaventoso obietto</l>
<l>À gli occhi altrui sotto odioso velo.</l>
<l>L'humana mente solo, e 'l intelletto</l>
<l>Servò sotto l' hirsuto, e rozzo pelo.</l>
<l>Questa, ch'in ogni parte Orsa divenne,</l>
<l>L'antica mente sua sola ritenne,</l>
</lg>
<lg type="ottava">
<l>Se Giove ingrato ben chiamar non puote</l>
<l>Ingrato dentro à l'animo il comprende.</l>
<l>E se non può con le dolenti note,</l>
<l>Quelle mani, che puote, al ciel distende.</l>
<l>E 'n tutti gli atti suoi par, che dinote,</l>
<l>Che tutto il mal, ch'ella hà, da lui dipende.</l>
<l>C'ha per lui il volto, e l'honor suo perduto,</l>
<l>E che appartenga à lui di darle aiuto.</l>
</lg>
<lg type="ottava">
<l>Ó quante volte sola dubitando</l>
<l>Gir per le selve come l'altre fere,</l>
<l>Sen giva intorno à le sue case errando,</l>
<l>Over per mezzo à qualche suo podere</l>
<l>De i propri, e noti suoi frutti mangiando</l>
<l>Pruni, mele, castagne, noci, e pere.</l>
<l>Ch'anchor conosce, che fa mal colui,</l>
<l>Che del suo puote, e vuol mangiar l'altrui.</l>
</lg>
<lg type="ottava">
<l>Ó quante, e quante volte l'infelice</l>
<l>Scordatasi, c'havea cangiata faccia,</l>
<l>Fuggì tai fiere, ch'à gli orsi disdice,</l>
<l>Se non cercan di lor seguir la traccia.</l>
<l>Quante volte l'afflitta cacciatrice</l>
<l>Da cani, e cacciatori hebbe la caccia.</l>
<l>Se vide i lupi, hebbe paura d'essi</l>
<l>Anchor che 'l padre in loro ascoso stessi.</l>
</lg>
<lg type="ottava">
<l>Fugge gli Orsi essendo Orsa, e amor la sforza</l>
<l>Fuggirsi al proprio albergo, ò lì vicino.</l>
<l>Misera dove vai? ragione, e forza</l>
<l>Ti toglie il tuo per l'empio tuo destino.</l>
<l>Non può la mente tua sotto tal scorza</l>
<l>Tenerne più possesso, ne domino:</l>
<l>Che la legge del mondo no'l comporta</l>
<l>Che sei fatta una fera, e t'hà per morta.</l>
</lg>
<lg type="ottava">
<l>Quanto infelice sei, se ben ci pensi,</l>
<l>Tu vergine, e compagna di Diana</l>
<l>Sei per sfogar gli altrui sfrenati sensi,</l>
<l>Dal suo tempio fatt'essule, e profana.</l>
<l>Quanti huomini hai col tuo bel viso accensi,</l>
<l>Et hor non hai pur la sembianza humana.</l>
<l>Tu vedi il tuo bel regno, e 'l tuo potere,</l>
<l>Ne 'l puoi più dominar, ne possedere.</l>
</lg>
<lg type="ottava">
<l>Giovane, e nobil ne le caccie altera</l>
<l>Ferir' osasti ogni animal feroce,</l>
<l>Et hor, che sei sì valorosa fera</l>
<l>Ogni vil' animal ti caccia, e noce.</l>
<l>Deh mostra lor la faccia horrenda, e fera,</l>
<l>Fa loro udir la tua tremenda voce.</l>
<l>Le forze, il morso, e l'unghie tue son tali,</l>
<l>Che non hai da temer gli altri animali.</l>
</lg>
<lg type="ottava">
<l>Ó sfortunata, abbandonata, e priva</l>
<l>D'ogni commercio, perche fuggi gli Orsi ?</l>
<l>De la lor specie sei, lor non sei schiva,</l>
<l>Non dei temere i lor graffi, i lor morsi.</l>
<l>Quanto meglio saria non esser viva,</l>
<l>Ch'ad animal sì brutto sottoporsi.</l>
<l>Pur per men mal, d'andar con loro eleggi,</l>
<l>E i lor costumi impara, e le lor leggi.</l>
</lg>
<lg type="ottava">
<l>Figlia del Re d'Arcadia, che potevi</l>
<l>Fra tanti Regi eleggerti un consorte,</l>
<l>Ahi quanto, quanto credo, che t'aggrevi</l>
<l>Sopporti à un' animal di sì vil sorte.</l>
<l>Fallo scontenta, fa, che farlo devi,</l>
<l>Mentre non ha di te pietà la morte.</l>
<l>Per l'huom deforme sei, stuprata, e fella,</l>
<l>Ma gli Orsi almen t'havran per buona, e bella.</l>
</lg>
<lg type="ottava">
<l>Io veggo, io veggo ben, come tu piagni</l>
<l>Levata in piè, stendendo al ciel le braccia.</l>
<l>Col batter zampa à zampa ancho accompagni</l>
<l>Il suon, che 'l gozzo rauco fuor discaccia.</l>
<l>Oime non ti graffiar, vedi che bagni</l>
<l>Del sangue tuo la tua ferina faccia,</l>
<l>Che l'unghia è troppo aguzza, e fora, e fende,</l>
<l>Quella solo usar dei, s'altri t'offende.</l>
</lg>
<lg type="ottava">
<l>Arcade, il figlio, che già fe Calisto,</l>
<l>(Così havea nome) del Rettor superno</l>
<l>Fra le stagion de l'anno havea già visto</l>
<l>Quindici volte esser signore il verno;</l>
<l>E l'Orsa in quello stato infame, e tristo</l>
<l>Havea vagato il bel regno paterno,</l>
<l>Insidiata, e piena d'ogni male</l>
<l>Senza tor compagnia d'altro animale.</l>
</lg>
<lg type="ottava">
<l>Cacciando per le selve d'Erimanto</l>
<l>Arcade, e ricercando ogni pendice,</l>
<l>Con cani, e reti, e con cento altri à canto,</l>
<l>S'incontrò ne l'ignota genitrice.</l>
<l>Come ei la vede, si ritira alquanto,</l>
<l>Ma non si ritirò quella infelice,</l>
<l>Ma come ben riconoscesse il figlio,</l>
<l>Tenne in lui fermo il trasformato ciglio.</l>
</lg>
<lg type="ottava">
<l>Ei, che s'accorge, ch'à lui sol pon mente,</l>
<l>Teme di qualche mal, se non s'aita;</l>
<l>Lo strale, e l'arco incontra immantinente.</l>
<l>E pensa darle una mortal ferita.</l>
<l>Che farai scelerato, e sconoscente</l>
<l>Darai la morte à chi ti diè la vita?</l>
<l>Provedi al paricidio ò sommo padre,</l>
<l>Se non tuo figlio ucciderà sua madre.</l>
</lg>
<lg type="ottava">
<l>Per vetar Giove, ch'Arcade non faccia</l>
<l>Quel maleficio, al quale il vede intento,</l>
<l>Gli cangia in un momento e sesso, e faccia,</l>
<l>Fallo un'altra Orsa, e fa levare un vento,</l>
<l>Ch'ambe le leva in aria, e via le caccia</l>
<l>Verso Boote assiderato, e lento,</l>
<l>E tanto le portò per l'aria à volo,</l>
<l>Ch' in ciel le collocò vicine al polo.</l>
</lg>
<lg type="ottava">
<l>Là dove poi la lor rugosa pelle</l>
<l>Si fece un manto chiaro, e trasparente,</l>
<l>E si fer tutte le lor membra stelle.</l>
<l>Questa è men grande, e quella è più lucente,</l>
<l>Hor l'Orse son del ciel lucide, e belle,</l>
<l>Et Orse anchor son dette da la gente,</l>
<l>E per l'Orsa minor la madre è nota,</l>
<l>L'altra è maggior, che fa più larga rota.</l>
</lg>
<lg type="ottava">
<l>Ahi come si gonfiò d'ira, e di sdegno</l>
<l>Giunon, visto colei splender nel cielo,</l>
<l>Et esser fatta del celeste regno</l>
<l>Senza l' hirsuto, e ruginoso pelo.</l>
<l>Come se n'alterò, come fe segno</l>
<l>Del novo nato al cor timore, e gelo.</l>
<l>Come andò tosto à scoprir le sue voglie</l>
<l>Al canuto Oceano, et à la moglie.</l>
</lg>
<lg type="ottava">
<l>Io sò, c'havete di saper desio</l>
<l>Disse, perch'io così passeggio l'onda,</l>
<l>Altri nel ciel possiede il loco mio,</l>
<l>Più grata al mio marito, e più gioconda,</l>
<l>E vederete ben, che non mento io,</l>
<l>Tosto, che 'l Sol la sua luce nasconda,</l>
<l>Se in ciel ver Borea drizzate lo sguardo</l>
<l>Nel cerchio, ch'è più picciolo, e più tardo.</l>
</lg>
<lg type="ottava">
<l>Chi fia per l'avenir, che non m'offenda?</l>
<l>Chi, che mi tema più per quel, ch'io vedo?</l>
<l>Come nel mondo il mio poter s'intenda,</l>
<l>Ch'allhora io giovo, che d'offender credo,</l>
<l>Da me tal pena ogni nocente attenda,</l>
<l>Questa è la gran possanza, ch' io possiedo,</l>
<l>Per nocer toglio altrui l'humana veste,</l>
<l>E giovo, e folla divenir celeste.</l>
</lg>
<lg type="ottava">
<l>Perche non rende à lei l'antica faccia,</l>
<l>Come à la figlia d' Inaco fe Giove?</l>
<l>Perche dal letto mio me non discaccia?</l>
<l>Non fa divortio, e non mi manda altrove?</l>
<l>Perche nel letto mio poi non abbraccia</l>
<l>Le bellezze per lui sì rare, e nove?</l>
<l>Che non la sposa oltre il commesso strupo,</l>
<l>E per socero suo non sceglie un lupo?</l>
</lg>
<lg type="ottava">
<l>Hor voi, se l'honor mio punto vi preme,</l>
<l>Voi mia nutrice, e tutti i Dei del mare,</l>
<l>Le sette stelle, che vedrete insieme</l>
<l>Fra 'l polo, e 'l circulo artico girare,</l>
<l>Che fan quell'Orsa, che nacque del seme</l>
<l>D'un lupo, non lasciate in mar tuffare,</l>
<l>Ch' al vostro puro mar lavar non lice</l>
<l>Una stuprata, et una meretrice.</l>
</lg>
<lg type="ottava">
<l>Gli amici Dei del mar tutti fer segno</l>
<l>Di volerle osservar quanto chiedea,</l>
<l>Onde tornossi al suo celeste regno</l>
<l>L'anchor gelosa, e vendicata Dea</l>
<l>Nel carro suo tornò nobile, e degno,</l>
<l>Che più, che mai superbo risplendea,</l>
<l>Poi, che la morte d'Argo, e 'l suo gran lume</l>
<l>Fece sì belle al suo pavon le piume.</l>
</lg>
<lg type="ottava">
<l>Con diligenza, e tacito il pavone</l>
<l>À servir la sua Dea contento attese.</l>
<l>E quando venne poi l'occasione,</l>
<l>Vedete il guiderdon, che glie ne rese.</l>
<l>Imita <emph rend="sc">Henrico</emph> invitto hoggi Giunone,</l>
<l>Et Alessandro il mio Signor Farnese,</l>
<l>Che chi con lealtà ben serve loro,</l>
<l>N'acquista honori, e dignitadi, et oro.</l>
</lg>
<lg type="ottava">
<l>Talhor del ben servir s'hebbe buon merto,</l>
<l>Mai se non mal del mal servir non venne.</l>
<l>E può di questo ogni huom rendere esperto,</l>
<l>Quel, ch'al pavone, et al corvo intervenne.</l>
<l>Corvo loquace sai, che 'l tuo demerto</l>
<l>Fece altramente à te cangiar le penne,</l>
<l>E s'ei ne fu sì nobilmente adorno,</l>
<l>Tu ne portasti biasmo, infamia, e scorno.</l>
</lg>
<lg type="ottava">
<l>Sempre si debbe ogni cosa coprire,</l>
<l>Che può portare altrui noia, et affanno.</l>
<l>Non si vuol mai ne rapportar, ne dire</l>
<l>Cosa, onde nascer può scandalo, e danno.</l>
<l>Tu sai, che per mercè del tuo fallire,</l>
<l>Ti convenne vestir d'un altro panno,</l>
<l>E dove bianco, e grato eri, et allegro,</l>
<l>Sei brutto, e mesto, et odioso, e negro.</l>
</lg>
<lg type="ottava">
<l>Non fu veduto mai più vago augello,</l>
<l>Più grato ne l'aspetto, e più benigno.</l>
<l>Un manto il corvo havea sì bianco, e bello,</l>
<l>Che non cedeva à le colombe, e al cigno,</l>
<l>Ma dentro il core havea crudele, e fello,</l>
<l>E l'animo inamabile, e maligno.</l>
<l>E ben il dimostrò, quando non tacque,</l>
<l>Cosa, onde poi tanta ruina nacque.</l>
</lg>
<lg type="ottava">
<l>Tempo fu già, ch' amava una fanciulla</l>
<l>Febo in Thessaglia, nata Larissea,</l>
<l>Che la beltà restar fatta havria nulla</l>
<l>Di qual si voglia in ciel superba Dea.</l>
<l>La vede il corvo un dì, che si trastulla</l>
<l>Con altro amante, e che ad Apollo è rea,</l>
<l>E và per accusar l'ingrata, e fella,</l>
<l>Che per nome Coronide s'appella.</l>
</lg>
<lg type="ottava">
<l>Il corvo se ne va veloce, e presto,</l>
<l>Per accusar la donna, e non discorre</l>
<l>Se bene, ò male è per uscir di questo,</l>
<l>Ne in che periglio egli si vada à porre.</l>
<l>Di servire il padrone è bene honesto,</l>
<l>Ma non però dirgli ogni cosa occorre.</l>
<l>Hor mentre andava, il vide la cornacchia,</l>
<l>Che sempre volontier ragiona, e gracchia.</l>
</lg>
<lg type="ottava">
<l>Ella, che 'l vede leggier come un vento</l>
<l>Con tanto studio il suo camin spacciare,</l>
<l>Subito prese indicio, et argomento,</l>
<l>Che qualche gran negotio andasse à fare.</l>
<l>È de le donne universale intento</l>
<l>Volere i fatti altrui sempre spiare,</l>
<l>Ond'ella per servare il lor costume,</l>
<l>Fè sì, ch'al corvo fe raccor le piume.</l>
</lg>
<lg type="ottava">
<l>Dopo molto pregar trovato un faggio</l>
<l>Fermollo, dove il suo pensier intese.</l>
<l>Mal fia, disse, per te questo viaggio</l>
<l>Corvo, se questo error tu fai palese.</l>
<l>Perche ne buon non si può dir, ne saggio,</l>
<l>Quel, che procura scandali, e contese.</l>
<l>Non sò, perche dir vogli un fatto tale,</l>
<l>Che non ne può succeder se non male.</l>
</lg>
<lg type="ottava">
<l>Per quel, che da i più savij odo, et osservo,</l>
<l>(Cosa prima da me mal custodita)</l>
<l>Se ben tu sei d'Apollo augello, e servo,</l>
<l>Non però dei scoprir l'altrui partita:</l>
<l>Tenuto sei, se qualche empio, e protervo</l>
<l>Gli machina nel regno, ò ne la vita;</l>
<l>Poche altre cose un buon servo dè dire,</l>
<l>E molte men se mal ne puote uscire.</l>
</lg>
<lg type="ottava">
<l>Ó quanti quanti per l' inique corti</l>
<l>Pensando d'acquistar benevolenza,</l>
<l>E per mostrar d'esser sagaci, e accorti</l>
<l>Parlando in danno altrui sempre in absenza,</l>
<l>Imparan poi quel, che il lor dir importi,</l>
<l>Che n' hanno universal malevolenza,</l>
<l>E ne restan scherniti, e vilipesi,</l>
<l>E ben tu 'l proverai, se ciò palesi.</l>
</lg>
<lg type="ottava">
<l>E se conoscer vuoi, che non sta bene,</l>
<l>E che senza alcun dubbio erra colui,</l>
<l>Che dice più di quel, che gli conviene,</l>
<l>Ricerca quel, ch' io sono, e quel ch' io fui;</l>
<l>E 'l mal intenderai, c'hor me ne viene,</l>
<l>Per voler troppo esser fedele altrui,</l>
<l>Ch'esser dovrei norma, et essempio à molti,</l>
<l>Sì come intenderai, se tu m'ascolti.</l>
</lg>
<lg type="ottava">
<l>Quando i Giganti mosser guerra à Giove,</l>
<l>Giove con l'ordinarie sue saette</l>
<l>Parve, che 'ndarno fulminasse, dove</l>
<l>Fatta la scala havean, che salda stette.</l>
<l>Vulcano allhor certe saette nove</l>
<l>Formò per questo fin proprie, e perfette,</l>
<l>Ch'addosso à quei mandar l'alto edificio,</l>
<l>E diero al fallo lor degno supplicio.</l>
</lg>
<lg type="ottava">
<l>Giove per premio di sì raro aiuto</l>
<l>Promise al Fabro dar ciò, che chiedea.</l>
<l>Egli, che se ben zoppo era, e canuto,</l>
<l>De l'amor tutto di Minerva ardea,</l>
<l>Gli disse, che per moglie havria voluto</l>
<l>La casta, e saggia, e bellicosa Dea.</l>
<l>Giove, che n'havea fatto giuramento</l>
<l>Disse, ch' in quanto à lui n'era contento.</l>
</lg>
<lg type="ottava">
<l>Vulcano allegro Pallade ritrova,</l>
<l>L'abbraccia, e vuol baciarla come moglie.</l>
<l>Ella, à cui questo par cosa assai nova,</l>
<l>Contrasta acerbamente à le sue voglie.</l>
<l>Lussurioso il vecchio usa ogni prova.</l>
<l>Ella lo scaccia, ei da lei non si scioglie.</l>
<l>Al fin con tal fervor con lei s'afferra,</l>
<l>Che sparge per dolcezza il seme in terra.</l>
</lg>
<lg type="ottava">
<l>Pur conoscendo al fin, ch'ella nol degna</l>
<l>Scornato il Fabro, altrove s' incamina;</l>
<l>Ma del suo seme poi la terra pregna</l>
<l>Parturì 'l danno mio, la mia ruina:</l>
<l>Fece un figliuol, c'havea nobile, e degna</l>
<l>La faccia, e 'l busto, infin dove confina</l>
<l>Col nodo de le cosce, e 'l resto tutto</l>
<l>Fù di serpente spaventoso, e brutto.</l>
</lg>
<lg type="ottava">
<l>Pallade quel fanciullo avolse tosto</l>
<l>Fra tela, e panno, e in una cesta il pose,</l>
<l>E pensò farlo nutrir di nascosto,</l>
<l>Per non iscoprir mai sì brutte cose.</l>
<l>Diè la cesta à tre vergini in deposto,</l>
<l>Ma, che non la scoprisser, loro impose.</l>
<l>Queste donzelle, in guardia al mostro date</l>
<l>Del re d'Athene Cecrope eran nate.</l>
</lg>
<lg type="ottava">
<l>Sopra un'olmo io mi sto fra fronda, e fronda</l>
<l>Guardando hor questa, hor quell'altra fanciulla.</l>
<l>Ne la prima non fa, ne la seconda</l>
<l>La legge di Minerva irrita, e nulla.</l>
<l>La terza una, e due volte, e tre circonda</l>
<l>La mal fidata, e mostruosa culla.</l>
<l>Chiama al fin l'altre, e scopre, e mostra, e vede</l>
<l>Il volto humano, e 'l serpentino piede.</l>
</lg>
<lg type="ottava">
<l>À Pallade io riporto tutto 'l fatto,</l>
<l>Sperando al ben servir condegno merto,</l>
<l>Come servar Pandroso, et Herse il patto,</l>
<l>C'havean lasciato il parto star coperto,</l>
<l>Ma ben, ch'Aglauro havea rotto il contratto,</l>
<l>Ne sol per se quel cesto havea scoperto,</l>
<l>Ma c'haveva à quell'altre anchor mostrato</l>
<l>Quel mostro, ch' Eritthonio era nomato.</l>
</lg>
<lg type="ottava">
<l>Dir non mi curo, come s'allevasse</l>
<l>Quel figlio, e come poi fu sì prudente,</l>
<l>Che 'l primo fu, che 'l carro immaginasse,</l>
<l>Cosa di tanto commodo à la gente;</l>
<l>Ne come sempre poi su'l carro andasse</l>
<l>Per nascondere i piedi del serpente,</l>
<l>Che 'l finse far per pompa, e per grandezza,</l>
<l>E 'l facea per coprir la sua bruttezza.</l>
</lg>
<lg type="ottava">
<l>Ne men dirò, come Giove allettato</l>
<l>Dal suo sottile, et elevato ingegno,</l>
<l>C'havesse il Sol sì ben solo imitato,</l>
<l>Nel ciel d'un novo lume il fece degno;</l>
<l>Ne come tutto in stelle trasformato</l>
<l>Si fe l'Auriga del celeste regno,</l>
<l>Che 'l fan tredici stelle, e intorno à loro</l>
<l>Con Perseo han per confin Gemini, e 'l Toro.</l>
</lg>
<lg type="ottava">
<l>Ma ben dirò, che per la lingua mia,</l>
<l>Per accusar chi mal la legge osserva;</l>
<l>Io ne fui detta novelliera, e spia,</l>
<l>E tolta da la guardia di Minerva.</l>
<l>E dove io l'era serva, e compagnia,</l>
<l>Tolse in mio luogo altra compagna, e serva.</l>
<l>E questo m'è piu stimolo, e flagello,</l>
<l>Ch'io son posposta ad un notturno augello.</l>
</lg>
<lg type="ottava">
<l>Dovrebbe far la mia disgratia accorto</l>
<l>Ogni altro augel di quanto noce il dire,</l>
<l>E quanto merta biasmo, e quanto ha torto</l>
<l>Quel, che i delitti altrui cerca scoprire.</l>
<l>Tu vedi ben la pena, ch' io ne porto,</l>
<l>Priva del grado mio, del mio servire,</l>
<l>Che già m'hebbe sì grata, e mi diè nome</l>
<l>Di sua compagna, e vò narrarti come.</l>
</lg>
<lg type="ottava">
<l>Di Coroneo di Focide fui figlia,</l>
<l>Oime, ch'io rinovello il mio dolore,</l>
<l>Vergine, regia, e bella à maraviglia,</l>
<l>E già fei molti Re servi d'Amore.</l>
<l>Mio nome al nome di colei simiglia,</l>
<l>Che cerchi d'accusare al tuo signore.</l>
<l>Gia de la mia beltà molti Re presi</l>
<l>Per moglie mi bramar, ma non v'attesi.</l>
</lg>
<lg type="ottava">
<l>Perche le voglie mie pudiche, e monde</l>
<l>Fean resistenza, come à l'acque un scoglio.</l>
<l>Andando un dì per l'arenose sponde</l>
<l>Del mar con lenti passi, come io soglio,</l>
<l>Arder feci Nettuno in mezzo à l'onde,</l>
<l>Si come lampad'arde in mezzo à l'oglio;</l>
<l>Ne il mar suo tutto potè spegner dramma,</l>
<l>De l'accesa da me nel suo cor fiamma.</l>
</lg>
<lg type="ottava">
<l>D'amor costretto al fin del mare uscito,</l>
<l>Ó Dio, che lusinghevoli parole</l>
<l>Mi disse. O donna, c'hoggi il cor ferito</l>
<l>M'hai con le tue bellezze al mondo sole,</l>
<l>Donna, che col tuo sguardo almo, e gradito</l>
<l>Pareggi, e passi il lampeggiar del Sole,</l>
<l>Non fuggir, ma quel Dio gradir ti piaccia,</l>
<l>Il cui gran regno tutto 'l mondo abbraccia.</l>
</lg>
<lg type="ottava">
<l>Quel Dio Signor di quel degno elemento</l>
<l>À; cui ciascun de gli elementi cede,</l>
<l>Se la terra io sommergo à mio talento,</l>
<l>Pirra, e Deucalion ne faran fede,</l>
<l>Temendo non restare in foco spento,</l>
<l>Fuggito è ne la più suprema sede,</l>
<l>Da l'aer puoi veder s' io son temuto,</l>
<l>Ch'ogni giorno ho da lui censo, e tributo.</l>
</lg>
<lg type="ottava">
<l>Perche ne le caverne de la terra,</l>
<l>Ne le spelonche, c' ha questo, e quel monte,</l>
<l>L'aer, che dentro si rinchiude, e serra,</l>
<l>Si gela, e sface, e forma il fiume, e 'l fonte,</l>
<l>Per li porosi lochi entra sotterra</l>
<l>Novo aer' à perder la primiera fronte,</l>
<l>Dove vien se medesimo à trasformare,</l>
<l>Per dar tributo al mio superbo mare.</l>
</lg>
<lg type="ottava">
<l>Io di ricchezze tanto, e tanto abondo</l>
<l>D'argento, e d'oro, e pietre pretiose,</l>
<l>Che quante ne fur mai per tutto 'l mondo</l>
<l>Si trovan tutte nel mio regno ascose,</l>
<l>Nel mar stà il mio palazzo più profondo,</l>
<l>Dove si veggon le più rare cose,</l>
<l>Rubini, oro, e diamanti già sommersi</l>
<l>Di Latini, di Greci, Arabi, e Persi.</l>
</lg>
<lg type="ottava">
<l>Signor son de' coralli, e de le perle,</l>
<l>Et acquisto ogni dì ricchezze nove,</l>
<l>E se ti piace venir' à vederle,</l>
<l>Cose vedrai, che non hai viste altrove.</l>
<l>Per tutto aprir ti farò l'acque per le</l>
<l>Strade del mar, fin che tu giunga dove,</l>
<l>Sta 'l mio tesor, ch'è tutto a' piacer tuoi</l>
<l>Per te, per li parenti, e per chi vuoi.</l>
</lg>
<lg type="ottava">
<l>Ei non restava di seguir dicendo,</l>
<l>Io fuggir con destrezza havrei voluto,</l>
<l>Al fin l'innamorato Dio vedendo,</l>
<l>Ch'era il parlar con me tempo perduto,</l>
<l>Si prepara à la forza, il corso io stendo,</l>
<l>E gli huomini, e gli Dei chiamo in aiuto,</l>
<l>Minerva sola al mio pregar voltosse,</l>
<l>E vergine per vergine si mosse.</l>
</lg>
<lg type="ottava">
<l>Levar la cuffia, e i crin stracciar di testa</l>
<l>Volendo, empio le man di nera penna,</l>
<l>La cuffia già s'impiuma, e già s'innesta,</l>
<l>E fa radice ne la mia cotenna.</l>
<l>Io cerco alleggerirmi de la vesta,</l>
<l>Ma quella anchora in me s' incarna, e impenna,</l>
<l>Graffiar volsi le parti ignude, e belle,</l>
<l>Ma ne man non trovai, ne nuda pelle.</l>
</lg>
<lg type="ottava">
<l>Correva à più poter per liberarmi,</l>
<l>Ne 'l piè posava in terra come prima,</l>
<l>Ma in aria dal desio sentia levarmi,</l>
<l>Ne de lo Dio del mar facea più stima,</l>
<l>Più non temea, che potesse arrivarmi,</l>
<l>Ne guadagnar di me la spoglia opima,</l>
<l>Poi, perche à l'honestà fui sempre serva.</l>
<l>Io fui fatta compagna di Minerva.</l>
</lg>
<lg type="ottava">
<l>Ó sfortunata, e che mi giova hor questo?</l>
<l>Poi ch' ogni mio favor restato è vano ?</l>
<l>Che dal dì, che l'error fei manifesto</l>
<l>Di chi scoperse il Dragon di Vulcano,</l>
<l>Nettimene, c' havea commesso incesto,</l>
<l>E fatto un novo augel notturno, e strano,</l>
<l>Ch' in Lesbo nacque già del Re Nitteo</l>
<l>Pallade in loco mio sua serva feo.</l>
</lg>
<lg type="ottava">
<l>Ó Dio, che veggo? e chi m'è preferita?</l>
<l>Una, che de l'amor del padre accesa,</l>
<l>Fù tanto scelerata, e tanto ardita,</l>
<l>Et hebbe tanto à ciò la voglia intesa,</l>
<l>Ch' à lato al padre à mezza notte gita,</l>
<l>Dal padre suo fù per la moglie presa:</l>
<l>Ma scopertosi il fallo, acceso il lume,</l>
<l>Fuggir volendo si vestì di piume.</l>
</lg>
<lg type="ottava">
<l>Un manto di Civetta la coperse,</l>
<l>Ch'inditio hor fa di suo peccato, e scorno,</l>
<l>La luce ha in odio, perche la scoperse,</l>
<l>E non ardisce comparir di giorno,</l>
<l>Di giorno non bisogna, che converse,</l>
<l>Che tutti gli altri augei le vanno intorno,</l>
<l>E perche sanno il suo peccato atroce,</l>
<l>Ogni augel, più che può, l'offende, e noce.</l>
</lg>
<lg type="ottava">
<l>Hor la Civetta, perche serve, e tace,</l>
<l>Pose nel loco mio, me scacciò via,</l>
<l>Dicendo, ch'era garrula, e loquace</l>
<l>Et oltr'à ciò rapportatrice, e spia.</l>
<l>Si che corvo non esser pertinace,</l>
<l>Non sprezzar l'arte, e la dottrina mia,</l>
<l>Non accusar colei, ch'io ti predico,</l>
<l>Che te n' averrà peggio, ch'io non dico.</l>
</lg>
<lg type="ottava">
<l>Sorride il corvo udendo la cornacchia,</l>
<l>Che fa profession d'indovinare,</l>
<l>E dice, à posta tua cicala, e gracchia,</l>
<l>Ch'io non stimo il tuo augurio, e 'l tuo gracchiare.</l>
<l>Da l'arbor, dove sta, tosto si smacchia,</l>
<l>S'affretta, e giunge al fin del suo volare:</l>
<l>Trova il padrone, e gli racconta, e dice</l>
<l>Quel, che gli havea vetato la Cornice.</l>
</lg>
<lg type="ottava">
<l>Ahi come à l' intelletto il lume ammorza</l>
<l>La gelosia, e l'huom fa cieco, e stolto.</l>
<l>Già Febo offesa ha l'anima, e la scorza;</l>
<l>Gli trema il cor, gl'impallidisce il volto.</l>
<l>Lascia il plettro cader, perde la forza.</l>
<l>Gli cade il lauro intorno al capo involto.</l>
<l>Con l'arme usate, ove il furore il guida,</l>
<l>Corre, e ritrova al fin l'amica infida.</l>
</lg>
<lg type="ottava">
<l>L'arco nel pugno suo sinistro prende,</l>
<l>Con la destra lo stral nel nervo incocca,</l>
<l>Poi la saetta, l'arco, e l'occhio tende,</l>
<l>Tanto, che la sinistra il ferro tocca,</l>
<l>Apre la destra, e 'l nervo si distende,</l>
<l>L'arco si fa men curvo, e 'l dardo scocca,</l>
<l>Ch'à ferir dritto sibilando aspira</l>
<l>Là, dove l'occhio havea presa la mira.</l>
</lg>
<lg type="ottava">
<l>La misera fanciulla, che si vede</l>
<l>Ferir dal primo amante, stride, e langue;</l>
<l>Si trahe dal petto il ferro, che la fiede,</l>
<l>E tinge il bianco corpo del suo sangue:</l>
<l>Poi disse, il corpo mio senza mercede</l>
<l>Febo potevi far restare essangue,</l>
<l>Ma pria lasciarmi parturir, perc'hora</l>
<l>Uccidi meco un tuo figliuolo anchora.</l>
</lg>
<lg type="ottava">
<l>Quei fere, e quella con l'audace palma</l>
<l>Si toglie l'empie freccie da la vita.</l>
<l>Al fin si scioglie da quel nodo l'alma,</l>
<l>A cui sì breve tempo è stata unita.</l>
<l>De la già bianca, et hor purpurea salma</l>
<l>Tinta da più d'una mortal ferita</l>
<l>Si scarca l'alma, e'l corpo un freddo opprime,</l>
<l>Che ne la faccia sua la morte imprime.</l>
</lg>
<lg type="ottava">
<l>S'accorge tardi del suo crudo eccesso</l>
<l>Il rigoroso arcier quando non giova:</l>
<l>E che tanto s'irasse, odia se stesso,</l>
<l>Odia l'augel, che gli portò la nova,</l>
<l>Odia l'arco, lo stral, la mano, e spesso</l>
<l>La tocca, e pur di rivocar fa prova</l>
<l>Lo spirto, che dimora in altra parte,</l>
<l>Oprando in van la medicina, e l'arte.</l>
</lg>
<lg type="ottava">
<l>Ma poi, ch'apparecchiar vede la pira</l>
<l>Per arder il bel corpo di colei,</l>
<l>Ch'egli uccisa s'havea, geme, e sospira,</l>
<l>Più di quel, che conviensi à i sommi Dei.</l>
<l>Come giuvenca, che 'l vitello mira,</l>
<l>Ch'anchora il latte suol poppar da lei,</l>
<l>In terra andar da l'empia mazza morto,</l>
<l>Mugge, e si duol del figlio ucciso à torto.</l>
</lg>
<lg type="ottava">
<l>Le diede Apollo al fin gl'ingrati odori,</l>
<l>E poi, che in braccio più volte l'accolse,</l>
<l>E fe l'ingiuste essequie à i morti amori,</l>
<l>Ch'ardesse il seme suo, patir non volse,</l>
<l>Trasse del corpo dell'estinta fuori</l>
<l>L'anchor vivo fanciullo, e in braccio il tolse,</l>
<l>E quindi il trasportò poi, che partissi,</l>
<l>À te saggio Chiron, perche 'l nutrissi.</l>
</lg>
<lg type="ottava">
<l>Sperava il corvo guiderdone, e merto</l>
<l>Del vero suo, ma scandoloso aviso,</l>
<l>Ma d'un nero mantel ne fu coperto,</l>
<l>Per satisfare in parte al corpo ucciso.</l>
<l>Maledico, loquace, fatti esperto,</l>
<l>Se in mal non vuoi cangiar mantello, e viso:</l>
<l>S'in giudicio non sei per forza astretto,</l>
<l>Non iscoprir già mai l'altrui difetto.</l>
</lg>
<lg type="ottava">
<l>Chiron, che del figliuol preso havea cura,</l>
<l>Ch'uscì fuor vivo d'un corpo funesto,</l>
<l>Fù sol virile insino à la cintura,</l>
<l>Tutto era forma di cavallo il resto.</l>
<l>Fù figliuol di Saturno, e la natura</l>
<l>Fe, ch'ei nascesse gemino per questo.</l>
<l>Saturno amò già Filira, che nacque</l>
<l>De l'Oceano, al fin con lei si giacque.</l>
</lg>
<lg type="ottava">
<l>Un dì perche la sua moglie, e sorella,</l>
<l>Che ve'l trovò, non comprendesse il fallo,</l>
<l>Prese à bel studio una forma novella,</l>
<l>E si fece di subito un cavallo.</l>
<l>Gravida lasciò poi la Ninfa bella,</l>
<l>Onde nacque Chiron semicavallo,</l>
<l>Che l'ignobil sua parte inferiore</l>
<l>Trasse dal trasformato genitore.</l>
</lg>
<lg type="ottava">
<l>Questi con studio di nutrir godea</l>
<l>Sì degna prole fra la sua famiglia,</l>
<l>E de l'honor, che giunto al peso havea</l>
<l>Vivea contento, e lieto à maraviglia.</l>
<l>Più cura una donzella ne tenea,</l>
<l>Ch'era indovina, e del Centauro figlia,</l>
<l>Che sapea, che quel parto almo, e giocondo</l>
<l>Salute esser dovea di tutto il mondo.</l>
</lg>
<lg type="ottava">
<l>In Frigia già ne l'honorate sponde</l>
<l>Del furioso, e rapido Caico</l>
<l>D'una Naiade nacque di quell'onde</l>
<l>Questa indovina Vergine, ch'io dico.</l>
<l>Chiamossi Ocira, et hebbe sì seconde</l>
<l>Le stelle al suo natale, e 'l ciel sì amico,</l>
<l>Che profetò gli altissimi decreti,</l>
<l>Che in mente de gli Dei stavan secreti.</l>
</lg>
<lg type="ottava">
<l>Tutta infiammare un dì la fata Ocira</l>
<l>Si sente da lo Dio, c'ha chiuso in petto,</l>
<l>Rivolge gli occhi al dolce infante, e 'l mira</l>
<l>Scapigliata, et horribil ne l'aspetto,</l>
<l>Indi secondo il suo furor l'inspira,</l>
<l>Scioglie la lingua à quel, che le vien detto,</l>
<l>Cresci fanciul, la cui somma virtute</l>
<l>Di te gloria sarà, d'altrui salute.</l>
</lg>
<lg type="ottava">
<l>Alma gentil, più che mai fosse in terra</l>
<l>Accetta, salutifera, e gradita,</l>
<l>Tu l'alma (se dal corpo si disserra)</l>
<l>Tornar por tra i di novo al corpo unita,</l>
<l>Tu sol saprai trar l'anima sotterra,</l>
<l>Donando al corpo sì stupenda aita,</l>
<l>Ma ti torrà da sì mirande prove</l>
<l>Lo stral de l'avo tuo paterno Giove.</l>
</lg>
<lg type="ottava">
<l>E d'immortal diventerai mortale,</l>
<l>Di mortal morto, e poi di morto Dio,</l>
<l>Onde più volte il tuo destin fatale,</l>
<l>Così rinoverai, com'hor dico io.</l>
<l>Così dicea la donna spiritale</l>
<l>Al picciolo fanciul, ne qui finio,</l>
<l>Ma rivolse il profetico furore</l>
<l>Al biforme, et attento genitore.</l>
</lg>
<lg type="ottava">
<l>E tu, nato immortal padre, che gli anni</l>
<l>Pensi, che non ti debbian mancar mai,</l>
<l>Voglio, che da me sappi, che t'inganni,</l>
<l>E vo dirti una cosa, che non sai,</l>
<l>In questa grotta, in questi stessi scanni</l>
<l>Un tuo nipote un dì seder vedrai</l>
<l>Figlio d'un tuo fratel, c'havendo un mostro</l>
<l>Ucciso, albergherai nel tetto nostro.</l>
</lg>
<lg type="ottava">
<l>Le venenose sue freccie mirando,</l>
<l>Che del valor di lui ti faran fede,</l>
<l>E le qualità sue considerando,</l>
<l>Caderanne una, e feriratti un piede:</l>
<l>E nove giorni un gran dolor provando,</l>
<l>Non cesserai di dimandar mercede,</l>
<l>E pregherai, che d' immortal gli Dei</l>
<l>Ti facciano mortal, dove hor non sei.</l>
</lg>
<lg type="ottava">
<l>Onde mossi à pietade essi vorranno,</l>
<l>Che tronchino il tuo fil le tre sorelle.</l>
<l>De i fatti Ocira, che sol gli Dei sanno,</l>
<l>Havea da dir mill'altre cose belle,</l>
<l>E forse, che gli Dei trasformeranno</l>
<l>Le sue membra biforme in tante stelle,</l>
<l>Che somigliando il già terrestre velo,</l>
<l>Faran, che splenderà Centauro in cielo.</l>
</lg>
<lg type="ottava">
<l>Ma tosto lasciò star l'infante, e lui,</l>
<l>Da maggior cura la Vergine oppressa,</l>
<l>E non curando ragionar d'altrui,</l>
<l>Volse il suo profetar tutto à se stessa,</l>
<l>Ahi lassa Ocira, et indovina fui,</l>
<l>Ma veggo ben, che non sarò più dessa,</l>
<l>Soggiunge poi mirando il padre fiso</l>
<l>Spargendo amare lagrime dal viso.</l>
</lg>
<lg type="ottava">
<l>Dolce genitor mio ferma le ciglia</l>
<l>Ben fise in me, se mai cara m'havesti,</l>
<l>Godi con gli occhi la tua mesta figlia,</l>
<l>Pria che perda la forma, che le desti,</l>
<l>Frati, e sorelle, e mia dolce famiglia,</l>
<l>Dolce antro, dolci foschi, e dolci vesti,</l>
<l>Godetevi quel poco, che si puote</l>
<l>L'humana forma mia, l'humane note.</l>
</lg>
<lg type="ottava">
<l>Felice me, troppo felice, s'io</l>
<l>Non havessi saputi i gran secreti,</l>
<l>De l'alta mente de l'eterno Dio,</l>
<l>Ne men scoperti i suoi santi decreti,</l>
<l>Non perderei l'humano aspetto mio,</l>
<l>E vedrei tutti voi contenti, e lieti,</l>
<l>C'hor con faccia vedrò turbata, e mesta,</l>
<l>Mentre pascendo andrò per la foresta.</l>
</lg>
<lg type="ottava">
<l>Già s'incomincia la mia sorte acerba,</l>
<l>Già perdo il mio bel volto, à voi sì grato,</l>
<l>Già più m'aggrada, e m'appetisce l'herba,</l>
<l>Che qual si voglia cibo più pregiato,</l>
<l>Già capricciosa, indomita, e superba,</l>
<l>Scorrer vorrei per ampio, e verde prato,</l>
<l>Già prendo (e servo sol l'humana mente)</l>
<l>La cavallina forma mia parente.</l>
</lg>
<lg type="ottava">
<l>Servassi almen l'huomo al cavallo unito,</l>
<l>Già mio padre ha viril l'aspetto, e 'l dire.</l>
<l>Quest'ultimo parlar mal fu sentito,</l>
<l>Che no'l pote distinto proferire,</l>
<l>Dapoi non fu ne parlar, ne nitrito,</l>
<l>Ma parve un, che fingesse di nitrire,</l>
<l>Di novo si provò, ne passo guari,</l>
<l>Che hinniti mandò fuor, spediti, e chiari.</l>
</lg>
<lg type="ottava">
<l>Star si sforza in due piedi, et usa ogn'arte,</l>
<l>Per voler esser donna, e non le giova,</l>
<l>Ma trasformar si sente à parte, à parte,</l>
<l>Già l'una, e l'altra man la terra trova,</l>
<l>Si congiungon le dita, e non si parte</l>
<l>Più l'un da l'altro, ch'un'altra unghia nova</l>
<l>La lega, unisce, e cerchia intorno intorno,</l>
<l>Ch'è nera, e soda, e quasi à par d'un corno.</l>
</lg>
<lg type="ottava">
<l>S'allarga il capo verso la cervice.</l>
<l>Si stringe ove si prende il cibo, e 'l fiato,</l>
<l>Per lo giogo del collo fan radice</l>
<l>Gli sparsi crini, e van dal destro lato.</l>
<l>Non men la veste misera, e infelice</l>
<l>Cangiò contra sua voglia il primo stato.</l>
<l>Sì fe cuoio col pelo, indi incarnossi,</l>
<l>Ben ch' una parte in coda trasformossi.</l>
</lg>
<lg type="ottava">
<l>Il misero Chiron piangendo forte,</l>
<l>C'haver la figlia si vedea smarrita,</l>
<l>Del suo destin doleasi, e de la sorte,</l>
<l>Che tanto tempo il sostenesse in vita.</l>
<l>Chiamava tutta la celeste corte,</l>
<l>Ma più, ch'ad altri, dimandava aita</l>
<l>À Febo, onde attendea fidel consiglio,</l>
<l>Per haver dato al mal cagione il figlio.</l>
</lg>
<lg type="ottava">
<l>Meraviglia non è, se non soccorre,</l>
<l>Apollo il suo Chirone, e non si move,</l>
<l>Ch'oltre, che contrastar non può, ne porre</l>
<l>Le man dove sententia il sommo Giove,</l>
<l>Non può manco pregar Giove, che torre</l>
<l>Voglia le membra à lei ferine, e nove,</l>
<l>Che 'l suo crudele, e temerario telo</l>
<l>L'ha posto hoggi in disgratia à tutto il cielo.</l>
</lg>
<lg type="ottava">
<l>Chiron non aspettar da Febo aiuto,</l>
<l>Che privo è del primier divin honore,</l>
<l>E gliè caso sì misero accaduto,</l>
<l>Per stimar poco il suo padre, e signore,</l>
<l>Col folgor Giove havea morto abbatuto</l>
<l>Un, che d'Apollo fu l'anima, e 'l core,</l>
<l>Un, che Febo amò già più che se stesso,</l>
<l>Ma non è tempo à dir chi fosse adesso.</l>
</lg>
<lg type="ottava">
<l>D'ira troppo profana Apollo acceso,</l>
<l>Che non può contra Giove vendicarsi,</l>
<l>Da i Ciclopi, che fer quel dardo, offeso</l>
<l>Si tiene, e contra lor pensa sfogarsi.</l>
<l>Gli strali immantinente, e l'arco preso,</l>
<l>Trova i Ciclopi affumicati, et arsi;</l>
<l>Nel primo che trovò, la mira prese,</l>
<l>E la saetta, l'occhio, e l'arco tese.</l>
</lg>
<lg type="ottava">
<l>Una man preme l'arco à più potere,</l>
<l>E l'altra tira il nervo, e non s'accorda,</l>
<l>Anzi par, che ambe diano in un parere</l>
<l>Di romper l'arco, ò scavezzar la corda;</l>
<l>Scocca l'arco, ei sta fermo per vedere</l>
<l>Volar la freccia di ferire ingorda,</l>
<l>E la vista da lei mai non disgiunge,</l>
<l>Che vuol veder come obedisce, e punge.</l>
</lg>
<lg type="ottava">
<l>Veduto il primo strale obediente,</l>
<l>Ch'al primo, che trovò, passò la fronte,</l>
<l>Ne scocca un' altro, e manda similmente</l>
<l>Un' altro à la barchetta di Caronte;</l>
<l>Et odia sì quell'affumata gente,</l>
<l>Che non vi lascia Sterope, ne Bronte,</l>
<l>Sdegnato Giove, e tutto il suo consiglio,</l>
<l>Per un tempo gli dier dal cielo essiglio.</l>
</lg>
<lg type="ottava">
<l>Sì che Chiron tu preghi senza frutto,</l>
<l>Ch'altrove egli ha il pensier selvaggio intento.</l>
<l>Sbandito egli dal ciel s'era ridutto</l>
<l>Pastor d'Ameto à guardia del suo armento,</l>
<l>Dove deposta ogn'altra cura in tutto,</l>
<l>Menava i giorni suoi lieto, e contento,</l>
<l>E fu sì saggio, temperato, e forte,</l>
<l>Che visse lieto in così bassa sorte.</l>
</lg>
<lg type="ottava">
<l>Con una pelle da pastore intorno,</l>
<l>Con un grosso baston d'olivo in mano,</l>
<l>Se'n va lungo l'Anfriso, ò in quel contorno,</l>
<l>E quando pasce il monte, e quando il piano.</l>
<l>Passa talhor con la sampogna il giorno,</l>
<l>come conviensi al suo stato silvano;</l>
<l>Dando spirto hor à questi, hor à quei fori</l>
<l>Canta i novelli suoi più rozzi amori.</l>
</lg>
<lg type="ottava">
<l>Felici quei, che son così prudenti,</l>
<l>Che san col tempo accommodar la vita.</l>
<l>Hor mentre Febo i suoi soavi accenti</l>
<l>Gusta, e 'l suo dolce suon l'alletta, e invita,</l>
<l>Ha sì gli spirti al suo cantare intenti,</l>
<l>Che gli è la guardia sua di mente uscita,</l>
<l>Tanto, che i buoi da lui fuggiti, e sparsi</l>
<l>Stavan senza custodia à pascolarsi.</l>
</lg>
<lg type="ottava">
<l>L'acorto Dio de' furti à caso scorge,</l>
<l>Ch'Apollo è intento à disnodar le crome,</l>
<l>E perche 'l ciel l'ha in odio, al furto porge</l>
<l>La man per gravar lui di doppie some,</l>
<l>I buoi gl'invola, e sol di ciò s'accorge</l>
<l>Un canuto pastor, che Batto ha nome.</l>
<l>Questi pascea fra Pilo, e 'l lito Alfeo</l>
<l>L'armento martial del Re Neleo.</l>
</lg>
<lg type="ottava">
<l>I buoi Mercurio imbosca, indi si parte,</l>
<l>Et al bosco, et à i buoi volta le spalle;</l>
<l>Ritrova Batto, e tiratol da parte</l>
<l>(Disse) qual tu ti sia, che in questa valle</l>
<l>Guardi una razza per l'uso di Marte</l>
<l>Di sì superbe, e nobili cavalle,</l>
<l>S'habbi ogn'honor dal ciel, quel, c'hai veduto,</l>
<l>Serba dentro al tuo cor nascosto e muto.</l>
</lg>
<lg type="ottava">
<l>E per farti conoscer, ch'io compasso,</l>
<l>E ch'io misuro ben l'altrui mercede,</l>
<l>Questa giuvenca candida ti lasso,</l>
<l>In premio, e guiderdon de la tua fede.</l>
<l>Rispose Batto, e dimostrando un sasso</l>
<l>Prima dirà le tue bovine prede</l>
<l>Quell'atra selce, inanimata, e dura,</l>
<l>Che quel pastor, c'hor ti promette, e giura.</l>
</lg>
<lg type="ottava">
<l>Il messaggier di Giove per far prova</l>
<l>S'egli è per osservare il giuramento,</l>
<l>Si parte, e si trasforma, e torna, e trova,</l>
<l>Quel, che del don bovin lasciò contento,</l>
<l>E con grand'arte gli dimanda nova</l>
<l>Del pur dianzi da lui rubato armento,</l>
<l>Se tu mi fai pastor del furto certo,</l>
<l>Un toro, et una vacca havrai per merto.</l>
</lg>
<lg type="ottava">
<l>Il buon pastor, che raddoppiarsi udio</l>
<l>Il premio di colui, che il furto scopre,</l>
<l>(Disse) in quei monti più silvosi, ch'io</l>
<l>T'addito, il gregge tuo s'asconde, e cuopre,</l>
<l>Quivi starà, fin che 'l notturno oblio</l>
<l>Ne' fantastichi sogni il senso adopre,</l>
<l>Ma come al sonno ogn'un la notte chiame,</l>
<l>Darà la preda al suo paese infame.</l>
</lg>
<lg type="ottava">
<l>Rise Mercurio, e disse, ahi mancatore</l>
<l>Di fe, questo è 'l silentio, c' hai promesso,</l>
<l>Che non credendo me l' involatore,</l>
<l>Hai me medesmo accusato à me stesso.</l>
<l>E tratto il primo suo sembiante fuore,</l>
<l>Disse; Guarda, e conosci, s' io son desso,</l>
<l>Dicesti, che 'l direbbe un sasso pria,</l>
<l>Ma non vo, c'habbi detta la bugia.</l>
</lg>
<lg type="ottava">
<l>Nero il fa divenir, qual è un carbone,</l>
<l>E sì l' indura poi, ch'un sasso fallo.</l>
<l>Quel sasso il fa, che chiamiam paragone,</l>
<l>Che vero saggio dà d'ogni metallo.</l>
<l>Là dove poi mutò conditione,</l>
<l>Nessun poi tradì più, non fe più fallo,</l>
<l>Disse poi sempre il ver, per quel ch'io veggio,</l>
<l>Per non si trasformar di male in peggio.</l>
</lg>
<lg type="ottava">
<l>Lasciato Apollo il suono, l'occhio porge</l>
<l>Dove il gregge pascea, ne vede i buoi,</l>
<l>Dal luogo, ove sedea, subito sorge,</l>
<l>E cerca prima tutti i paschi suoi,</l>
<l>Cerca poscia gli strani, e nulla scorge,</l>
<l>Ben che il tutto trovò poco dapoi.</l>
<l>Seppe il ladro chi fosse, e dove stesse,</l>
<l>Ma non so ritrovar chi gliel dicesse.</l>
</lg>
<lg type="ottava">
<l>Il corvo non fu già, c'havea giurato</l>
<l>Nova non dar mai più buona, ne rea,</l>
<l>Poi che 'l bianco mantel gli fu cangiato,</l>
<l>Per quella donna, ch'accusata havea,</l>
<l>Et oltre à questo, Appollo havea lasciato,</l>
<l>Perche sbandito, e misero il vedea.</l>
<l>Che ogni vil servo, perche non n'acquista,</l>
<l>Lascia il padron ne la fortuna trista.</l>
</lg>
<lg type="ottava">
<l>Se ben Febo di Dio fatto è pastore,</l>
<l>Non però s'è scordato il trar de l'arco,</l>
<l>Anchor ch'un cappio del nervo habbia fuore</l>
<l>De la sua cocca, e stia disteso, e scarco,</l>
<l>Ma già l' incurva con rabbia, e furore</l>
<l>E tira il nervo in sù, fin che l' ha carco:</l>
<l>Trova Mercurio, e in lui drizza lo sguardo,</l>
<l>E tende l'occhio, la balestra, e 'l dardo.</l>
</lg>
<lg type="ottava">
<l>Sì cruda voglia di ferir l'assale,</l>
<l>Che gli fa nel tirar perder la mira,</l>
<l>E manda alquanto à man destra lo strale,</l>
<l>Ond'egli da man manca si ritira,</l>
<l>E par, che dica al dardo, che fa male,</l>
<l>Se non si drizza ov'egli accenna, e mira.</l>
<l>Ma dove ei si drizzò, d'andar non resta,</l>
<l>Per cenni de la mano, ò de la testa.</l>
</lg>
<lg type="ottava">
<l>Veduto il primo colpo senza effetto,</l>
<l>À l'arcier novo dardo inviar parve.</l>
<l>Ma Mercurio cangiò subito aspetto,</l>
<l>E si fece invisibile, e disparve.</l>
<l>Come un' aer si fe purgato, e netto,</l>
<l>E di lui più nulla sembianza apparve.</l>
<l>Io non saprei ben dir, che forma havesse,</l>
<l>Che non soffrì, ch'allhora altri il vedesse.</l>
</lg>
<lg type="ottava">
<l>Apollo si raggira, e più non vede</l>
<l>L'auttor de l'altrui danno, e del suo scorno,</l>
<l>E gira, e move indarno l'occhio, e 'l piede,</l>
<l>E cerca con gran studio quel contorno,</l>
<l>Ben che Mercurio al fin visibil riede,</l>
<l>E prega, e stagli con tai mezzi intorno,</l>
<l>Che fan la pace, e rende il tolto armento,</l>
<l>E fallo d'un bel don di lui contento.</l>
</lg>
<lg type="ottava">
<l>Hebbe Mercurio un perspicace ingegno,</l>
<l>E poco prima ritrovato havea</l>
<l>Un' istrumento più dolce, e più degno</l>
<l>Di quel, che Apollo allhora usar solea.</l>
<l>Questo era un cavo, e ben disposto legno,</l>
<l>Che con nervi ineguali il suon rendea,</l>
<l>Dando un l'accento acuto, un' altro il grave,</l>
<l>Faceano un suono amabile, e soave.</l>
</lg>
<lg type="ottava">
<l>Per dimostrar Mercurio in qualche parte</l>
<l>L'animo verso Apollo amico e buono,</l>
<l>Gli diè questo istrumento, e insieme l'arte</l>
<l>Gl'insegnò, che suol far sì dolce il suono.</l>
<l>Questa è la cetra, ch' à l'antiche carte</l>
<l>Die sì sonoro, e dilettevol tuono.</l>
<l>Rendè con questa Apollo esperte, et use</l>
<l>(Onde sì dolce poi cantar) le Muse.</l>
</lg>
<lg type="ottava">
<l>Deh suona Apollo la tua cetra, suona</l>
<l>Mentre la Musa mia di te favella,</l>
<l>Dia gratia à quel, ch'ella di te ragiona,</l>
<l>La tua dolce armonia sonora, e bella,</l>
<l>Sì ch'un fiume novello d'Elicona</l>
<l>Tragga la nostra anchor nova favella.</l>
<l>Deh rendi à noi sì le tue corde amiche</l>
<l>Che possiamo imitar le carte antiche.</l>
</lg>
<lg type="ottava">
<l>Febo un bastone havea di sua man fatto,</l>
<l>Dov'eran due serpenti incatenati</l>
<l>Con quattro, ò cinque groppi in un bell'atto</l>
<l>Intorno à quel bastone aviticchiati.</l>
<l>Ambi un cerchio facean, ma non à fatto</l>
<l>Verso la testa ov'erano incurvati.</l>
<l>E le teste guardavano à quel punto,</l>
<l>Ch'un semicerchio, e l'altro havrebbe giunto.</l>
</lg>
<lg type="ottava">
<l>Donollo à chi già Batto fe di pietra</l>
<l>Lo sbandito dal Ciel novo pastore</l>
<l>Non più per ricompensa de la cetra,</l>
<l>Che, per mostrar l' interno del suo core.</l>
<l>Cosi poi che perdon ciascuno impetra,</l>
<l>E fede acquista al rinovato amore,</l>
<l>Restando ogn'un del suo desio contento,</l>
<l>Questi al ciel si tornò, quelli à l'armento.</l>
</lg>
<lg type="ottava">
<l>Mentre il messo di Giove al cielo aspira</l>
<l>Con l'ali, che i piè gli ornano, e le chiome,</l>
<l>La prudente città passando mira,</l>
<l>À cui Minerva diè l'oliva e 'l nome.</l>
<l>Porge gli occhi per tutto, e vaga, e gira,</l>
<l>E di tornare al ciel si scorda, come</l>
<l>Vede l'alme contrade ornate, e belle</l>
<l>Di mille vaghe, e nobili donzelle.</l>
</lg>
<lg type="ottava">
<l>Era un festivo, et honorato giorno</l>
<l>Consacrato à Minerva, e si facea</l>
<l>Nel tempio suo più de l'usato adorno</l>
<l>Un sacrificio à la pudica Dea.</l>
<l>V'era concorsa ogni Vergine intorno,</l>
<l>E di fiori, e di frutti ogniuna havea</l>
<l>Un bel canestro in capo, per donare</l>
<l>Quel con gran pompa al suo divino altare.</l>
</lg>
<lg type="ottava">
<l>Nel ritornar, che fanno honeste, e altere,</l>
<l>Felice è quel, che più bel luogo acquista.</l>
<l>Già fan gli huomini à i lati due spalliere,</l>
<l>Et esse in mezzo una superba lista.</l>
<l>Un s'alza, e l'altro spinge à più potere,</l>
<l>Che non vuol perder sì leggiadra vista.</l>
<l>Quel, c'ha già l'amor suo visto, si parte,</l>
<l>E corre per vederlo in altra parte.</l>
</lg>
<lg type="ottava">
<l>Sì come splende sopra ogni altra stella</l>
<l>Quella, ch' innanzi al giorno apparir suole,</l>
<l>Come la Luna appar di lei più bella,</l>
<l>E come d'ambe è più lucente il Sole;</l>
<l>Così splendeva sopra ogni donzella,</l>
<l>Fra tanta Virginal concorsa prole,</l>
<l>Herse, la figlia Regia, il cui bel volto</l>
<l>Ha già dal suo camin Mercurio tolto.</l>
</lg>
<lg type="ottava">
<l>Lo Dio stupisce di sì bella, e vaga</l>
<l>Donna, ch'in mezzo à tante altre risplende,</l>
<l>E del bel viso suo tanto s'appaga,</l>
<l>Che quel piacer, che può, con gli occhi prende;</l>
<l>Pensa rapirla, e si raggira, e vaga,</l>
<l>Ma il popol, che l'è intorno, gliel contende.</l>
<l>Pensa di torla, e non s'arrischia, e teme,</l>
<l>Stà in dubbio, e ruota, e l' intertien la speme.</l>
</lg>
<lg type="ottava">
<l>Sì come quando in un' altar foresto</l>
<l>Fan sacrificio i sacerdoti à Giove,</l>
<l>Se il Nibio vede à l'hostia il core, e 'l resto,</l>
<l>Onde solea spirar, ch' anchor si move,</l>
<l>Più volte ruota intorno al cor funesto,</l>
<l>E la speranza gir nol lascia altrove,</l>
<l>Pur teme, onde nol prende, e via nol porta,</l>
<l>Quei sacerdoti, che gli fan la scorta.</l>
</lg>
<lg type="ottava">
<l>Poi che nel proprio albergo si coperse</l>
<l>Ciascuna de le Vergini, e spariro,</l>
<l>E Mercurio perdè la vista d'Herse,</l>
<l>Ardente, più che mai crebbe il disiro,</l>
<l>Tosto à la terra l'animo converse,</l>
<l>E non si curò più d'andare in giro,</l>
<l>Ma per fil dritto à terra se ne venne</l>
<l>Battendo à più poter l'aurate penne.</l>
</lg>
<lg type="ottava">
<l>Con quel furor, che caccia un raggio ardente</l>
<l>Il fuoco, che l' infiamma, e 'l fa feroce,</l>
<l>Che venga tratto da torre eminente,</l>
<l>Che sibila, e vien giù ratto, e veloce:</l>
<l>Tal Mercurio à l' ingiù cacciar si sente</l>
<l>Da quello ardor, che sì l'accende, e coce.</l>
<l>Giunto per comparir non si trasforma,</l>
<l>Tal' è la fede, c' ha ne la sua forma.</l>
</lg>
<lg type="ottava">
<l>Se bene il suo divin sembiante è tale,</l>
<l>Che mirabile appar parte per parte,</l>
<l>Pur rassetta il cappel, rassetta l'ale,</l>
<l>E cerca d'aiutarsi anchor con l'arte,</l>
<l>Aggiusta i serpi, e fa pendere eguale</l>
<l>La veste; e con tal studio la comparte,</l>
<l>Che mostra tutto il bel del suo lavoro,</l>
<l>E tutto l'ornamento, e tutto l'oro.</l>
</lg>
<lg type="ottava">
<l>Accommodato il suo celeste ammanto,</l>
<l>Al palazzo regal ratto s'invia,</l>
<l>Affretta il passo assai, non però tanto,</l>
<l>Ch'à la sua dignità biasmevol sia</l>
<l>Stanno in tre stanze, l'una à l'altra à canto</l>
<l>Le tre sorelle come in compagnia,</l>
<l>Con ornamento assai superbo, e quale</l>
<l>È condecente al lor stato regale.</l>
</lg>
<lg type="ottava">
<l>Con degno, e pretioso adornamento</l>
<l>Pandroso ha il destro, Aglauro ha il manco lato,</l>
<l>L'altra più bella ha quello appartamento,</l>
<l>Ch' in mezzo à l'uno, e l'altro è collocato.</l>
<l>Visto Mercurio Aglauro, hebbe ardimento</l>
<l>Di dir, che l' informasse del suo stato,</l>
<l>Chi fosse, e dove andasse, e d'altre cose.</l>
<l>À cui l'accorto Dio così rispose.</l>
</lg>
<lg type="ottava">
<l>Quel, che volando l' imbasciate porto,</l>
<l>Son del gran padre mio mio padre è Giove.</l>
<l>L'almo viso leggiardo, c'hoggi ho scorto</l>
<l>Ne la sorella tua, ver lei mi move.</l>
<l>Qui dentro Herse mi chiama, e ti conforto,</l>
<l>Ch'à pormi in gratia à lei, t'adopri, e prove.</l>
<l>Che vedi, se ciò fai, parente, e zia</l>
<l>De la prole sarai celeste mia.</l>
</lg>
<lg type="ottava">
<l>I cupidi occhi, onde prima scoprio</l>
<l>Quel, ch' in custodia à lei Minerva diede,</l>
<l>Ferma nel bello innamorato Dio</l>
<l>Aglauro, e ben tutto il contempla, e vede,</l>
<l>Poi dando speme al suo caldo desio,</l>
<l>Tutto quel disse far, ch'ei brama, e chiede,</l>
<l>E dimandato un gran tesor, gli disse,</l>
<l>Ch'allhor le desse luogo, e si partisse.</l>
</lg>
<lg type="ottava">
<l>Guardò con torto, e con crudele aspetto</l>
<l>Aglauro allhor la bellicosa Dea,</l>
<l>E tal sospir diè fuor, che tremò il petto,</l>
<l>E lo scudo, ch'à lui giunto tenea,</l>
<l>Vede, ch'oltra à l' ingiuria, oltre al dispetto,</l>
<l>Ch'à scoprir quel dragon fatto l'havea,</l>
<l>Per prezzo scelerata, avara, e fella</l>
<l>Cerca vender l'honor de la sorella.</l>
</lg>
<lg type="ottava">
<l>Più la sdegnata Dea non può soffrire</l>
<l>Costei, che sì malefica comprende,</l>
<l>Ne men del suo licentioso ardire,</l>
<l>Biasma quest'altro error, che far intende.</l>
<l>Per l'uno, e l'altro suo fallo punire</l>
<l>Verso l'afflitta Invidia il camin prende,</l>
<l>Che vuol che da l' Invidia sia punita</l>
<l>Aglauro, troppo avara, e troppo ardita.</l>
</lg>
<lg type="ottava">
<l>Una stretta, selvaggia, e scura valle</l>
<l>Ne la gelata Scithia si nasconde,</l>
<l>Fra monti, che tant'alte hanno le spalle,</l>
<l>Che 'l ciel la pioggia sua mai non v'infonde:</l>
<l>Dov' è tanto intricato, e folto il calle</l>
<l>Al Sol, da spessi rami, arbori, e fronde,</l>
<l>Che non sol Febo mai non vi penetra,</l>
<l>Ma à mezzo giorno è spaventosa, e tetra.</l>
</lg>
<lg type="ottava">
<l>In questa valle, nel più folto bosco</l>
<l>Sta cavata un grotta, assai più scura,</l>
<l>Che sempre ha il ciel caliginoso, e fosco,</l>
<l>Che tutte ha muffe le mal poste mura.</l>
<l>In questo infame albergo, e pien di tosco</l>
<l>La magra Invidia si ripara, e tura.</l>
<l>Quei, che son sempre seco in casa, e fuore,</l>
<l>Son la miseria, il dispregio, e 'l dolore.</l>
</lg>
<lg type="ottava">
<l>Quivi drizzò la Dea prudente, e casta</l>
<l>Il suo santo vestigio, e 'l santo piede.</l>
<l>Giunta percote la porta con l'hasta,</l>
<l>E quella al primo picchio s'apre, e cede;</l>
<l>E, che vipera, et aspido, e cerasta</l>
<l>Magna l' Invidia à la sua mensa, vede;</l>
<l>E, che la pascon carni di serpenti,</l>
<l>De' brutti vitij suoi degni alimenti.</l>
</lg>
<lg type="ottava">
<l>Non si degna la Dea dentro à la porta</l>
<l>Porre il suo altero, e venerabil passo,</l>
<l>Anzi tal vista, e l'odio, che le porta,</l>
<l>Le fa l'occhio tener curvato, e basso.</l>
<l>L' Invidia, che la Dea de l'arme ha scorta,</l>
<l>Mormora, e move il piede afflitto, e lasso:</l>
<l>Lascia mezzo mangiate hidre, e lacerti,</l>
<l>E va con passi inutili, et inerti.</l>
</lg>
<lg type="ottava">
<l>Come meglio la Dea superba mira</l>
<l>D'armi, e di ricche vesti adorna, e bella,</l>
<l>Dal profondo del cor geme, e sospira</l>
<l>Vedendo à se sì povera gonnella.</l>
<l>Le ciglia hirsute, mai dritte non gira,</l>
<l>Se guarda in questa parte, ha mira in quella,</l>
<l>Pallido il volto, il corpo ha macilente,</l>
<l>E mal disposto, e rugginoso il dente.</l>
</lg>
<lg type="ottava">
<l>È tutto fele amaro il core, e 'l petto,</l>
<l>La lingua è infusa d'un venen, ch' uccide.</l>
<l>Ciò, che l'esce di bocca, è tutto infetto:</l>
<l>Avelena col fiato, e mai non ride,</l>
<l>Se non talhor, che prende in gran diletto,</l>
<l>S'un per troppo dolor languisce, e stride.</l>
<l>L'occhio non dorme mai, ma sempre geme,</l>
<l>Tanto il gioir altrui l'affligge, e preme.</l>
</lg>
<lg type="ottava">
<l>Allhor si strugge, si consuma, e pena,</l>
<l>Che felice qualchun viver comprende.</l>
<l>E questo è il suo supplicio, e la sua pena,</l>
<l>Che se non noce à lui, se stessa offende.</l>
<l>Sempre cerca por mal, sempre avelena</l>
<l>Qualche emol suo, fin che infelice il rende.</l>
<l>Tien per non la veder la fronte bassa</l>
<l>Minerva, e tosto la risolve, e lassa.</l>
</lg>
<lg type="ottava">
<l>La temeraria figlia Aglauro detta</l>
<l>Del Re d'Athene à ritrovar n'andrai,</l>
<l>E l'alma sua de la tua peste infetta,</l>
<l>Nel modo più pestifero, che sai.</l>
<l>Percote l'hasta in terra, e parte in fretta,</l>
<l>E lascia lei ne i suoi continui guai,</l>
<l>Che mormora, s'affligge, e si tormenta</l>
<l>D'haver à far la Dea di ciò contenta.</l>
</lg>
<lg type="ottava">
<l>Prende una verga in man di spini avolta,</l>
<l>E vola al danno altrui pronta, e veloce.</l>
<l>La circonda una nebbia oscura, e folta,</l>
<l>Che fiori, et herbe, e piante abbrucia, e coce.</l>
<l>Ovunque il viso suo noioso volta,</l>
<l>Avelena, fa nausa, infetta, e noce.</l>
<l>Corrompe le città, gli huomini attosca,</l>
<l>E fa, ch'un se medesmo non conosca.</l>
</lg>
<lg type="ottava">
<l>Struggendosi l' Invidia affretta il piede,</l>
<l>Giunge ad Athene, e sta mirando alquanto</l>
<l>Quel popol, che in ricchezza ogni altro eccede</l>
<l>E tutto il trova in gioco, in festa, e in canto.</l>
<l>Tiene à pena le lagrime, che vede,</l>
<l>Che cosa ivi non è degna di pianto.</l>
<l>Ver la casa del Re la strada piglia,</l>
<l>Per farlo poco lieto de la figlia.</l>
</lg>
<lg type="ottava">
<l>Con le man rugginose, più, che puote,</l>
<l>Batte per far venir pallide, e smorte</l>
<l>D'Aglauro le vermiglie, e bianche gote,</l>
<l>Che cosi belle, e così grate ha scorte.</l>
<l>Con la spinosa poi verga percote</l>
<l>Quattro, e sei volte lei, più che può forte.</l>
<l>E tal virtute han la sua verga, e palma,</l>
<l>Che non nocendo al corpo affliggon l'alma.</l>
</lg>
<lg type="ottava">
<l>Mentre l'afflitta Invidia, e dispietata</l>
<l>À più poter la misera fagella,</l>
<l>Fa, che nel suo pensier contempla, e guata</l>
<l>L'imagin di quel Dio leggiarda, e bella;</l>
<l>Le pone innanzi à gli occhi fortunata</l>
<l>Sopra d'ogni altra donna la sorella,</l>
<l>Che sfogherà l'amoroso desio</l>
<l>Con così vago, e così bello Dio.</l>
</lg>
<lg type="ottava">
<l>Poi che di fiato putrido, e veneno</l>
<l>Ha l'infelice Aglauro infetta, e guasta</l>
<l>L' Invidia, e vede aver servito à pieno</l>
<l>La bellicosa Dea, prudente e casta,</l>
<l>Ritorna à l'antro suo di serpi pieno,</l>
<l>À pascer nova vipera, e cerasta,</l>
<l>E lascia Aglauro à tutto invidiosa,</l>
<l>Ch' Herse à sì bello Dio si faccia sposa.</l>
</lg>
<lg type="ottava">
<l>Giorno e notte s'affligge, e si tormenta,</l>
<l>E c'habbia tanto ben, le scoppia il core,</l>
<l>Ma dice pian perch'altri non la senta,</l>
<l>E sfoga sotto voce il suo dolore.</l>
<l>Come una pira, che non sia ben spenta,</l>
<l>Ch'arde di dentro, e non appar di fuore,</l>
<l>Essala, e sfoga in qualche parte, e fuma,</l>
<l>E dentro à poco à poco si consuma.</l>
</lg>
<lg type="ottava">
<l>Ó quante volte invidiosa, e trista</l>
<l>Pensò di propria man darsi la morte,</l>
<l>Più tosto che patir, che la sua vista</l>
<l>Vedesse la sorella in sì gran sorte.</l>
<l>S'affligge, si rammarica, e s'attrista,</l>
<l>Che vede ch'ella è più stimata in corte.</l>
<l>Si duol, c'habbia tal gratia, habbia tal faccia,</l>
<l>Ch'à tutti più di lei sia grata, e piaccia.</l>
</lg>
<lg type="ottava">
<l>E quanto più ci pensa, più s'accora,</l>
<l>Che membra habbia à goder tanto leggiadre.</l>
<l>E non men l'avelena, e l'addolora,</l>
<l>Che di figli d'un Dio debbia esser madre,</l>
<l>E vuol più tosto procacciar che mora,</l>
<l>E dire il tutto al lor rigido padre.</l>
<l>Sù l'uscio al fin di lei trista soggiorna,</l>
<l>Per discacciar Mercurio, se ritorna.</l>
</lg>
<lg type="ottava">
<l>Mercurio, come saggio il tempo apposta,</l>
<l>Che sola Herse si stia ne la sua stanza,</l>
<l>E vien con gran tesor per la risposta,</l>
<l>Pien di felicità, pien di speranza.</l>
<l>Aglauro come vede, ch'ei s'accosta,</l>
<l>Con villana, e non solita creanza</l>
<l>Lo scaccia, e mostra farne poca stima,</l>
<l>E più non l'accarezza come prima.</l>
</lg>
<lg type="ottava">
<l>Allhora il cauto Dio pien di malitia</l>
<l>Scopre il tesor, ch' ella gli chiese, e 'l mostra;</l>
<l>Come ella il vede, aggiunge al cor tristitia,</l>
<l>Che in lei l'Invidia, e l'Avaritia giostra.</l>
<l>Al fin forza è, che perda l'Avaritia,</l>
<l>E l' Invidia habbia il premio de la giostra.</l>
<l>Non può patir l'invidiosa, e fella,</l>
<l>Ch'ei goda di quel ben, ne la sorella.</l>
</lg>
<lg type="ottava">
<l>Tutta la sua facondia, et eloquenza</l>
<l>Con grande affetto usa il figliuol di Giove,</l>
<l>Ma quella à più poter fa risistenza,</l>
<l>Ne s'addolcisce punto, ne si move.</l>
<l>Non farò, dice à lui, di qui partenza,</l>
<l>Se prima te non scaccio, e mando altrove.</l>
<l>Hor sù, disse ei, mi piace, vo' che 'l facci,</l>
<l>Che tu stia sempre qui, se non mi scacci.</l>
</lg>
<lg type="ottava">
<l>Tocca col suo baston la chiusa porta,</l>
<l>E quella al primo tratto s'apre, e cede,</l>
<l>Riman l'afflitta Aglauro mezza morta,</l>
<l>Ch'aprir la porta, e dopo entrare il vede,</l>
<l>Sapendo quanto à lei tal fatto importa,</l>
<l>Si move per levarsi donde siede,</l>
<l>Ma i piè, se ben le braccia sforza, e scuote,</l>
<l>Per troppo gravità mover non puote.</l>
</lg>
<lg type="ottava">
<l>Ella d'alzarsi pur prova, e contende,</l>
<l>E ponvi ogni suo sforzo, ogni sua cura.</l>
<l>Non si piega il ginocchio, e non s'arrende,</l>
<l>Che già indurato ha il nervo, e la giuntura.</l>
<l>Quel mortal freddo à poco à poco prende</l>
<l>Quel corpo, e già s'accosta à la cintura,</l>
<l>Già ne la parte fredda, e senza lena</l>
<l>La carne hanno un color, l'unghia, e la vena.</l>
</lg>
<lg type="ottava">
<l>Sì come l' incurabil cancro ingordo</l>
<l>Serpendo rode un corpo, e sempre acquista,</l>
<l>E 'l dente suo pernicioso, e sordo,</l>
<l>Rende sempre maggior la parte trista,</l>
<l>Tanto, che tutto il face infetto, e lordo,</l>
<l>Così quel male il ben propinquo attrista,</l>
<l>E l' insensibil parte và crescendo,</l>
<l>Del vivo più vicin sasso facendo.</l>
</lg>
<lg type="ottava">
<l>Già duro ha il petto, e 'l rispirar vitale</l>
<l>Le toglie il troppo in su' cresciuto sasso,</l>
<l>Non provò di parlar, ne fece male,</l>
<l>Però, che chiuso havria trovato il passo.</l>
<l>La pietra tanto in su crescendo sale,</l>
<l>Che fa ne l'alto quel che fe nel basso.</l>
<l>La nera mente sua nera anchor fece</l>
<l>La nova statua, come inchiostro, ò pece.</l>
</lg>
<lg type="ottava">
<l>Quell'atto, quel dolore, e quello affanno,</l>
<l>C'hebbe volendo alzarsi, in lei sì vede,</l>
<l>E pontando le man sopra il suo scanno,</l>
<l>Mostra un gran sforzo per levarsi in piede,</l>
<l>Ma come havesse ivi inchiodato il panno,</l>
<l>Par, che non possa alzarsi da la sede,</l>
<l>E sì ben quella statua il tutto esprime,</l>
<l>Che non vi ponno aggiunger le mie rime.</l>
</lg>
<lg type="ottava">
<l>Il celeste corrier si torna dove</l>
<l>Con desiderio, et ansia l'attendea</l>
<l>Il superno Rettor, suo padre Giove,</l>
<l>Che gran bisogno del suo aiuto havea.</l>
<l>Come io ti voglio in ciel, tu fuggi altrove,</l>
<l>Giove, à cui novo amor l'anima ardea,</l>
<l>Disse; Deh non haver te tanto à core,</l>
<l>Che 'l tuo ponghi in oblio padre, e signore.</l>
</lg>
<lg type="ottava">
<l>Mercurio allhor per iscusarsi in parte.</l>
<l>E, perche Giove ha gran piacer d'udire,</l>
<l>Quando tal volta egli dal ciel si parte,</l>
<l>L'essito, e la cagion del suo partire,</l>
<l>Volea tutto narrar parte per parte,</l>
<l>Ma Giove, c'havea voglia d'esseguire</l>
<l>Un novo amor, non volle, ch'ei seguisse,</l>
<l>Ma, fattolo tacer, così gli disse.</l>
</lg>
<lg type="ottava">
<l>Non è tempo di dir messo mio fido</l>
<l>I bei diporti tuoi di questi giorni,</l>
<l>Che per un novo amor, ch' in me fa nido,</l>
<l>È forza, che di novo in terra torni:</l>
<l>Vanne in Fenicia, e fa scender su 'l lido</l>
<l>L'armento regio, e fa, ch' ivi soggiorni,</l>
<l>Fa, che sì presso al mar dal monte scenda,</l>
<l>Che'l mormorar, che fa Anfitrite, intenda.</l>
</lg>
<lg type="ottava">
<l>Il nipote d'Atlante obedì tosto.</l>
<l>E l'armento regal mandò su 'l lito.</l>
<l>Questo, non molto à la città discosto,</l>
<l>Era uno ameno, e dilettevol sito.</l>
<l>Concorse à questo loco, à Cipro opposto.</l>
<l>Molte eran figlie allhora atte al marito</l>
<l>Con la figlia del Re, la cui beltade</l>
<l>Non hebbe pari al mondo in quella etade.</l>
</lg>
<lg type="ottava">
<l>Di questa il padre Agenore fu detto.</l>
<l>E di Tiro, e Sidonia fu Signore.</l>
<l>La figlia Europa hebbe sì grato aspetto,</l>
<l>Ch'accese del suo amor l'alto motore.</l>
<l>Ahi come stanno male in un soggietto,</l>
<l>Con grave maestà, lascivo amore.</l>
<l>Come opran, ch'altri fa (sì mal si regge,)</l>
<l>Cose fuor di misura, e fuor di legge.</l>
</lg>
<lg type="ottava">
<l>Quel, che dà legge à gli alti Dei del cielo,</l>
<l>Quel, ch'ad un cenno il mondo fa tremare</l>
<l>Chi con sua pioggia, e con suo ardente telo.</l>
<l>Può sommerger la terra, ardere il mare,</l>
<l>Vestì mentito, e vergognoso pelo,</l>
<l>Per lascivo pensier, per troppo amare,</l>
<l>Fuor d'ogni degnità, d'ogni decoro</l>
<l>Prese per troppo amor forma d'un Toro.</l>
</lg>
<lg type="ottava">
<l>E misto fra 'l real bovino armento,</l>
<l>D'intorno à lei vagar diletto prende.</l>
<l>La giogaia, che pende sotto al mento,</l>
<l>Infino à le ginocchia si distende.</l>
<l>Ne l'humil fronte sua quello spavento,</l>
<l>Che suol ne' tori star, non si comprende,</l>
<l>Il manto suo di neve esser si vede,</l>
<l>Che non ha guasta Sol, vento, ne piede.</l>
</lg>
<lg type="ottava">
<l>Come una gemma il chiaro, e picciol corno</l>
<l>Sì bel risplende, che par fatto à mano:</l>
<l>Move con dignità l'occhio d'intorno,</l>
<l>E mostra un volto amabile, et humano.</l>
<l>Dolce rimira quel bel viso adorno,</l>
<l>Poi si move ver lei quieto, e piano.</l>
<l>Paurosa ella l'aspetta un poco, e fugge,</l>
<l>E 'l toro per dolor sospira, e mugge.</l>
</lg>
<lg type="ottava">
<l>Ella del suo muggir si maraviglia,</l>
<l>Che vede, che si dole, e che la guarda,</l>
<l>E che tien ferme in lei l' ignote ciglia,</l>
<l>E che per non noiarla il piè ritarda;</l>
<l>Dal prato per provar de l'herba piglia,</l>
<l>E verso lui và paurosa, e tarda;</l>
<l>Cresce col destro piè, stende la mano,</l>
<l>E poi sì ferma alquanto à lui lontano.</l>
</lg>
<lg type="ottava">
<l>Il collo, il capo, e 'l muso ei stende à posta,</l>
<l>E mostra di quell'herba haver gran voglia,</l>
<l>Pian pian poi con bel modo à lei s'accosta,</l>
<l>Perche non tema la mentita spoglia.</l>
<l>Ella stende la mano, e 'l piè discosta,</l>
<l>E come ei stà per abboccar la foglia,</l>
<l>Cader la lascia, e fugge, e si ritira,</l>
<l>E 'l miser toro anchor mugghia, e sospira.</l>
</lg>
<lg type="ottava">
<l>Il toro per mostrar ch'accetto, e grato</l>
<l>Gli fù quel don de l'herba, ch'ella offerse,</l>
<l>Senza punto toccar l'herba del prato,</l>
<l>Quella mangiò, ch'ella lasciò caderse.</l>
<l>Vedendolo ella così ben creato,</l>
<l>À lui con esca, nova si converse,</l>
<l>E senza haverne più tanta paura,</l>
<l>L'aspettò più costante, e più sicura.</l>
</lg>
<lg type="ottava">
<l>Il toro abbocca l'herba con destrezza,</l>
<l>Poi le lecca la man tutto modesto,</l>
<l>E tanto il move quell' alma bellezza,</l>
<l>Ch'à pena può più differire il resto.</l>
<l>Ella fa d'una cinta una cavezza,</l>
<l>Che vuol veder se l'obedisce in questa:</l>
<l>Legare il toro allegro il corno lassa,</l>
<l>E poi la segue come un cane à lassa.</l>
</lg>
<lg type="ottava">
<l>Ella senza timor, senza sospetto,</l>
<l>Per tutto il vuol menar, per tutto il tocca:</l>
<l>Gli palpa leggiermente il collo, e 'l petto,</l>
<l>E sicura la man gli mette in bocca.</l>
<l>L'amante con piacer, con gran diletto</l>
<l>Segue la donna baldanzosa, e sciocca,</l>
<l>Laqual più volte le mentite corna</l>
<l>Di vaghi fiori, e di ghirlande adorna.</l>
</lg>
<lg type="ottava">
<l>Sù l'herba al fin l'astuto bue si getta,</l>
<l>E col bugiardo sen la terra cova.</l>
<l>Allhor l'ardita, e vaga giovinetta</l>
<l>Di veder sempre qualche cosa nova,</l>
<l>Sù 'l fraudolente suo dorso s'assetta,</l>
<l>Che vuol far del giuvenco un'altra prova,</l>
<l>Prova vuol far la semplicetta, e stolta,</l>
<l>Se vuol come un destrier portarla in volta.</l>
</lg>
<lg type="ottava">
<l>Pian piano il bue si leva, e si diporta,</l>
<l>E move da principio il passo à pena,</l>
<l>E la donzella in su le spalle porta,</l>
<l>Poi drizza il falso piè verso l'arena.</l>
<l>La semplice fanciulla, e male accorta</l>
<l>Non credendo ad un Dio premer la schena,</l>
<l>Lieta lasciò portarsi ove à lui piacque,</l>
<l>Et egli à poco à poco entrò ne l'acque.</l>
</lg>
<lg type="ottava">
<l>L'ardita damigella non si crede,</l>
<l>Che 'l toro troppo innanzi entri ne l'onda,</l>
<l>Ma come il lito poi scostarsi vede,</l>
<l>E trarsi in dietro l'arenosa sponda,</l>
<l>Non potendo à l'asciutto porre il piede,</l>
<l>Perche il mar non l' inghiotta, e non l'asconda,</l>
<l>Sù 'l dorso una man tien, con l'altra afferra</l>
<l>Un corno, e l'occhio tien volto à la terra.</l>
</lg>
<lg type="ottava">
<l>Bagna di pianto la donzella il volto,</l>
<l>Che la terra ogn' hor più s'asconde, e abbassa.</l>
<l>Dritto à Favonio il toro il nuoto volto,</l>
<l>Cipro, e Rodi à man destra vede, e passa.</l>
<l>Veder dal lato manco à l'occhio è tolto</l>
<l>Le gran bocche del Nil, ch' à dietro lassa.</l>
<l>Ella non crede più poter campare,</l>
<l>Ch'altro veder non può, che cielo, e mare.</l>
</lg>
<lg type="ottava">
<l>Le bionde chiome, il vestimento, e 'l velo</l>
<l>Movea dolce aura, e 'l mar si stava in calma,</l>
<l>Scacciate havean le nubi, il Sole, e 'l cielo,</l>
<l>Per mirar la bellezza unica, et alma.</l>
<l>Giove sotto il buggiardo, e novo pelo,</l>
<l>Con sì soave, e pretiosa salma,</l>
<l>Per l'onda se nandò tranquilla, e cheta,</l>
<l>Tanto, che giunse à l' isola di Creta.</l>
</lg>
<note place="end" resp="ed" anchored="yes">
<title>Annotationi del Secondo Libro.</title>
<p><hi rend="sc">Con</hi> quanta vaghezza e felicità, arte, e giudicio di Architettura descrive quivi l'Anguillara la casa del Sole ogni giudicioso lettore si può agevolmente conoscere con una non men bella, che necessaria digressione, ne doverà parere cosa strana ad alcuno, che dopò la bellezza; habbia posta la necessità de'l fare le dgressioni; perche chi scrive, o per dir meglio trasporta le opere latine o di qual si voglia altra lingua in questa maniera di Poesia della lingua nostra volgare; non deve come vogliono alcuni istare nelle medesime parole, ne manco nelle medesime chiuse; perche oltra che riuscirà Poeta freddo, essendo molto differenti i numeri, e nervi della Poesia latina da quelli della volgare; non potrà anchora mai mostrare quanto vaglia da se, e quanto sia atto a spiegare puramente i concetti dell'autore, che trasporta; tal'hora circonscrivendoli essendovi molte cose nella latina, che trasportandole nella nostra, non riescono, se non sono circonscritte; dunque obligandosi il poeta alla tradutione mera, e pura; può dare poco saggio di se; ma se vi farà alle volte alcuna digressione vaga, e propria, overo per maniera di conversione la quale hà gran forza di movere gli affetti, overo vagando, con qualche alto spirito di Poesia renderà il poema suo, molto piu bello, e piu lodato che non farà non si spiccando mai dall'autore, che hà preso a tradure; onde se potesse vedere Ovidio trasportate le sue Metamorfosi con le digressioni che vi sono dall'Anguillara non dubito che non le piacessero grandemente, havendo quel giudicio della lingua nostra, che haveva a suoi tempi della latina; &amp; che non desiderasse, che fussero molto piu spesse che non sono; come quelle che invaghiscono, e adornano molto la sua inventione, e crederò se le havesse egli a rifare che metterebbe ogni diligentia e tentarebbe con ogni suo studio di arricchirle di molte e molte descrittioni che le potrebbero migliorare assai; perche terrò sempre che non sia disdicevole alla favola, quello che non è disdicevole e biasimevole nell'historia; e che se l'Ariosto seguendo l'historia incominciata dal Boiardo hà potuto, e gli è stato lecito, far tante vaghe, proprie, &amp; alte digressioni per ornamento del suo poema, che medesimamente possi, e sia lecito all'Anguillara; farne nelle favole di Ovidio trasportandole in verso: perche non serano che lodate da ogni sano giudicio, e lontano da ogni maniera di passioni; terrò bene poi ancora ferma opinione che serebbono poco lodate le digressioni, quando havesse preso a tradurre le metamorfosi in prosa; nella quale non è lecito a partirse dalla tessitura dell'autore, ma in verso crederò che sia lecito a farle come quelle che adornano, e delettano molto pur che siano ben collocate, e proprie.</p>
<p><hi rend="sc">La</hi> favola de Fetonte è tolta dalla historia descritta da Eusebio, e da Orosio che è che nella Graecia fù gia a tempi di Cecrope Re de gli Atheniesi un grandissimo incendio mandato piu presto dal cielo, che venuto per opra humana, e fù chiamato l'incendio di Fetonte, ilquale abrusciò le campagne, e ridusse in cenere i frutti loro; asciugò i fiumi, arse le città, e rovinò le case onde i popoli fuggirono sparsi dove meglio pensavano di poterse salvare; durò alcuni mesi l'incnedio, che non si pote spegnere, ne prima si vide spento, che non sopragiunsero le pioggie dell'Autunno che lo spensero del tutto. L'allegoria di questa favola è che Fetonte che nella lingua latina significa incendio figliuolo del Sole è origine fonte del fuoco, e di Climene, che significa humidità nella lingua Greca; non potendo continoare ne haver forza il fuoco se non è aiutato e sostenuto dall'humido. Appropriato la dimanda di Fetonte poi di guidar' il carro della luce, è quello innato desiderio di accrescere che si scopre in tutte le creature, per conservarse; che Fetonte passasse guidando il carro per il sentiero arso che è dal <hi rend="sc">xx</hi> grado di libra al <hi rend="sc">x</hi> dello scorpione, passando il Sole questo sentiero non è altro che quello che fa per quei gradi, quando secca l'herbe, e rende la terra inutile al produre per il soverchio ardore; che fusse poi fulminato da Giove nel mezzo dell'Autunno; si doverà intendere quando, l'ardore rimane speto per le pioggie di quella stagione: onde la terra raccogliendo l'humido lascia quella faccia arsa, &amp; infocata facendose lieta, bella, e desiderosa di produre.</p>
<p><hi rend="sc">Eccovi</hi> la vaghezza della digressione della stanza <quote><emph>Gli Astrologi sagaci etc.</emph></quote> insieme con la bellissima comparatione della stanza <quote><emph>Come il nocchier che l'arbore, e 'l timone</emph></quote>; cosi propria, e ben collocata dall'Anguillara che adorna &amp; illustra molto il Poema di Ovidio, come è ancora vaga la comparatione del cadere di Fetonte a quello de le stelle che nel maggior ardore del caldo pare che si spichino la notte dal cielo.</p>
<p><hi rend="sc">Quanto</hi> legiadramente va il poeta concatenando le favole l'una con l'altra; poi che dapoi la roina di Fetonte canta la trasformatione delle sorelle Phaetusa; che vien a dire risplendente, e lampetie illustre, e Phebe luce: in arbori che alle sponde del Pò manda fuori alcune goccie d'humore, che raccolto con arte &amp; indurato dal Sole poi divien Ambro; furono queste sorelle di Fetonte dette ancora Heliade come figliuole del Sole.</p>
<p><hi rend="sc">Segue</hi> la trasformatione bellissima del Cigno, che è detto figliuolo di Nettuno per la sua bianchezza la quale è inditio di soverchia humidità, essendo Nettuno padre dell'humido, onde si vegono i Cigni habitar luoghi humidi e padulosi forse temendo ancora di essere fulminati come Fetonte salendo in alto, ma è piu credibile che lo facciano per la gravezza de corpi loro poco atti a salire in alto.</p>
<p><hi rend="sc">Cosi</hi> vagamente scrive l'Anguillara le bellezze di Calisto, come ancora fà la conversione a Giove come quello che è ricchissimo di simili ornamenti della poesia vedendo quanta forza hanno le conversioni proprie e fatte con giudicio, in quella stanza <quote><emph>Giove come farà</emph></quote> etc. e la digressione di quello che faceva Calisto lassa, quando Giove trasformato a simiglianza di Diana l'andò a trovare, come è ancora la stanza <quote><emph>Tu sei di Castitate</emph></quote>: etc.. Bellissima conversione è ancor quella <quote><emph>Dhe non Diana non le dir tant'onte</emph></quote> e la digressione <quote><emph>Quanto infelice sei se ben ci pensi</emph></quote>, con le quattro stanze che seguono.</p>
<p><hi rend="sc">La</hi> favola di Calisto e d'Arcade trasformati in Orse maggiore, e minore; stelle collocate vicino al Polo è tratta dall'historia, che cacciato che fù Licaone d'Arcadia, Calisto sua figliuola, fece voto di verginità e vivendo insieme con molte altre vergini, come quella che era bellissima fù ingannata da Giove, e cacciata insieme col figliuolo, di che rimase gravida di Giove, dal luogo sacro, se n'andò ne' boschi, e vi si nascose per un tempo, essendo cresciuto il fanciullo e fatto giovane valoroso, volle amazzar la madre per non viver piu ne' boschi con essa lei; fuggì la madre e si retirò a Giove, ilquale la riconciliò col figliuolo; &amp; ambidoi tornorono nel loro Regno, onde Arcade ridusse i Pelasgi sotto l'ubidientia sua e volle che fussero chiamati Arcadi. Pensorono quei popoli che Calisto fusse morta, onde si diedero a credere vanamente che la fusse vivuta tanto ne' boschi &amp; havesse dormito in qualche tana; però la chiamarono orsa, &amp; Arcade orso, il che diede a credere poi che fussero trasportati in cielo ne' luoghi dove gli Egitii prima conobbero, che non erano lasciate attuffare nel mare da Theti a prieghi di Giunone è che queste stelle come vicine al Polo per la sua elevatione non girano tanto che paiano come molte altre attuffarse nell'onde del Mare.</p>
<p><hi rend="sc">La</hi> bella comparatione che fà l'Anguillara, della gratitudine di Arrigo II, Re di Francia di felicissima memoria; e di quella del grandissimo Cardinale Farnese, intorno il ricompensare i servitori che gli hanno serviti, e quella di Giunone havendo rinumerato il suo pavone della vaghezza de gli occhi d'Argo; e bellissima sententia è quella delle stanze: <quote><emph>Tal'hor del ben servir</emph></quote> e <quote><emph>Sempre si debbe</emph></quote> etc. come sono anchora quelle <quote><emph>Perche ne buon, non si può dir ne saggio</emph></quote>; <quote><emph>Quel che procura scandali, e contese</emph></quote> con la Stanza <quote><emph>O quanti quanti per l'inique corti</emph></quote>.</p>
<p><hi rend="sc">Che 'l</hi> corvo havendo prima le piume bianche le cangiasse in nere; significa che i maldicenti, e seminatori di discordie, cangiano le volontà loro tosto che inchinano a questo odiatissimo vicio; di bene in male: e come prima l'anima loro era pura e bianca, cosi da poi diviene sozza brutta, e nera.</p>
<p><hi rend="sc">Come</hi> và il Poeta latino maravigliosamente incathenando le favole, l'una con l'altra, e come bene è propriamente il volgare fà digressione delle parole di Nettuno inamorato? dove incomincia <quote><emph>O Donna c'hoggi il cor ferito</emph></quote>; etc. con le stanze che seguono, insieme con al trasformatione di Coronide in cornachia molto vagamente rapresentata che non significa altro, se non che giamai le lingue riportatrici non possono stare al servitio della prudentia perche sono scacciate da essa, come fù la cornachia da Minerva, per havere riportato che Aglauro haveva scoperta la cesta dove stava nascosto il mostruoso Erictonio nato del seme di Vulcano.</p>
<p><hi rend="sc">Che</hi> Nittimene poi per la sua scelerata libidine fusse trasformata in civetta, e fatta poi serva e compagna a Minerva significa quello che dopò un grave fallo, si prevale di modo della prudentia, che fà non meno saggiamente tenerlo celato; di quello che sfacciatamente seppe ancora commeterlo, essendo la civetta animale che copre il suo diffetto col non comparire giamai alla luce del Sole, forse per vergogna ch'ella ha de i falli commessi.</p>
<p><hi rend="sc">Quanto</hi> felicemente descrive l'Anguillara la forza della gelosia in Febo nella stanza <quote><emph>Ahi come all'intelletto</emph></quote> etc. poi che spinto dal suo furore uccide la giovane amata scopertagli poco fedele dal corvo: Esculapio poi nato con arte fuori del ventre della madre amazzata dalle saette di Febo; non è altro che la vertù medicinale tratta dalle radici delle herbe, quando la terra riman'arsa dalle saette che sono i raggi di Febo e questa vertù data poi nelle mani del medico eccellente figurato per Chirone mezzo huomo, e mezzo cavallo, perche non fa meno esser giovevole, agli huomini con l'arte sua, che agli animali; è poi tanta l'eccellentia di questa vertù medicinale che può ritornare gli huomini da morte a vita come si legge haver fatto Esculapio; alcuni figurano poi Ocira ninfa indovina a Theti madre di Achille, divenuta cavalla per havere generato un figliuolo tanto bellicoso, come era Achille.</p>
<p><hi rend="sc">Come</hi> si potrebbe descriver meglio il tiro dell'Arco, di quello che l'ha scritto l'Anguillara? nel luogo ove dice <quote>Nel primo che trovò</quote> etc. e nella stanza seguente; come è ancora descritta felicemente la conversione che fà nella stanza <quote><emph>Felici quei che son cosi prudenti</emph></quote> etc.</p>
<p><hi rend="sc">Che</hi> Apollo divenisse pastore di Admeto è tolto dall'historia di Theodontio laquale contiene che havendo Apollo date le leggi, a gli Arcadi, essendo loro Re; le faceva osservare con tanto rigore che sdegnati il cacciorono del Regno, ond'egli hebbe ricorso ad Admeto, ilquale egli consignò alcuni popoli in governo, apresso il fiume Anfriso.</p>
<p><hi rend="sc">La</hi> favola di Mercurio che ruba l'armento ad Apollo, e la trasformatione di Batto nella pietra del paragone, è tolta dall'historia descritta da Leontio che Stilbone che significa veloce, voce appropriata a Mercurio; rubò l'armento aForonide sacerdote di Apollo in Delfo, &amp; havendolo riposto dietro a una spelonca chiamata Batho, avenne che un toro essendo uscito fuori cadè nella spelonca; &amp; non faceva che muggire, e udendolo gli altri gli rispondevano muggiando di modo che sentendoli Foronide, andò dietro la spelonca, e trovò l'armento che gli era stato involato, e ritrovatolo; da indi in poi fù sempre chiamata quella spelonca indice, come è chiamata ancora la pietra del paragone.</p>
<p><hi rend="sc">Bella</hi> conversione è questa dell'Anguillara ad Apollo nella stanza <quote><emph>Dhe suona Apollo la tua Cetra suona</emph></quote>, come è ancora bella la descrittione della verga di Mercurio nella stanza che segue. Fingon i poeti che Mercurio ha per insegna un capello, una verga nella quale stanno avilupati dui serpenti, &amp; le ali a piedi; lequli tutte cose sono necessarie al medico per giongere al fine della profession sua; e prima necessario al medico il capello di Mercurio che è il Cielo, che se ben il Cielo e capello generale di ogn'uno nondimeno è poi particolare de medici per la cognitione che fà bisogno che habbino de tutti i suoi motti, e de tutti gli influssi cosi benigni, come contrari, per sapere come ridure a sanità l'infermo. La verga poi gli è necessaria, che è l'auttorità nell'arte del medicare, laquale fù conceduta a Mercurio da Apollo Dio della medicina, ilquale ne hebbe per ricompensa la cetra che è la musica de' cieli, e la misura dell'alteratione de i polsi; e senza questa giamai non potrà alcuno esser detto perfetto medico; i serpenti che sono intorno la verga; significano la prudentia che deve esser pronta del medico: senza laquale per dotto che 'l sia non farà giamai buona cura; richiama con questa le anime dall'infermo ritornando nell'infermo i spiriti smariti, per cagione dell'alteratione del male. È ancora necessario al medico haver l'ali a i piedi, a fin che sia prestissimo a porger' i rimedi al patiente.</p>
<p><hi rend="sc">La</hi> favola di Aglauro trasformata in sasso, per opra di Mercurio; si doverà intendere che Aglauro significhi quella industria che camina sempre solecita, per la campagna, laquale come avara chiede a Mercurio Pianeta che poco s'allontana dal Sole, innamorato di Herse sorella interpretata Rugiada; gran somma di denari, per lasciarlo godere dell'amore della sorella; vedendo questo Minerva si sdegna della viltà di Aglauro che è che alla prudentia sempre spiaceno le cose brutte; onde va alla casa dell'invidia; descritta cosi bene dall'Anguillara che può andar al paragone della descrittione che ne fà medesimamente l'Ariosto; che Aglauro poi avenenata dall'invidia sturbasse i piaceri di Mercurio; e che l'industria invidiosa che la Rugiada sua sorella, goda di cosi benigno pianeta, tutto che ne possi trare molta utilità, però non la vuole, onde Mercurio al fine sdegnato la trasforma in sasso, rendendola sterile asciuta , e dura.</p>
<p><hi rend="sc">La</hi> favola di Europa portata da Giove trasformato in tauro, nell'Isola di Candia è mera historia come vuole Eusebio, che narra che essendo Asterio Re dell'Isola di Candia, inamorato di Europa figliuola di Agenore Re di Fenicia; hebbe il mezzo di un suo fedelissimo servitore, che condusse la giovane amata a vedere una sua bellissima nave chiamata tauro gionta studiosamente ne i lidi della Fenicia, per rubarla; salita la fanciulla sopra la nave i marinari subito diedero i remi all'acque, e le vele a i venti, e la portorono in Candia al Re loro, ilquale godendosela a suo bell'agio l'ingravidò di Minos e de fratelli come si dirà dapoi, fu fortunatissima questa fanciulla, poi che pote con la sua fama dar nome alla terza parte del mondo.</p>
<p><hi rend="sc">Come</hi> vagamente va descrivendo l'Anguillara gli inganni del toro per cogliere l'incauta giovane rapresentando tutti quegli affetti che si possono desiderare in quell'astuto rubamento; descrive ancora felicemente il camino che fà il Tauro portando Europa quando lascia dalla parte destra Cipro, e Rodi, e dalla sinistra le foci del Nilo, e i lidi dell'Egitto nascosti.</p>
</note>
</div1>
<div1 type="canto">
<head>Libro Terzo.</head>
<lg type="ottava">
<l>Gia del fallace Toro il falso volto</l>
<l>Giove lasciato havea, prendendo il vero,</l>
<l>E del novo amor suo quel frutto colto,</l>
<l>Che poteva appagare il suo pensiero,</l>
<l>E da quel nodo in breve tempo sciolto</l>
<l>S'era tornato al suo celeste impero.</l>
<l>Tornar non volle Europa al patrio seno,</l>
<l>Conoscendo alterato havere il seno.</l>
</lg>
<lg type="ottava">
<l>Il mesto padre suo non la trovando</l>
<l>Per ritrovarla un stran partito piglia,</l>
<l>Dà con pena del capo à ì figli bando</l>
<l>Dal suo dominio, e da la sua famiglia,</l>
<l>Se non vanno di lei tanto cercando,</l>
<l>Ch'à lui ritornin la perduta figlia,</l>
<l>E fu sì caldo in questo suo desio,</l>
<l>Che si mostrò non men crudel, che pio.</l>
</lg>
<lg type="ottava">
<l>Cadmo, un de i figli suoi, che vuol fuggire</l>
<l>Quell'ingiusti del padre empi decreti,</l>
<l>Cercò per tutto, ove si potea gire,</l>
<l>Ne potè mai di lei gli occhi haver lieti.</l>
<l>Ma chi gl' inganni mai potria scoprire</l>
<l>Del gran motor del cielo, e de pianeti?</l>
<l>Si volse al fine in sì crudele essiglio</l>
<l>À l'oracol d'Apollo per consiglio.</l>
</lg>
<lg type="ottava">
<l>Poi ch' al bel regno mio non vuol, ch' io torni</l>
<l>La legge del mio padre iniqua, e dura,</l>
<l>(Cominciò Cadmo) e 'l resto de miei giorni</l>
<l>Ho da fondare in patria più sicura,</l>
<l>Dimmi, Apollo, ove è ben, ch'io mi soggiorni,</l>
<l>Dov'habbia à por le mie novelle mura</l>
<l>Rispondi, e fa, ch'à tal patria io m'appigli,</l>
<l>Ch'à me sia fausta, à miei nepoti, e à figli.</l>
</lg>
<lg type="ottava">
<l>Un ben maturo, e candido vitello</l>
<l>Ne i più deserti campi incontrerai,</l>
<l>(Rispose Febo), à meraviglia bello,</l>
<l>Che non ha il giogo anchor sentito mai,</l>
<l>Prendi seco il camin, segui , fin ch'ello</l>
<l>Si ferma, e quivi il tuo seggio porrai,</l>
<l>Chiama Beotia poi la tua contrada</l>
<l>Dal bue, ch'hor hor ti mostrerà la strada.</l>
</lg>
<lg type="ottava">
<l>À pena pon fuor di quell'antro il piede,</l>
<l>Dove stà de le Muse il sacro fonte,</l>
<l>Cadmo, che solo un bel giuvenco vede,</l>
<l>C'ha volto il tergo à quel famoso monte,</l>
<l>Dando al consiglio pio d'Apollo fede,</l>
<l>Il passo verso lui drizza, e la fronte,</l>
<l>Febo adora fra se, ch'auttor ne fue,</l>
<l>Con ritenuto piè seguendo il bue.</l>
</lg>
<lg type="ottava">
<l>Già le contrade, che'l Cefiso bagna</l>
<l>Havean lasciate, et eran giunti dove</l>
<l>In una amena, e fertile campagna</l>
<l>Dovea Cadmo fondar le mura nove,</l>
<l>Qui volse il volto à quel, che l'accompagna,</l>
<l>À quel, cui tolse la sorella Giove.</l>
<l>Quel bue, che non curando andar più avante</l>
<l>Mugghiando verso il ciel fermò le piante.</l>
</lg>
<lg type="ottava">
<l>Poi c'hebbe il ciel del suo mugghiar ripieno,</l>
<l>Fermò ne i Tirij la fronte superba,</l>
<l>Come dicesse lor, questo è il terreno,</l>
<l>Questa è la patria, che per voi si serba.</l>
<l>Nel loco poi più nobile, et ameno,</l>
<l>Ch'elegger seppe, si colcò sù l'herba,</l>
<l>Forse per dare à lor più certo segno,</l>
<l>Ch' ivi dovean fondare il novo regno.</l>
</lg>
<lg type="ottava">
<l>Ringratia Cadmo la fortuna, e 'l cielo,</l>
<l>Che vede il bel giuvenco, che s'atterra,</l>
<l>E pien di santo, e di divoto zelo</l>
<l>Corre à baciar la peregrina terra,</l>
<l>Saluta l'aer sano al caldo, e al gielo,</l>
<l>Che scorge amico à la futura terra,</l>
<l>Saluta i lieti campi, e i monti ignoti,</l>
<l>Co i seguaci di lui non men divoti.</l>
</lg>
<lg type="ottava">
<l>Prima i debiti honori à Febo rende,</l>
<l>Poi con più diligenza al Tiro piacque</l>
<l>Far sacrificio à Giove, e farlo intende</l>
<l>Lì dove à punto il bel giuvenco giacque.</l>
<l>À quel divin misterio ogn' uno accende,</l>
<l>Poi manda tutti per trovar de l'acque</l>
<l>À investigare à piè de i novi monti,</l>
<l>Dove diano acque vile i sacri fonti.</l>
</lg>
<lg type="ottava">
<l>Non molto lungi una gran selva antica</l>
<l>Facea di spessi rami à se stessa ombra,</l>
<l>Che la scure crudele, et inimica</l>
<l>Mai non havea d'alcuna pianta sgombra,</l>
<l>Qui dove il bosco più folto s' intrica,</l>
<l>Una rustica grotta il centro ingombra,</l>
<l>Rustico un' humile arco ha ne la fronte,</l>
<l>Rustica è dentro, et ha nel mezzo un fonte.</l>
</lg>
<lg type="ottava">
<l>Quivi era ascoso un martial serpente,</l>
<l>Di creste, e d'oro horribimente adorno,</l>
<l>Ch'in tre partite havea distinto il dente,	</l>
<l>E su la fronte un bellicoso corno.</l>
<l>Il suo collo elevato, et eminente</l>
<l>Ovunque vuol, snoda, e raggira intorno,</l>
<l>E fa scherno col collo agile, e leve</l>
<l>Al dorso suo più faticoso, e greve.</l>
</lg>
<lg type="ottava">
<l>Ne gli occhi un così horribil foco splende,</l>
<l>Che l'huom non puote in lui fermar la vista,</l>
<l>Di fuor la lingua triforcata rende,</l>
<l>E con sibilo horrendo il mondo attrista.</l>
<l>Quando di più color l'ali distende,</l>
<l>Prestezza, e forza al pigro corpo acquista,</l>
<l>Noce assai con la lunga, et agil coda,</l>
<l>La qual non men del collo aggira, e snoda.</l>
</lg>
<lg type="ottava">
<l>Non fa il piè nel ferir minore effetto,</l>
<l>Che l'unghia ha curva, e lacera, e divide.</l>
<l>L'aer, che fuor la bocca essala infetto,</l>
<l>L'herbe, e le piante, e gli animali uccide.</l>
<l>Hor qual fia mai sì valoroso petto,</l>
<l>Ch'estinguer possa le membra homicide ?</l>
<l>Ch'ogni parte, ch'è in lui, nocer si vede,</l>
<l>La coda, il corno, il fiato, il dente, e 'l piede.</l>
</lg>
<lg type="ottava">
<l>Gli sfortunati Tirij, che non sanno,</l>
<l>Che quivi il fier serpente ascoso stassi,</l>
<l>Lieti, e senza sospetto se ne vanno,</l>
<l>E pongon dentro gl' infelici passi,</l>
<l>Ma risonar la fonte à pena fanno</l>
<l>Con l'urna, ch'à tuffar ne l'onda dassi,</l>
<l>Che l'ali sibilando il drago scuote,</l>
<l>E 'l collo inalza, e stende più che puote.</l>
</lg>
<lg type="ottava">
<l>Come il romore ode la gente Tira,</l>
<l>E vede quel dragon tanto inalzarsi,</l>
<l>Che minaccioso, et empio gli rimira,</l>
<l>E guarda à chi di lor debbia aventarsi,</l>
<l>Da gli estremi del corpo si ritira</l>
<l>Il sangue al core, e lascia i membri sparsi,</l>
<l>D'un subito tremor, che tanto abonda,</l>
<l>Che cadon lor di mano i vasi, e l'onda.</l>
</lg>
<lg type="ottava">
<l>Mentre tiene il timor ciascun sospeso</l>
<l>S'han da tentar la fuga, ò pur la spada,</l>
<l>Fù dal dragone un ne la testa preso,</l>
<l>Per torgli à un tratto l'una, e l'altra strada,</l>
<l>Cadere il lascia poi morto, e disteso</l>
<l>Il mostro, onde ogn'un fugge, e più non bada.</l>
<l>Vede il dragon quel, che tal fuga importa,</l>
<l>E corre ratto anch'ei fuor de la porta.</l>
</lg>
<lg type="ottava">
<l>Sì come un fiume, ch'esce del suo letto</l>
<l>Per troppe piogge rapido, et errante,</l>
<l>À ciò, che l' impedisce, dà di petto,</l>
<l>E schianta, e rompe le più grosse piante,</l>
<l>Tal quel dragon pien d' ira, e dispetto</l>
<l>Seguendo quei, che gli han volte le piante,</l>
<l>Per forza apre le macchie, e rompe e passa,</l>
<l>E chi ceder non vuol, schiantato lassa.</l>
</lg>
<lg type="ottava">
<l>Altri uccide co i denti, e altri col fiato,</l>
<l>Quei straccia l'unghia, e quei trafora il corno.</l>
<l>Poi che 'l crudel serpente hebbe mirato</l>
<l>Non haver huom, che non sia morto intorno,</l>
<l>Come un' eccelsa torre in piè levato</l>
<l>Cercò con gli occhi tutto quel contorno,</l>
<l>E 'l può ben far la mostruosa belva,</l>
<l>Che vede sotto à lei tutta la selva.</l>
</lg>
<lg type="ottava">
<l>Ben grande può parer distesa, e in piede,</l>
<l>Che se vien torta nel suo stato à porse,</l>
<l>Non men grande del drago esser si crede,</l>
<l>Che come un fiume in ciel divide l'Orse.</l>
<l>Hor poi, che 'l mostro incomparabil vede,</l>
<l>Ch'altri non v'è, che possa contraporse,</l>
<l>Distese in terra in varij modi attorti</l>
<l>Gli stanchi membri in mezzo à i corpi morti.</l>
</lg>
<lg type="ottava">
<l>Già nel meridiano era il Sol giunto</l>
<l>Da la nova città, che far si deve,</l>
<l>E stando allhor nel più supremo punto</l>
<l>In quel loco rendea l'ombra più breve,</l>
<l>Quando al lor Re da gran pensier compunto</l>
<l>Pareva l'aspettar noioso, e greve,</l>
<l>E stranamente il cor teneangli oppresso</l>
<l>Maraviglia, e timor d'un mal successo.</l>
</lg>
<lg type="ottava">
<l>Non è per l'orme loro à seguir tardo</l>
<l>Di pelle di leon, forte, et ornato,</l>
<l>Tien ne la destra atto à lanciar un dardo,</l>
<l>La spada al fianco ha dal sinistro lato,</l>
<l>La manca un cerro tien grosso, e gagliardo,</l>
<l>Ch'uno estremo ha d'acciar lucido armato,</l>
<l>Ha il cor poi sì magnanimo, e preclaro,</l>
<l>Che più d'ogni arme val, più d'ogni acciaro.</l>
</lg>
<lg type="ottava">
<l>Come entra, e vede la selva funesta,</l>
<l>E come il troppo sangue il fondo allaghe,</l>
<l>E 'l drago star con elevata cresta</l>
<l>Leccando altier le velenose piaghe,</l>
<l>Forza è, fidi compagni, che di questa</l>
<l>Ingiuria vostra io mi compiaccia, e paghe,</l>
<l>Ó ch' io vendicherò sì fatto torto</l>
<l>(Disse.) ò qui presso à voi resterò morto.</l>
</lg>
<lg type="ottava">
<l>Ecco, che vede un grave sasso in terra,</l>
<l>Che gli pare atto à far l'hoste morire,</l>
<l>Posa il dardo la destra, e 'l sasso afferra,</l>
<l>per abondare in arme da ferire</l>
<l>Gli tira quel con tal furor, ch'à terra</l>
<l>Un grosso muro havria fatto venire,</l>
<l>Ma l'aurea squama sua sostenne il peso,</l>
<l>E restò da quel colpo il drago illeso.</l>
</lg>
<lg type="ottava">
<l>Se ben non nocque al crudo serpe il sasso,</l>
<l>Pure il fe resentire, e 'l mosse ad ira,</l>
<l>Sbatte l'ali, e la coda, e affretta il passo,</l>
<l>E d'assalire il suo nemico mira.</l>
<l>Vedendo Cadmo l'impeto, e 'l fracasso</l>
<l>Prende tosto di terra il dardo, e tira,</l>
<l>Che le squame passò, la carne, e l'osso,</l>
<l>E fu cagion, che non gli venne adosso.</l>
</lg>
<lg type="ottava">
<l>Perche, come il crudel mostro s'accorse,</l>
<l>Del dardo, che per torgli andò la vita,</l>
<l>À quella parte il curvo collo torse,</l>
<l>E riguardò fu 'l tergo la ferita,</l>
<l>Poi con gran rabbia l'hasta affisa morse,</l>
<l>Ne lasciò fin che non la vide uscita.</l>
<l>E tanto fe, che al fin fuor trasse il cerro,</l>
<l>Ma restò ben ne la ferita il ferro.</l>
</lg>
<lg type="ottava">
<l>Cadmo in quel tempo, ch'era il drago volto</l>
<l>À trarsi il dardo col tenace morso,</l>
<l>Impiagò con l'altra hasta (il tempo colto)</l>
<l>Ne l'altra parte à l'animale il dorso,</l>
<l>Ma come ei fu di quello impaccio sciolto,</l>
<l>Contra al nemico suo rivolse il corso,</l>
<l>Cadmo, ben fermo, in bell'atto si pone,</l>
<l>E la punta de l'hasta al mostro oppone.</l>
</lg>
<lg type="ottava">
<l>Il Drago del suo sangue il ferro opposto</l>
<l>Vede tutto esser tinto, e quello incolpa</l>
<l>Del suo gran male, et imboccandol tosto</l>
<l>Si sfoga contra lui, che non n' ha colpa,</l>
<l>Ma ben dal duro acciar gli fu risposto,</l>
<l>Che nel palato penetrò la polpa,</l>
<l>Ma l'osso nò, che 'l ferir, ch'ei sentio</l>
<l>À mezzo il corso il fe venir restio.</l>
</lg>
<lg type="ottava">
<l>Non può ne l'osso penetrar la punta,</l>
<l>Che 'l crudel mostro ha ritirato il piede,</l>
<l>E per non far maggior la parte punta,</l>
<l>Ritira il collo, e la persona, e cede,</l>
<l>Cresce ogni hor Cadmo innanzi, e perche giunta</l>
<l>Quell'empia belva à mal partito vede,</l>
<l>Tien nel suo stato l'hasta, e à crescer mira,</l>
<l>Quanto cede il serpente, e si ritira.</l>
</lg>
<lg type="ottava">
<l>Mentre, che in quello stato ogn'un contrasta,</l>
<l>E Cadmo pinge ben la punta ultrice,</l>
<l>E 'l drago cede à l' impeto de l'hasta,</l>
<l>Acciò che non gli fori la cervice,</l>
<l>Un'alta quercia ogni disegno guasta</l>
<l>Al mostro, e 'l ritirarsi gli disdice,</l>
<l>La dove urtando à caso il tergo offeso,</l>
<l>Piegar fe il tronco il suo soverchio peso.</l>
</lg>
<lg type="ottava">
<l>Il ferro al drago allhor fora la testa,</l>
<l>E perche par, che l'arbor vi consenta,</l>
<l>La coda di vendetta avida, e presta,</l>
<l>La quercia à più poter batte, e tormenta,</l>
<l>L'arbor di lui mal satisfatto resta,</l>
<l>E geme, si rammarica, e lamenta,</l>
<l>Gli par, che faccia, torto il serpe ingiusto</l>
<l>A l'innocente suo sostegno, e fusto.</l>
</lg>
<lg type="ottava">
<l>Mentre nel morto drago egli si specchia,</l>
<l>E considera i membri smisurati,</l>
<l>Una gran voce gl' introna l'orecchia,</l>
<l>Perchè più (dice) in quel serpente guati,</l>
<l>Se tu ne l'età tua matura, e vecchia</l>
<l>Non sai, che t'habbian destinato i Fati?</l>
<l>La serpe hor miri tu, che più non serpe,</l>
<l>E serper tu sarai mirato serpe.</l>
</lg>
<lg type="ottava">
<l>Scorger non si potè da cui venisse</l>
<l>La voce, pure uscir s'udì dal cielo,</l>
<l>E di colore, e d'animo smarrisse</l>
<l>Il tiro, et arriccioglisi ogni pelo,</l>
<l>Mentre stava così, gli apparve, e disse</l>
<l>Minerva, accesa d'amichevol zelo,</l>
<l>I denti al drago cava, e spargi in terra,</l>
<l>Se vuoi fondar la destinata terra,</l>
</lg>
<lg type="ottava">
<l>Così detto la Dea disparve presto,</l>
<l>E lasciò quel signor tutto smarrito,</l>
<l>Che non sa s'egli dorme, ò s'egli è desto,</l>
<l>Da tante novità viene assalito,</l>
<l>Pur desioso di vedere il resto,</l>
<l>Da poi, che si fù alquanto risentito,</l>
<l>Per obedir la Dea si fe bifolco,</l>
<l>Con l'aratro à la terra aprendo il solco.</l>
</lg>
<lg type="ottava">
<l>Su'l campo arato quei denti comparte.</l>
<l>E poi fa, che l'aratro gli ricopra,</l>
<l>Indi si mette à rimirar da parte,</l>
<l>Che frutto mieterà di sì stran'opra.</l>
<l>Non molto stà, che molte punte sparte</l>
<l>Di fino acciar vede apparir di sopra,</l>
<l>E percosse dal Sol rendeano il lampo,</l>
<l>Che rende il ferro di molt'haste in campo.</l>
</lg>
<lg type="ottava">
<l>Ecco, che l'hasta appar già fuori un piede,</l>
<l>E mentre ei mira, à che questo riesce,</l>
<l>La penna, e 'l morion la terra eccede,</l>
<l>Di più d'un cavalier, che di sotto esce.</l>
<l>Il busto già d'ogni guerrier si vede,</l>
<l>E tutta via la nobil biada cresce,</l>
<l>Già mostra i fianchi, e gli altri membri ornati</l>
<l>La nobil messe di guerrieri armati.</l>
</lg>
<lg type="ottava">
<l>Tal se 'l theatro il ricco razzo adorna,</l>
<l>Mentre s'inalza al ciel la seta, e l'opra,</l>
<l>De le varie figure, ond'ella è adorna,</l>
<l>Prima lascia apparir la testa sopra,</l>
<l>Poi secondo ch'al panno alzan le corna</l>
<l>Le corde, fa, che 'l busto si discopra</l>
<l>Come poi giunge al segno ivi si vede</l>
<l>D'ogni effigie ogni membro insino al piede.</l>
</lg>
<lg type="ottava">
<l>Cadmo, che vede sì superba gente,</l>
<l>E tanto ben' armata, e ben disposta,</l>
<l>De i denti nata del crudel serpente,</l>
<l>Ch'ei pur dianzi atterrò, da lor si scosta,</l>
<l>Prende le solite armi immantinente,</l>
<l>E in buona guardia la persona posta,</l>
<l>L'aspetta, e fermo tien, che quelle squadre</l>
<l>Cerchin vendetta à l' infelice padre.</l>
</lg>
<lg type="ottava">
<l>Quando un di quei, che nacquer de la terra,</l>
<l>Che in atto il vide di voler ferire,</l>
<l>Non impedir la civil nostra guerra,</l>
<l>(Disse) e fra noi la lascia diffinire.</l>
<l>Così dicendo addosso ad un si serra,</l>
<l>E con la spada ignuda il fa morire,</l>
<l>Ecco lui fere un dardo à l' improviso,</l>
<l>E fa, che l'uccisor rimane ucciso.</l>
</lg>
<lg type="ottava">
<l>Questo homicida anchor, che con lo strale</l>
<l>L'altro homicida havea morto atterrato,</l>
<l>Fu ferito da un colpo aspro, e mortale,</l>
<l>D'una hasta, che gli aperse il manco lato,</l>
<l>E spirò quello spirito vitale,</l>
<l>Che pur dianzi gli havea la terra dato.</l>
<l>Così l'un contra l'altro empi, e ribelli</l>
<l>S'uccidon tutti i miseri fratelli.</l>
</lg>
<lg type="ottava">
<l>Quelle due squadre coraggiose, e pronte</l>
<l>Voglion morire, ò guadagnar la lite,</l>
<l>E questi, e quelli mostrando la fronte</l>
<l>Caggion per le reciproche ferite.</l>
<l>Così se 'n vanno al regno d'Acheronte</l>
<l>Le così poco incorporate vite,</l>
<l>Il corpo cade, à cui lo spirto è tolto,</l>
<l>Battendo à la sanguigna madre il volto.</l>
</lg>
<lg type="ottava">
<l>Già s'era à cinque il numero ridutto,</l>
<l>Quando un di lor detto Echinon già cede,</l>
<l>E getta l'arme da Minerva instrutto,</l>
<l>E pace à gli altri suoi fratelli chiede.</l>
<l>Gli altri deposta ogni discordia al tutto,</l>
<l>D'eterna pace si donar la fede,</l>
<l>Questi hebbe il Tiro valoroso, e degno</l>
<l>Compagni per fondare il fatal regno.</l>
</lg>
<lg type="ottava">
<l>Cadmo dopo sì vario, e gran periglio</l>
<l>Tebe veduto havea crescer di sorte,</l>
<l>Ch'in questo suo non meritato essiglio</l>
<l>Si potea contentar de la sua sorte,</l>
<l>Havea più d'un nipote, e più d'un figlio,</l>
<l>E la più bella, e più saggia consorte,</l>
<l>Ch'al mondo fosse in qual si voglia parte,</l>
<l>E per soceri havea Venere, e Marte.</l>
</lg>
<lg type="ottava">
<l>Che gran felicità, che gran contento</l>
<l>Vedersi una famiglia sì fiorita,</l>
<l>E cominciata haver dal fondamento</l>
<l>Una città sì nobile, e fornita?</l>
<l>Ma, che? nessun si può chiamar contento</l>
<l>Fin à l'estremo punto de la vita.</l>
<l>Fortuna ogni suo gaudio in pianto volse,</l>
<l>E 'l contento, c'havea, tutto gli tolse.</l>
</lg>
<lg type="ottava">
<l>Cadmo un nipote havea d'una sua figlia,</l>
<l>Felice lui se non l'havesse havuto,</l>
<l>Ch'anchor serene havria le meste ciglia,</l>
<l>Che non si piange il ben non conosciuto,</l>
<l>Cortese era, e leale à maraviglia,</l>
<l>Da tutto quanto il Regno ben voluto,</l>
<l>Grato, giocondo, e di piacevol faccia,</l>
<l>E sopra modo vago de la caccia.</l>
</lg>
<lg type="ottava">
<l>Un caso strano al misero intervenne,</l>
<l>Il maggior infortunio non fu mai,</l>
<l>E di quanti parlar l'antiche penne,</l>
<l>Tutti gli altri avanzò questo d'assai.</l>
<l>Da lui Diana offesa un dì si tenne,</l>
<l>Ma non l'offese, e tu Fortuna il sai,</l>
<l>E se ben quel meschin Diana incolpa,</l>
<l>Tu sai pur, che fu tua tutta la colpa.</l>
</lg>
<lg type="ottava">
<l>Io scuso in parte la silvestre Dea,</l>
<l>C'hebbe à pensar di tempo poco spatio</l>
<l>De la pena, ch'à lui donar dovea,</l>
<l>Che non havria sofferto sì gran stratio,</l>
<l>Ch'ogni vil can, che l' infelice havea,</l>
<l>S'havesse à far de l'heril sangue satio.</l>
<l>Ben saria stata di pietade ignuda,</l>
<l>Se fosse stata in lei voglia sì cruda.</l>
</lg>
<lg type="ottava">
<l>Questo infelice (ch'era Atteon detto)</l>
<l>Soleva à caccia andar quasi ogni giorno,</l>
<l>Ne si togliea talhor da tal diletto,</l>
<l>Se 'l ciel pria non vedea di stelle adorno.</l>
<l>Un dì, che'l bosco havea di sangue infetto</l>
<l>Di belve senza fin, non fe soggiorno</l>
<l>Fin che 'l sol s'attuffasse à star con Teti,</l>
<l>Ma fe più tosto assai raccor le reti.</l>
</lg>
<lg type="ottava">
<l>Già nel cielo era il Sol cresciuto tanto,</l>
<l>Che discopriva il declinar del monte,</l>
<l>E da l'occaso era discosto quanto</l>
<l>Gli era lontano il contrario orizonte.</l>
<l>Teneano l'ombre de le cose intanto</l>
<l>Tutte al Settentrion volta la fronte,</l>
<l>Quand'ei levò da quei cocenti ardori</l>
<l>Gli affaticati cani, e i cacciatori.</l>
</lg>
<lg type="ottava">
<l>Ben'è stato il diletto hoggi compito,</l>
<l>Ben'hoggi havuto il fato habbiam secondo,</l>
<l>Che veggio il sangue in favor nostro uscito,</l>
<l>À tutto il bosco haver macchiato il fondo,</l>
<l>Già fra Favonio, et Euro compartito</l>
<l>Ha con ugual distantia Apollo il mondo,</l>
<l>(Disse) e fia bene homai ritrarre i passi,</l>
<l>E ricreare i corpi afflitti, e lassi.</l>
</lg>
<lg type="ottava">
<l>Tosto i nodosi, e insanguinati lini</l>
<l>Da i pali si disciolgano bicorni,</l>
<l>Poscia ov' han più grat' ombra i faggi, e i pini</l>
<l>Ciascun prenda riposo, e si soggiorni:</l>
<l>Come di perle adorna, e di rubini</l>
<l>La desiata Aurora à noi ritorni,</l>
<l>E faccia à pien del novo giorno fede,</l>
<l>Tenteremo altre caccie, et altre prede.</l>
</lg>
<lg type="ottava">
<l>Ó sfortunato giovane, che fai ?</l>
<l>Ch'al riposo de i can tanto riguardi?</l>
<l>Perche quest'otio, e quiete lor dai?</l>
<l>Perche possan seguirti più gagliardi?</l>
<l>Ó misero infelice, perche stai?</l>
<l>Che non cacci anchor hoggi insino al tardi?</l>
<l>Se in questi boschi hai già spenta ogni fera,</l>
<l>Che non cerchi altre caccie insino à sera?</l>
</lg>
<lg type="ottava">
<l>Già desioso ogn'un de la quiete</l>
<l>Fa quanto egli far dee per riposarsi,</l>
<l>Chi sotto un faggio, e chi sotto un' abete,</l>
<l>Non lungi l'un da l'altro erano sparsi.</l>
<l>Altri guarda la preda, altri la rete,</l>
<l>I can si veggon rispirando starsi,</l>
<l>Col penoso essalar, con lordo morso</l>
<l>Mostran quanto hanno il di pugnato, e corso.</l>
</lg>
<lg type="ottava">
<l>Vicino al loco, ove à prender riposo</l>
<l>Gli afflitti caciator s'erano messi,</l>
<l>V'era una valle amena, e un bosco ombroso</l>
<l>Di molto antichi pini, e di cipressi,</l>
<l>Dove era un' antro assai remoto, e ascoso,</l>
<l>Ignoto insino à paesani stessi,</l>
<l>Sola il sapea la cacciatrice Dea,</l>
<l>Ch'ivi il caldo del dì fuggir solea.</l>
</lg>
<lg type="ottava">
<l>Detta Gargafia è quella nobil parte,</l>
<l>Di cui tenea la Dea silvestre cura,</l>
<l>Non è la grotta fabricata ad arte</l>
<l>Ma ben l'arte imitato ha la natura.</l>
<l>Un nativo arco quell'antro comparte,</l>
<l>Ch'in mezzo è posto à le native mura,</l>
<l>Tutta d'un fragil tufo è la caverna.</l>
<l>La fronte, i lati, e anchor la volta interna.</l>
</lg>
<lg type="ottava">
<l>Goccia per tutto intorno la spelonca,</l>
<l>E un chiaro fonte fa dal destro lato,</l>
<l>Dove più basso à guisa d'una conca,</l>
<l>La natura quel tufo havea cavato.</l>
<l>Forma la goccia il tondo, e poi si tronca.</l>
<l>Ne stillamento v'è continovato,</l>
<l>Ma per più gocce sparse un ruscel cresce,</l>
<l>Ch'empie quel vaso, e poi trabocca, e n'esce.</l>
</lg>
<lg type="ottava">
<l>De l'antro il ciel, che natura compose</l>
<l>Da le gocce, e dal gel diviso, e rotto</l>
<l>V'ha mille varie forme, e capricciose,</l>
<l>Ch'esser mostran d'artefice ben dotto.</l>
<l>Tronchi ovati, e piramidi spugnose</l>
<l>Vi pendon, ch'al gocciar fanno acquedotto.</l>
<l>Compartimento ha tal, che lo scarpello</l>
<l>Nol potria far più vago, ne piu bello.</l>
</lg>
<lg type="ottava">
<l>Qui star solea la Dea silvana spesso</l>
<l>Per fuggir il calor del mezzo giorno,</l>
<l>Dove giunta hora, e le compagne appresso</l>
<l>L'arco in man d'una diede, i dardi, e 'l corno.</l>
<l>L'aureo sparso suo crin sottile, e spesso</l>
<l>Raccoglie un'altra, e poi l'avolge intorno,</l>
<l>Poi glie lo lega in capo in un bel modo</l>
<l>Con un leggiadro, e maestrevol nodo.</l>
</lg>
<lg type="ottava">
<l>Chi le slaccia i coturni, e scopre il piede,</l>
<l>Altra le spoglia la succinta veste,</l>
<l>E l'una à l'altra in ben servir non cede,</l>
<l>Ma stanno pronte, vigilanti, e preste.</l>
<l>Come la Dea spogliata esser si vede,</l>
<l>Non vuol, ch'alcuna fuor vestita reste,</l>
<l>E ignude se n'entrar (come à lei piacque)</l>
<l>Ne le dolci, tranquille, e lucid'acque.</l>
</lg>
<lg type="ottava">
<l>Mentre si stan le Ninfe ivi adunate,</l>
<l>Senza sospetto alcun liete, e sicure,</l>
<l>E si lavan le membra delicate</l>
<l>Ne le dolci acque, cristalline, e pure,</l>
<l>E con parole accorte, honeste, e grate</l>
<l>Passan quell'hore sì noiose, e dure,</l>
<l>Atteon, ch' à diporto iva soletto,</l>
<l>Venne à caso in quest'antro à dar di petto.</l>
</lg>
<lg type="ottava">
<l>Si come piacque à l'empio suo destino,</l>
<l>S'era à compagni l'infelice tolto,</l>
<l>Ch'altri prono, altri in fianco, altri supino</l>
<l>Veduto havea nel sonno esser sepolto.</l>
<l>Entrò in quel bosco, che'l cipresso, e 'l pino,</l>
<l>Et altri arbori fanno ombroso, e folto,</l>
<l>Tanto, che 'l trasse il piacer, che n'havea,</l>
<l>Dov'era ignuda la silvestre Dea.</l>
</lg>
<lg type="ottava">
<l>Come son d'Atteon le Ninfe accorte,</l>
<l>Ch' in lor tien gli occhi stupidi, et intenti,</l>
<l>E veggon, ch'egli le ha già ignude scorte,</l>
<l>Con muti, e rotti gemiti, e lamenti</l>
<l>Batton le mani, e 'l sen, non però forte,</l>
<l>Per c'han vergogna; e misere, e dolenti</l>
<l>Le parti ascondon, che natura asconde</l>
<l>Dentro à le trasparenti, e limpide onde.</l>
</lg>
<lg type="ottava">
<l>Confuse tutte cercan far coperchio,</l>
<l>Ch'egli ignuda la Dea non vegga, e note,</l>
<l>E le fan mormorando intorno un cerchio,</l>
<l>E lei coprono, e lor più che si puote.</l>
<l>Ma il capo lor sovrastà di soverchio,</l>
<l>Ne può la Dea celar le rosse gote,</l>
<l>Le gote più, che mai tinte, et accese,</l>
<l>Per la troppa vergogna, che la prese.</l>
</lg>
<lg type="ottava">
<l>Come si tinge una nube nel cielo,</l>
<l>Che da l'averso Sol venga percossa,</l>
<l>Come al tor del notturno ombroso velo</l>
<l>La parte Oriental diventa rossa:</l>
<l>Tal la sorella del signor di Delo</l>
<l>Si tinge in viso, e da grand'ira mossa</l>
<l>Si duol, ch'in man non ha gli strali, e l'arco,</l>
<l>Per levarsi quel biasmo, e quello incarco.</l>
</lg>
<lg type="ottava">
<l>Subito volta à lui la bassa fronte,</l>
<l>E non havendo altre arme da valerse</l>
<l>Prese con ambe man l'acque del fonte,</l>
<l>E 'l miser con quell'acque ultrici asperse.</l>
<l>Hor voglio, se potrai, che tu racconte,</l>
<l>Come Diana ignuda si scoperse.</l>
<l>Questo gli disse la sdegnata Dea,</l>
<l>Che fu indicio al gran mal, c'haver dovea.</l>
</lg>
<lg type="ottava">
<l>Vede intanto l'irata cacciatrice,</l>
<l>Ch'à venir la vendetta non soggiorna,</l>
<l>Ch'à lui già crescon sopra la cervice,</l>
<l>Di cervo à poco à poco un par di corna.</l>
<l>Il naso entra nel viso, e la narice</l>
<l>Resta aperta più sotto, e 'l mento torna</l>
<l>Dentro in se stesso, e in modo vi sì serra,</l>
<l>Che la bocca vien muso, e guarda in terra.</l>
</lg>
<lg type="ottava">
<l>Quello aspetto sì vago, e sì giocondo,</l>
<l>D'animal brutto nova forma prende,</l>
<l>S'allunga il collo, e dove egli era tondo,</l>
<l>Diventa piatto, e per lo taglio pende.</l>
<l>Se di peli ei fu già purgato, e mondo,</l>
<l>Hor novo pel tutto macchiato il rende.</l>
<l>Da quattro piè quel corpo hor vien sospeso,</l>
<l>Che già dava à due piè soverchio peso.</l>
</lg>
<lg type="ottava">
<l>Quel subito timor, quella paura,</l>
<l>Che suol ne i cervi stare, à lui s'aggiunge,</l>
<l>E vedendo ogni Ninfa già sicura,</l>
<l>Che forte il grida, e minaciando il punge,</l>
<l>Dove la selva è più frondosa, e scura,</l>
<l>Fuggendo và da lor, più che può lunge.</l>
<l>Si marviglia ei, che non sà l' intero</l>
<l>De l'esser suo, di correr sì leggiero.</l>
</lg>
<lg type="ottava">
<l>Mentre il paese via correndo sgombra,</l>
<l>Dal corso un'acqua limpida l'arresta,</l>
<l>Ma come scorge ne la sua nova ombra,</l>
<l>Le nove corna, e la cangiata testa,</l>
<l>Si tira adietro attonito, e s'adombra,</l>
<l>E sì questo l'affligge, ange, e molesta,</l>
<l>Che vi torna più volte, e vi si specchia,</l>
<l>E non può ritrovar l'ombra sua vecchia.</l>
</lg>
<lg type="ottava">
<l>Mentre il meschin, misero me dir vole,</l>
<l>Queste son ombre vere, ò pur son finte?</l>
<l>Trova, che più non può formar parole</l>
<l>Di più sillabe unite, over distinte.</l>
<l>Gemere è 'l suo parlar, come far sole</l>
<l>Il cervo, e le novelle luci vinte</l>
<l>Dal duolo interior, stillan di fuore</l>
<l>Per lo volto non suo novo liquore.</l>
</lg>
<lg type="ottava">
<l>L'antica mente sol di lui riserba,</l>
<l>Hor che farà l'afflitto trasformato ?</l>
<l>Rivedrà la sua regia alta, e superba,</l>
<l>Tra suoi regij parenti in quello stato ?</l>
<l>Ó quivi pascerà le ghiande, e l'herba,</l>
<l>Fra mille dubbij, e morti impregionato?</l>
<l>Misero lui, ne quel, ne questo agogna,</l>
<l>Questo il timor non vuol, quel la vergogna.</l>
</lg>
<lg type="ottava">
<l>Mentre fra se col non perduto ingegno</l>
<l>Trovar pensa al suo mal pur qualche scampo.</l>
<l>Fù sentito da i cani, e ne dier segno</l>
<l>Col solito latrar Tero, e Melampo.</l>
<l>Fà, vinto dal timor, tosto ei disegno</l>
<l>D'uscir del bosco in ben' aperto campo,</l>
<l>Che sì leggier si sente esser nel corso,</l>
<l>Che non pensa trovar miglior soccorso.</l>
</lg>
<lg type="ottava">
<l>Pensa forse avanzar tanto nel piano,</l>
<l>Che i can debbian di lui perder la vista,</l>
<l>E poi salvarsi in Ermo più lontano,</l>
<l>Così perdendo il bosco, ò il campo acquista,</l>
<l>Ma gli uscirà questo disegno vano,</l>
<l>Che già del folto esce una turba, mista</l>
<l>Di cani, di cavalli, e cacciatori,</l>
<l>Empiendo il ciel di strida, e di romori.</l>
</lg>
<lg type="ottava">
<l>Acquista il cervo per quella campagna,</l>
<l>E mostra haver la gamba più leggiera,</l>
<l>I veltri, Turchi, d'ltalia, e di Spagna,</l>
<l>Son men discosto à la cacciata fera.</l>
<l>Di Corsica i can grossi, e di Bertagna</l>
<l>Fan dopo i veltri una più grossa schiera,</l>
<l>Son quei, che 'l sentir pria più lungi, e stanchi</l>
<l>I bracchi de la Marca, e i livrier Franchi.</l>
</lg>
<lg type="ottava">
<l>Scorre il veloce cervo, e valli, e monti,</l>
<l>E salta fossi, e macchie, e passa via,</l>
<l>Per linea retta i can veloci, e pronti</l>
<l>Gli corron sempre à traversar la via.</l>
<l>Il passar spesso di fossi, e di ponti</l>
<l>Tien molto à dietro la cavalleria,</l>
<l>Gli equestri cacciator non son sì presso,</l>
<l>Perche impedita è lor la via più spesso.</l>
</lg>
<lg type="ottava">
<l>Colui, che più vicin segue la traccia,</l>
<l>Siasi sorte, ò giudicio, ò il destrier buono,</l>
<l>Per far sapere à gli altri ov'è la caccia,</l>
<l>Dà fiato al corno, e fa sentire il suono.</l>
<l>Quei, che non sanno ove voltar la faccia</l>
<l>Per la distantia, che infiniti sono,</l>
<l>Che 'l vario corso gli ha sparsi d' intorno,</l>
<l>Si drizzan tutti ove gl' invita il corno.</l>
</lg>
<lg type="ottava">
<l>Già il cervo preso havea tanto vantaggio,</l>
<l>Che non era lontan forse à salvarsi,</l>
<l>Ma venne l' infelice in quel viaggio</l>
<l>In due sue gentil'huomini à incontrarsi,</l>
<l>C'havean del mezo dì fuggito il raggio</l>
<l>In quella parte, ove hora eran comparsi,</l>
<l>Che nel cacciar di prima eran perduti</l>
<l>Da gli altri, al maggior caldo ivi venuti.</l>
</lg>
<lg type="ottava">
<l>Hor mentre à riposarsi erano à l'ombra,</l>
<l>Su'l mezzo giorno i lassi cavalieri,</l>
<l>Quel gran rumor l'orecchie loro ingombra</l>
<l>Di can, di cacciatori, e di destrieri,</l>
<l>Subito l'uno, e l'altro il bosco sgombra</l>
<l>Co i freschi veltri à lassa atti, e leggieri</l>
<l>Che si sforzan sentendo gli altri cani</l>
<l>A più poter d'uscir lor de le mani.</l>
</lg>
<lg type="ottava">
<l>Quei veltri con gli orecchi alti, et intenti</l>
<l>Dan più scosse hor da questo, hor da quel canto</l>
<l>E fan gemendo certi lor lamenti,</l>
<l>Con certo flebil suon, che mostran quanto</l>
<l>Han voglia d' ire à insanguinare i denti</l>
<l>Ne l'animal, ch'anchora è lungi alquanto,</l>
<l>Ma quei cacciator pratichi, et accorti,</l>
<l>Per far lassa miglior gli tengon forti.</l>
</lg>
<lg type="ottava">
<l>Già mai nel volto à l'animal cacciato,</l>
<l>Quando incontro ti vien non dei far lassa,</l>
<l>Per ch'egli sguinza lo scontro da un lato,</l>
<l>E scorrer lascia il cane, e innanzi passa.</l>
<l>Il veltro dal grand' impeto sforzato</l>
<l>Non può tenersi, e trasportar si lassa,</l>
<l>E la fugace belva acquista molto</l>
<l>Prima che possa il can voltarle il volto.</l>
</lg>
<lg type="ottava">
<l>Hor' ecco il cervo affaticato, e lasso</l>
<l>Con debil corso, e con la lingua fuori,</l>
<l>Che giunge al tristo, e sfortunato passo,</l>
<l>Dove l'attendon quei due cacciatori.</l>
<l>Egli, che gli conosce affrena il passo,</l>
<l>E ferma gli occhi in quei suoi servidori,</l>
<l>E detto havrebbe (s'havesse potuto)</l>
<l>Il Signor vostro io son, datemi aiuto.</l>
</lg>
<lg type="ottava">
<l>Ma le parole mancano à la mente,</l>
<l>E non può esprimer fuor quel che vorria,</l>
<l>In vece di parlar gemer si sente</l>
<l>Pure ai suoi servi il suo gemito invia,</l>
<l>Quei, ch'el veggon fermato, immantinente</l>
<l>Gli van di dietro, e i can lascian gir via,</l>
<l>Il cervo, che lasciarsi i veltri vede,</l>
<l>Affretta più che può, lo stanco piede.</l>
</lg>
<lg type="ottava">
<l>E per quei luoghi, ov' egli havea seguito</l>
<l>Più volte fiere assai, ò vien seguito esso:</l>
<l>Ma già si vede il corso haver fornito</l>
<l>Ch'è stanco, e i freschi veltri ha troppo appresso.</l>
<l>Ecco nel fianco l'ha Tigri ferito,</l>
<l>Licisca in una orecchia il dente ha messo</l>
<l>E l'han già inginocchiato al suo dispetto,</l>
<l>Stracciando à più poter l'ignoto petto.</l>
</lg>
<lg type="ottava">
<l>Quivi in tanto arrivar su i lor cortaldi</l>
<l>Quei, che lasciaro i can poco lontano,</l>
<l>E paion ben volonterosi, e caldi,</l>
<l>Che 'l cervo ucciso sia per la lor mano,</l>
<l>Giunti no'l toccan già, ma stando saldi</l>
<l>Tutti cercan con gli occhi il monte, e 'l piano,</l>
<l>E questi, e quegli, Atteon chiama, e grida,</l>
<l>Accio ch'Atteon sia, che il cervo uccida.</l>
</lg>
<lg type="ottava">
<l>Il cervo al nome suo leva la testa,</l>
<l>E par, che dica; Io son, dammi soccorso:</l>
<l>Ma l'uno, e l'altro can tanto il molesta</l>
<l>Ch'à lor si volge, e placar cerca il morso.</l>
<l>Questo, e quel cacciator gridar non resta,</l>
<l>E far segno al Signor, ch' affretti il corso,</l>
<l>Al lor Signor, che già credon scoprire</l>
<l>Fra quei, che di lontan veggon venire.</l>
</lg>
<lg type="ottava">
<l>Giunge intanto de i can la prima schiera</l>
<l>De i presti veltri affaticati, e ingordi</l>
<l>Di far sul dorso à la cacciata fera</l>
<l>I musi loro insanguinati, e lordi.</l>
<l>Ei, che non ha la sua favella vera,</l>
<l>Gemendo prega i can spietati, e sordi,</l>
<l>E inginocchiato à lor si raccomanda,</l>
<l>Volgendo il volto à questa, e à quella banda.</l>
</lg>
<lg type="ottava">
<l>Questo, e quel di quei due diventa roco,</l>
<l>E si duol, che 'l Signor non è presente,</l>
<l>Ne può gustar di quel piacere un poco,</l>
<l>Di sì degno spettacolo niente.</l>
<l>Ma il miser, che non è fuor di quel loco,</l>
<l>Ne vorrebbe del tutto esser absente,</l>
<l>Che vede esser per lui spettacol tale,</l>
<l>Ch'altri gusta il piacere, ei sente il male.</l>
</lg>
<lg type="ottava">
<l>E tanto più, ch'ogni altro cane è giunto,</l>
<l>E par, che mordan tutti quanti à prova.</l>
<l>Ne più si vede nel suo corpo un punto,</l>
<l>Da poter darvi una ferita nova.</l>
<l>Così Atteone al fin steso, e defunto</l>
<l>Da i cacciator, che giungono, si trova.</l>
<l>E così vendicata esser si dice</l>
<l>La Dea contra quel giovane infelice.</l>
</lg>
<lg type="ottava">
<l>Per questo in gran romore il mondo venne</l>
<l>Per la gran crudeltà, ch' usò Diana.</l>
<l>E la parte maggior conchiuse, e tenne,</l>
<l>Che fu troppo crudele, et inhumana.</l>
<l>Non mancò già chi 'l contrario sostenne</l>
<l>Che per servarsi et incorrotta, e sana</l>
<l>La fama d'esser vergine, e sincera,</l>
<l>Doveva in quel castigo esser severa.</l>
</lg>
<lg type="ottava">
<l>Sopra ogni altro Giunon la loda forte,</l>
<l>Che 'l facesse morir con quel martoro,</l>
<l>Non per ragion, ma perch'ella odia à morte</l>
<l>Cadmo co i figli, e tutto il sangue loro.</l>
<l>L'odia, che per Europa il suo consorte</l>
<l>Già non si vergognò di farsi un toro,</l>
<l>Per una hor più che mai sospira, e langue,</l>
<l>De l'odioso à lei Sidonio sangue.</l>
</lg>
<lg type="ottava">
<l>Giunon sapea non senza gran dolore,</l>
<l>Ch' à Giove il core ardea nova facella,</l>
<l>Che Semele godea d'ingiusto amore,</l>
<l>Ch'allhora il primo havea grado di bella</l>
<l>Figlia al primo di Thebe Imperatore,</l>
<l>A cui già tolse il toro la sorella.</l>
<l>Hor quel, che fa Diana, le rammenta,</l>
<l>Com'ella à vendicarsi è troppo lenta.</l>
</lg>
<lg type="ottava">
<l>Oime, che da ciascun vendetta è presa</l>
<l>Contra questa impudica, e infame gente,</l>
<l>E Giunon, che n'è più d'ogni altra offesa,</l>
<l>Si stà da parte, e non se ne risente.</l>
<l>Ogni alma illustre di giust' ira accesa,</l>
<l>Di desio di vendetta arma la mente,</l>
<l>Io stommi, e ogn'una homai Giove mi toglie,</l>
<l>E pure io son di lui sorella, e moglie.</l>
</lg>
<lg type="ottava">
<l>Sorella io ben gli son; ma moglie in vano</l>
<l>Mi chiamo più di lui, se più no 'l godo,</l>
<l>S'ogn' hor l'empio figliastro di Vulcano</l>
<l>Con novo amor me 'l toglie, e novo modo.</l>
<l>Ma ben di questo amore al tutto vano</l>
<l>Farò quel forte indissolubil nodo,</l>
<l>Ond'ha legato il mio marito, e preso,</l>
<l>Con modo non più usato, e non più inteso.</l>
</lg>
<lg type="ottava">
<l>Regina esser del ciel detta non voglio,</l>
<l>Ne seder più sul mio sublime seggio,</l>
<l>Se non isfogo in modo il mio cordoglio,</l>
<l>Ch'à lei desiderar non sappia peggio.</l>
<l>Madre del seme, ond'io madre esser soglio,</l>
<l>Vuol farsi, e già n'è grave, à quel, ch' io veggio,</l>
<l>Del seme del maggior celeste padre,</l>
<l>Di cui sola Giunon debbe esser madre.</l>
</lg>
<lg type="ottava">
<l>Contra lei vendicarmi in una volta</l>
<l>Voglio, e contra l'ingiusto mio consorte;</l>
<l>E farò, che costei sarà sì stolta,</l>
<l>Che di sua bocca chiederà la morte.</l>
<l>E vorrò, che le sia la vita tolta</l>
<l>Da Giove suo, da chi l'ama sì forte.</l>
<l>Così s'avolge in una nube, e scende</l>
<l>In terra, e verso Thebe il camin prende.</l>
</lg>
<lg type="ottava">
<l>Non pria da se la Dea la nube sgombra,</l>
<l>Che di forma senil tutta si veste.</l>
<l>Fà bianco il crin, di color morto adombra</l>
<l>Il volto, e crespe fa le guance meste.</l>
<l>Al volto antico quell'aria, e quell'ombra,</l>
<l>Quel velo al capo, al dosso quella veste</l>
<l>Dà, ch'una vecchia balia hoggi usa, et have,</l>
<l>Che tien del cor di Semele la chiave.</l>
</lg>
<lg type="ottava">
<l>Sapea tutto il suo amor, tutto il suo intento</l>
<l>Beroe Epidaura, di colei nutrice.</l>
<l>Il tardo parlar suo, l'andar suo lento</l>
<l>Ben finger sà di lei l' imitatrice.</l>
<l>Hor preso un vario, e gran ragionamento</l>
<l>La Dea con quella giovane infelice,</l>
<l>L'aggira con grand'arte, e al fin la move</l>
<l>À ragionar sopra l'amor di Giove.</l>
</lg>
<lg type="ottava">
<l>Quanto è, che seco non fece soggiorno</l>
<l>Le chiede, e come Amor per lei l'accenda.</l>
<l>Ella risponde, e non passa mai giorno,</l>
<l>Ch'egli per troppo ardor dal ciel non scenda.</l>
<l>Pur dianzi se n'andò, fia di ritorno</l>
<l>Diman, secondo ha detto, ch' io l'attenda.</l>
<l>E sempre, ch'egli viene, ha per costume</l>
<l>Porsi meco à giacer sù queste piume.</l>
</lg>
<lg type="ottava">
<l>Sospira dal profondo del suo petto</l>
<l>La finta Dea, con non finto sospiro,</l>
<l>Perche quel, che la giovane l'ha detto,</l>
<l>Ha raddoppiato in lei l'odio, e 'l martiro.</l>
<l>Bramo, che questo sia Giove in effetto,</l>
<l>Ch'ogni dì teco adempie il suo desiro,</l>
<l>Perch'altri (disse) con mentiti aspetti</l>
<l>Macchiar più volte i più pudichi letti.</l>
</lg>
<lg type="ottava">
<l>Non basta, ch'egli dica essere Dio,</l>
<l>Se non dà del suo amor più certo pegno,</l>
<l>Però se vuoi seguire il parlar mio,</l>
<l>Vo, che sopra di ciò tu chieda un segno,</l>
<l>Che come ei per dar loco al suo desio,</l>
<l>À te discende dal celeste regno,</l>
<l>Non venga, come suol, sotto human velo,</l>
<l>Ma con la maestà, ch'ei stà nel cielo.</l>
</lg>
<lg type="ottava">
<l>Venga nel suo decoro, e seco porte</l>
<l>Le regie insegne, e 'l suo divin splendore,</l>
<l>Come quand'egli và da la consorte,</l>
<l>Per tor piacer del coniugale amore.</l>
<l>Così fe, ch'ella dimandò la morte,</l>
<l>Che non vedendo il simulato core</l>
<l>De la finta nutrice, il dì, che venne</l>
<l>Il mortal don da lui non cauto ottenne.</l>
</lg>
<lg type="ottava">
<l>Senza scoprir qual dono, un don gli chiede,</l>
<l>Ma vuol, che Giove pria prometta farlo.</l>
<l>Egli, ch'altro non brama, altro non vede,</l>
<l>Che piacere al suo amore, e contentarlo.</l>
<l>Acciò ch'ella habbia indubitata fede,</l>
<l>Che se 'l promette, egli è per osservarlo,</l>
<l>Per quel fiume infernal promette, e giura,</l>
<l>Ond'hanno gli alti Dei tanta paura.</l>
</lg>
<lg type="ottava">
<l>La giovane mal cauta, e desiosa</l>
<l>Di veder cose sopr' humane, e nove,</l>
<l>Non sapendo la morte essere ascosa</l>
<l>Per lei nel don, ch'ella vorria da Giove,</l>
<l>Gli dice humil la fronte, e vergognosa,</l>
<l>Che come amor ver lei di nuovo il move,</l>
<l>Ne la sua maestà celeste vegna</l>
<l>Con l'arme innanzi, e con la regia insegna.</l>
</lg>
<lg type="ottava">
<l>Nel modo, ch'à la sposa ei s'appresenta,</l>
<l>Quando vuol seco il coniugal diletto.</l>
<l>Di darle Giove in sù la voce tenta,</l>
<l>Ma non può far, che ella non l'habbia detto.</l>
<l>Gli preme, e duolsi, e più, che si rammenta</l>
<l>Del giuramento stigio, ond' è costretto</l>
<l>Di compiacere in modo à desir sui,</l>
<l>Che lui privi di lei, e lei di lui.</l>
</lg>
<lg type="ottava">
<l>Giove da questo error cerca ritrarla,</l>
<l>Mostrando il grave mal, ch' indi s'aspetta:</l>
<l>Ma tutto quel, che le suade, e parla,</l>
<l>Rende la donna incauta più sospetta,</l>
<l>E quanto più difficile nel farla</l>
<l>Di ciò contenta il trova, più l'affretta,</l>
<l>Che già suspition l' ha presa, e vinta,</l>
<l>Per quel, ch'udì da la nutrice finta.</l>
</lg>
<lg type="ottava">
<l>Vedendo al fin, ch'ogni suo priego è vano</l>
<l>Si torna Giove al cielo, ove si veste,</l>
<l>Del suo splendore, e poi di mano in mano</l>
<l>Di nuvoli, di venti, e di tempeste,</l>
<l>E di lampi, e di tuoni, e al fine in mano</l>
<l>Toglie il terribil folgore celeste,</l>
<l>Non però il più dannoso, anzi si sforza,</l>
<l>Di scemargli l'ardor, l' ira, e la forza.</l>
</lg>
<lg type="ottava">
<l>Non quel, ch'arse il centimano Tifone</l>
<l>Toglie, che troppo è quel tremendo, e fero,</l>
<l>Ma fra quei di minor conditione</l>
<l>Sceglie il manco nocivo, e 'l più leggiero,</l>
<l>E così Giove contentò Giunone,</l>
<l>Che colei non potè l'aspetto vero</l>
<l>Soffrir di lui quando in tal forma apparse,</l>
<l>E de l'amante il don l'accese, et arse.</l>
</lg>
<lg type="ottava">
<l>L'infante, che nel corpo era imperfetto,</l>
<l>De l' infelice donna, che s'accese,</l>
<l>Che del seme di Giove havea concetto,</l>
<l>Dal ventre, ch'aprir fece il padre prese,</l>
<l>E se creder vogliam quel, che vien detto,</l>
<l>Con tanta industria à quel fanciul s'attese,</l>
<l>Ch'unito un tempo a l'utero del padre,</l>
<l>Finì quei mesi, onde mancò la madre.</l>
</lg>
<lg type="ottava">
<l>Quando fu poi perfetta, e ben matura</l>
<l>La degna prole, ch' in due ventri crebbe,</l>
<l>Giove da se spiccolla, e ne diè cura</l>
<l>Ad Ino, una sua Zia, che cura n'hebbe,</l>
<l>La qual, se ben di Giuno havea paura,</l>
<l>Non mancò al nipotin di quel, che debbe,</l>
<l>À le Ninfe Niseide il diè di notte,</l>
<l>Ch'ascoso il nutrir poi ne le lor grotte.</l>
</lg>
<lg type="ottava">
<l>Questo fu il padre Bacco, e l' inventore</l>
<l>Del meglior culto à la feconda vite,</l>
<l>Che la dolce uva, e quel divin liquore</l>
<l>Porge al sostegno de le nostre vite.</l>
<l>Hor mentre egli è d'ogni periglio fuore,</l>
<l>Giunon, che star non suol mai senza lite,</l>
<l>Vedendo in vista assai turbato Giove,</l>
<l>Per più turbarlo un'altra lite move.</l>
</lg>
<lg type="ottava">
<l>Stassi Giove turbato per la morte,</l>
<l>Ch'ogni sua gioia, ogni suo ben gli ha tolto,</l>
<l>E 'l punge, e rode quel pensier di sorte,</l>
<l>Che qual sia dentro il cor fuor mostra il volto,</l>
<l>Di questo s'affligea la sua consorte</l>
<l>Che scorgea il suo desio lascivo, e stolto,</l>
<l>E questo tal travaglio, e duol l'apporta,</l>
<l>C' ha gelosia di lei, se bene è morta.</l>
</lg>
<lg type="ottava">
<l>Ne può tenersi d' ira, e rabbia accesa,</l>
<l>Vinta dal duol, che non le venga detto,</l>
<l>Che cosa tanto v' ha la mente offesa,</l>
<l>Che vi fa sì turbato ne l'aspetto?</l>
<l>Pensate forse à nova rete tesa,</l>
<l>Per farmi ogni hor star vedova nel letto,</l>
<l>Pensier nel ver da trarne honore, e frutto</l>
<l>Degno di quel gran Dio, che regge il tutto.</l>
</lg>
<lg type="ottava">
<l>Infinite ragion creder mi fanno,</l>
<l>Ch'à l'huom maggior contento amore arrechi,</l>
<l>Poi che 'l poter sì spesso usa, e l'inganno</l>
<l>Per venire à quegli atti infami, e biechi,</l>
<l>Correte al vostro biasmo, al vostro danno</l>
<l>Per soverchia lascivia insani, e ciechi,</l>
<l>Che 'l fin d'amor per voi soave è tanto,</l>
<l>Che vi fa la vergogna por da canto.</l>
</lg>
<lg type="ottava">
<l>Ma ben nacquer le donne per sentire</l>
<l>Tutti quanti i martir, tutte le doglie,</l>
<l>L'esser gravida, e 'l duol del partorire,</l>
<l>E 'l nutrir tocca à la scontenta moglie,</l>
<l>Questo è il nostro piacer, questo è 'l gioire,</l>
<l>Questo frutto d'amor per noi si coglie.</l>
<l>Ciò, che di male ha il matrimonio, è 'l nostro,</l>
<l>Ma il piacere, e 'l contento è tutto il vostro.</l>
</lg>
<lg type="ottava">
<l>Maraviglia non è dunque, s'amore</l>
<l>Del foco suo così spesso v'accende,</l>
<l>E non curate punto de l' honore,</l>
<l>Tal gioia, e tal piacer da voi si prende.</l>
<l>Non ci pensate più, sfogate il core,</l>
<l>Gite à trovar l'amica, che v'attende,</l>
<l>E senza haver d'honor, ne d'altro cura,</l>
<l>Date luogo al diletto, e à la natura.</l>
</lg>
<lg type="ottava">
<l>Non potè far' allhor, che non ridesse</l>
<l>Giove, bench'altro havesse in fantasia,</l>
<l>Udendo le querele strane, e spesse,</l>
<l>Che la moglie movea per gelosia.</l>
<l>Ne si potè tener che non dicesse</l>
<l>Che dava qualche inditio di follia</l>
<l>À dir, che l'huom più si compiaccia, e goda,</l>
<l>Quando con la consorte amor l'annoda.</l>
</lg>
<lg type="ottava">
<l>E se par, c'habbia l'huom maggior piacere,</l>
<l>Ch'ei prega, ei serve, ei narra il suo martoro,</l>
<l>E con difficultà le donne havere</l>
<l>Può, se non spende i prieghi, il tempo, e l'oro:</l>
<l>Questo avien, che le leggi fur severe,</l>
<l>Che conoscendo l'ingordigia loro,</l>
<l>Fer come infame esser mostrata à dito</l>
<l>Donna, ch'altri godea, che 'l suo marito.</l>
</lg>
<lg type="ottava">
<l>Che se non raffrenasse questo alquanto</l>
<l>Quel desio, che le donne hanno di nui,</l>
<l>L'huom pregato saria da tante, e tanto,</l>
<l>C'huopo non gli saria pregare altrui.</l>
<l>Questo è quel, che vi tien: che se far quanto</l>
<l>Stà bene à l'huom, lecito fosse à vui,</l>
<l>Sareste al proferir tanto per tempo,</l>
<l>Che l'huom non spenderia priego, oro, ò tempo,</l>
</lg>
<lg type="ottava">
<l>E che questo sia il ver, pogniamo mente</l>
<l>À chi pon maggior cura in adornarsi,</l>
<l>Le donne sol per allettar la gente,</l>
<l>Altro non studian mai, che belle farsi.</l>
<l>Ben vede questo ogn'un palesemente,</l>
<l>Io non parlo di quel, che dee celarsi,</l>
<l>Che voi, se come à l'huom vi fosse honesto,</l>
<l>Fareste à la scoperta anchora il resto.</l>
</lg>
<lg type="ottava">
<l>Ben raddoppia in Giunon l'orgoglio, e l'ira,</l>
<l>Quella ingiusta, et infame opinione,</l>
<l>E tanto più le preme, e se n'adira,</l>
<l>Quanto più vede, ch'egli al ver s'oppone,</l>
<l>Trova, che quel piacer gli homini tira</l>
<l>Fuora d'ogni honestà, d'ogni ragione,</l>
<l>Ne tien, che tanto à loro aggradi, e giove,</l>
<l>Da poi che tanto non le sforza, e move.</l>
</lg>
<lg type="ottava">
<l>Replica, e dice, e pur cerca provare,</l>
<l>Che l'huom più dolce frutto, gusta, e coglie,</l>
<l>E gli la lascia à suo modo sfogare,</l>
<l>E in patientia ogni cosa si toglie.</l>
<l>Al fin sì il punge, ch'ei risponde, e pare</l>
<l>Più il marito ostinato, che la moglie,</l>
<l>E vuol, che ne le donne al suo dispetto</l>
<l>Sia senza paragon, maggior diletto.</l>
</lg>
<lg type="ottava">
<l>Dopo molto garrir conchiuso fue,</l>
<l>Per por silentio al lor ridicol piato,</l>
<l>Che dicesse ciascun le ragion sue</l>
<l>Ad un, che maschio, e femina era stato.</l>
<l>Fu femina una volta, e maschio due,</l>
<l>Un' huom, ch'era Tiresia nominato,</l>
<l>E spesso hor donna, hor huom gustati havea</l>
<l>I frutti del figliuol di Citherea.</l>
</lg>
<lg type="ottava">
<l>Più strano caso mai non fu sentito,</l>
<l>Più degno di memoria, e di stupore,</l>
<l>Ch'essendo questi un giorno à caso gito</l>
<l>In un bosco à fuggir le più calde hore,</l>
<l>Vide due serpi, la moglie, e 'l marito,</l>
<l>Che congiunti godean del lor amore.</l>
<l>Et con un cerro à lor battendo il tergo</l>
<l>Fe, ch'al lor fin cercar più occulto albergo.</l>
</lg>
<lg type="ottava">
<l>À pena dà ne l'auree, e vaghe pelli,</l>
<l>Che gli vien l'esser suo di prima tolto,</l>
<l>Manca la barba, e cresce ne' capelli,</l>
<l>Si fa più molle, e delicato il volto,</l>
<l>S' ingrossa il petto, e fuggon tutti i velli,</l>
<l>Si ritira entro al corpo, e stà sepolto</l>
<l>Quel, che distingue da la donna l'huomo,</l>
<l>Tal che si trova donna, e non sa como.</l>
</lg>
<lg type="ottava">
<l>Trovo, che la Natura ha molto à sdegno</l>
<l>Chi impedisce i diletti naturali,</l>
<l>E se n'adira forte, e talhor segno</l>
<l>Ne fa con varij, et infiniti mali.</l>
<l>Dispiacque à la Natura, che quel legno</l>
<l>Tolse gli abbracciamenti lor carnali</l>
<l>À gl'indolciti serpi, e dimostrollo</l>
<l>Allhor, ch' irata disse, e trasformollo.</l>
</lg>
<lg type="ottava">
<l>Del sesso io voglio farti per tua doglia,</l>
<l>Che tanto ingordo quel diletto agogna,</l>
<l>Acciò che, quando n'haverai più voglia,</l>
<l>T' impedisca il baston de la vergogna.</l>
<l>Ma 'l vezzo rio seguì la nova spoglia,</l>
<l>E de l'honor schernendo ogni rampogna,</l>
<l>Poco passò, che per esperienza</l>
<l>Havria potuto dar quella sentenza.</l>
</lg>
<lg type="ottava">
<l>Si sà ben proveder secretamente</l>
<l>Per satisfar la sua voglia impudica</l>
<l>Tiresia, ma non tanto, che la gente</l>
<l>Nol veda, non ne mormori, e nol dica.</l>
<l>Ahi come donna si scuopre sovente</l>
<l>De l'honor, di se stessa, poco amica,</l>
<l>Ch'à dishonesto amor ceda, e compiaccia,</l>
<l>Pensando, che si celi, e che si taccia.</l>
</lg>
<lg type="ottava">
<l>Ben fortunata si può dir colei,</l>
<l>Che non dà orecchie à dishonesto invito,</l>
<l>E che può far, che la ragione in lei</l>
<l>Vinca il pensier lascivo, e l'appetito.</l>
<l>Ó ben felice cinque volte, e sei,</l>
<l>Chi si sa contentar del suo marito,</l>
<l>E non la lega altro impudico nodo,</l>
<l>Che son gli huomini al fin tutti ad un modo.</l>
</lg>
<lg type="ottava">
<l>Vide, dopo sette anni, che fu donna,</l>
<l>La serpe sotto à l'amorosa soma,</l>
<l>E disse, s'à turbargli l'huom s'indonna,</l>
<l>Io vò provar, se la donna s' inhuoma,</l>
<l>Gli batte, e un saio allhor sì fe la gonna,</l>
<l>Crebbe la barba, e s'accortò la chioma,</l>
<l>Spianossi il petto, e quel, ch'era nascosto</l>
<l>Uscendo, il fe per huom conoscer tosto.</l>
</lg>
<lg type="ottava">
<l>E s'è ver quel, che molti hanno affermato,</l>
<l>Quand'ei l'ultima volta gli batteo,</l>
<l>Volle il colpo ritrar, c'havea menato,</l>
<l>Ma calato era troppo, e non poteo:</l>
<l>Che trovò sempre in feminile stato,</l>
<l>Come più volte esperienza feo,</l>
<l>Venere assai più dolce, e più soave,</l>
<l>E però il tornar huom le parea grave.</l>
</lg>
<lg type="ottava">
<l>Vò (disse) ad ogni modo castigarti</l>
<l>Ver lui (ch'era anchor donna) la Natura.</l>
<l>E intendo il tuo maggior piacer levarti,</l>
<l>Poi che non hai de la vergogna cura.</l>
<l>E quanto erra colui, vo anchor mostrarti,</l>
<l>Che d'impedir l'altrui gioia procura,</l>
<l>E così tolse il ben più dolce à lui,</l>
<l>Per la dolcezza, c'havea tolto altrui.</l>
</lg>
<lg type="ottava">
<l>À questo eletto giudice s'espose,</l>
<l>La di ridicol merito tentione,</l>
<l>Il qual senza pensarvi su, rispose,</l>
<l>E la sententia diè contro Giunone.</l>
<l>Le man, sdegnata, addosso ella gli pose,</l>
<l>E fuor d'ogni dover, d'ogni ragione,</l>
<l>Come s'havesse à lei fatto uno scorno,</l>
<l>Gli occhi innocenti suoi privò del giorno.</l>
</lg>
<lg type="ottava">
<l>Così perpetua notte il miser hebbe,</l>
<l>Per pagamento de la sua sentenza,</l>
<l>E'l Re del cielo, à cui molto n'increbbe,</l>
<l>Sofferse, che 'l facesse in sua presenza:</l>
<l>Però che giusto à un Dio già non sarebbe</l>
<l>A l'oprar d'altro Dio far violenza,</l>
<l>Pur, per ricompensar quel rio destino,</l>
<l>De le cose future il fe indovino.</l>
</lg>
<lg type="ottava">
<l>Così diè Giove ricompensa in parte</l>
<l>Al miser huom, ch'havea perduto il lume,</l>
<l>E, per dirlo la Fama in ogni parte</l>
<l>Tosto spiegò le sue veloci piume,</l>
<l>Come in Beotia un cieco v'è, che l'arte</l>
<l>D'indovinar il ver, saper presume.</l>
<l>E in poco tempo da tutte le bande</l>
<l>Vi concorse à trovarlo un popol grande.</l>
</lg>
<lg type="ottava">
<l>Quel vuol saper il fin d'una sua lite,</l>
<l>E quell'altro il successo d'una guerra,</l>
<l>Chi di fanciulli le future vite,</l>
<l>Chi s'uno absente è vivo, over sotterra.</l>
<l>Innamorate, e gelose infinite,</l>
<l>Corron da tutti i lati de la terra,</l>
<l>Ei (secondo, che lor la sorte viene)</l>
<l>Predice ad altri il male, ad altri il bene.</l>
</lg>
<lg type="ottava">
<l>D'una Ninfa arse già lo Dio Cefiso,</l>
<l>Detta Liriope, che di Teti nacque,</l>
<l>E potè tanto il suo leggiadro viso,</l>
<l>Ch'ei la sforzò ne le sue limpid'acque.</l>
<l>N'hebbe ella un figlio, nomato Narciso,</l>
<l>E dato che fuor l'hebbe, andar le piacque</l>
<l>À quel, che l'occhio esteriore ha scuro,</l>
<l>Ma con l'interior vede il futuro.</l>
</lg>
<lg type="ottava">
<l>Dove, poi che fu giunta, dimandollo,</l>
<l>Che per virtù de la sua profetia</l>
<l>Al figlio predicesse, c'havea in collo,</l>
<l>La sorte de la sua stella natia.</l>
<l>No'l potendo veder, con man toccollo,</l>
<l>Poi con questo parlar la mandò via,</l>
<l>Ch'un viver lungo à lui saria concesso,</l>
<l>Pur chè non conoscesse mai se stesso.</l>
</lg>
<lg type="ottava">
<l>Parve per lungo tempo van quel detto,</l>
<l>Ne la madre ne fu mesta, ne lieta,</l>
<l>Se non dapoi, che ne seguì l'effetto,</l>
<l>Che fe vera la voce del profeta.</l>
<l>Ahi strano amore, ahi troppo caldo affetto,</l>
<l>Da far i sassi intenerir di pieta,</l>
<l>Che togliesti à quel misero la vita,</l>
<l>Ne l'età sua più verde, e più fiorita.</l>
</lg>
<lg type="ottava">
<l>Dal dì, che l'empio suo destino, e fato,</l>
<l>Diè per natale al misero garzone,</l>
<l>Sopra tre lustri era tre volte andato</l>
<l>Apollo da la Vergine al Leone,</l>
<l>Quand'egli un volto havea sì bello, e grato,</l>
<l>Ch' innamorava tutte le persone,</l>
<l>Di qual si voglia grado, e qualitade,</l>
<l>D'ogni affar, d'ogni sesso, e d'ogni etade.</l>
</lg>
<lg type="ottava">
<l>Le fattezze del viso eran sì belle,</l>
<l>Ch'ogni volto più bel fean parer nullo:</l>
<l>Erano in modo adulte, e tenerelle,</l>
<l>Ch'io non so s'era giovane, ò fanciullo,</l>
<l>E maritate, e vedove, e donzelle,</l>
<l>Ardean de l'amoroso suo trastullo,</l>
<l>Non v'era cor sì mondo, ne sì casto,</l>
<l>Che non havesse allhor macchiato, e guasto.</l>
</lg>
<lg type="ottava">
<l>Ma fu cotanto altier, che non tenea</l>
<l>De le più scelte vergini pur cura.</l>
<l>Se l'amor virginal non gli premea,</l>
<l>Dove più l'huomo invita la natura,</l>
<l>Ben può pensarsi quel, che far dovea</l>
<l>Di qualche donna vedova, e matura.</l>
<l>Si riputò sì bel, nobile, e degno,</l>
<l>C'havea ciascun, fuor che se stesso, à sdegno.</l>
</lg>
<lg type="ottava">
<l>Vide un dì quelle luci alme, e gioconde,</l>
<l>Vide le bianche, e le vermiglie gote</l>
<l>Una Ninfa, ch'al dir d'altrui risponde,</l>
<l>Ma cominciare à dire ella non puote,</l>
<l>Replica il tutto, ma il parlar confonde,</l>
<l>E lascia solo udir l'ultime note:</l>
<l>Che mentre l'uno, e l'altro à dire attende,</l>
<l>lI parlar, che precede, non s'intende.</l>
</lg>
<lg type="ottava">
<l>Costei, ch'Ecco chiamossi, e chiama anchora,</l>
<l>Che parla sol da l'altrui dir commossa,</l>
<l>Voce sola non fu nuda, com'hora,</l>
<l>Ma forma, e quantità di carne, e d'ossa,</l>
<l>Ben che com'hor quell'infelice allhora,</l>
<l>D'esser prima al parlar non havea possa.</l>
<l>L'ira il principio al dir tolto l'havea</l>
<l>De la sempre gelosa, e mesta Dea.</l>
</lg>
<lg type="ottava">
<l>Un parlare hebbe già tanto soave</l>
<l>Questa, à cui manca hor la loquela intera,</l>
<l>Che mai non hebbe il mondo, e manco hoggi have,</l>
<l>Donna di tanto affabile maniera.</l>
<l>Ogni aspra cura faticosa, e grave,</l>
<l>Fatta havria dolce, facile, e leggiera.</l>
<l>E l'usò sempre mai con buona mente</l>
<l>Schivando risse, e scandali sovente.</l>
</lg>
<lg type="ottava">
<l>Questa mirabil Ninfa ornata, e bella,</l>
<l>Fra Ninfe, fra Silvani, e fra Pastori,</l>
<l>Con l'eloquente sua dolce favella</l>
<l>Acchetava ogni dì mille romori.</l>
<l>La gelosa Giunone al fin fu quella,</l>
<l>Che tolse al suo parlar tutti gli honori,</l>
<l>Perche le sue parole ornate, e colte,</l>
<l>L'havean nociuto mille, e mille volte.</l>
</lg>
<lg type="ottava">
<l>Havuto havea Giunon spesso sospetto,</l>
<l>Che 'l marito non fosse accompagnato,</l>
<l>E mentre già per ritrovarlo in letto</l>
<l>Com'egli suol, con qualche Ninfa à lato:</l>
<l>Costei per obviar per buon rispetto,</l>
<l>Che qualche error poi non ne fosse nato,</l>
<l>Intertenea la Dea col suo bel dire</l>
<l>Tanto, c'havesser tempo di fuggire.</l>
</lg>
<lg type="ottava">
<l>Giunon de le parole al fin accorta,</l>
<l>Che tante volte intertenuta l'hanno,</l>
<l>Disse, La lingua tua sì dolce, e scorta,</l>
<l>Più non m'ingannerà, s' io non m' inganno,</l>
<l>Io farò si la sua favella morta,</l>
<l>Che per l' innanzi io non havrò più danno,</l>
<l>Io farò, che potrà parlar sì poco,</l>
<l>Che non potrà mai più farmi tal gioco.</l>
</lg>
<lg type="ottava">
<l>E ben diè tosto effetto à i desir sui</l>
<l>Havendo in lei per sempre stabilito,</l>
<l>Che mormorasse al ragionar d'altrui,</l>
<l>E 'l fin sol del parlar fosse sentito.</l>
<l>Hor vede à pena il viso di colui</l>
<l>Sì bel, che 'l brama haver per suo marito,</l>
<l>E 'l vorria ben con le sue dolci note</l>
<l>Persuader, ma cominciar non puote.</l>
</lg>
<lg type="ottava">
<l>Ella, ch'al dir d'altrui solo risponde,</l>
<l>Stà muta, e non ardisce di mostrarsi,</l>
<l>Anzi teme, e nel bosco si nasconde,</l>
<l>E per un pian vedendol diportarsi,</l>
<l>Fura il bel viso suo fra fronde, e fronde,</l>
<l>Con gli occhi, e cerca ogn'hor più d'accostarsi,</l>
<l>Il mira, e gli occhi in lui sì fiso intende,</l>
<l>Che col suo foco Amore il cor le accende,</l>
</lg>
<lg type="ottava">
<l>Come à una face ben secca, che senta</l>
<l>Il foco ardere à lei poco discosto,</l>
<l>S'alcun quel legno à le fiamme appresenta</l>
<l>À ricever il foco atto, e disposto,</l>
<l>Pria che giunga talhor, ratto s'aventa</l>
<l>Una fiamma, e l'accende, e l'arde tosto,</l>
<l>Tal' ella al foco suo volle accostarse,</l>
<l>E innanzi al giunger suo s'accese, et arse.</l>
</lg>
<lg type="ottava">
<l>Mentre l'accesa Ninfa il segue, e 'l vede,</l>
<l>E questa, e quei tien muta la favella,</l>
<l>Urtando à caso in certe frasche il piede</l>
<l>Fece alquanto romor la Ninfa bella.</l>
<l>Come il romore à lui l'orecchia fiede</l>
<l>S'adombra, e mira in questa parte, e in quella.</l>
<l>E quei forse qualch'un, disse ei primiero,</l>
<l>Qualch'un, dapoi diss'ella, e disse il vero.</l>
</lg>
<lg type="ottava">
<l>Diè quel parlare à lui gran meraviglia,</l>
<l>Che scorger non potè d'onde s'uscio,</l>
<l>E gira intorno pur l'avide ciglia,</l>
<l>Indi in questo parlar le labbra aprio,</l>
<l>Non ti vegg'io, ella il parlar ripiglia,</l>
<l>E chiaro udir gli fece, ti vegg'io,</l>
<l>Narciso in quella parte gli occhi porge,</l>
<l>Ma teme ella, e s'asconde, e non la scorge.</l>
</lg>
<lg type="ottava">
<l>Stupisce quei de le parole ascose,</l>
<l>E guarda intorno cinque volte, e sei,</l>
<l>Vien quà, poi disse, ella, vien quà rispose.</l>
<l>E chiamò quel, c'havea chiamata lei.</l>
<l>Di novo intorno à riguardar si pose,</l>
<l>E disse, io t'odo, e non so chi tu sei,</l>
<l>So chi tu sei (diss'ella) e ben sapea,</l>
<l>Che sol di lui, e di null'altro ardea.</l>
</lg>
<lg type="ottava">
<l>Diss'ei bramoso di sapere il resto,</l>
<l>Poi, che tu sai chi son, godianci insieme.</l>
<l>Ó come volentier rispose à questo,</l>
<l>Che sopra ogni altro affar questo le preme,</l>
<l>Dice, godianci insieme, et esce presto</l>
<l>Del bosco, e si discopre, e più non teme,</l>
<l>Che quel parlar dà manifesto aviso,</l>
<l>Ch'ivi potrà goder del suo Narciso.</l>
</lg>
<lg type="ottava">
<l>Mentre al collo sperato ella distende,</l>
<l>Per volerlo abbraciar, l'avare braccia,</l>
<l>Da quegli abbracciamenti ei si difende,</l>
<l>Quando fugge da lei, quando la scaccia,</l>
<l>Non t'amo (ei dice) ella il parlar riprende,</l>
<l>E dice t'amo, e poi forz'è, che taccia,</l>
<l>Ne amar ti voglio (ei segue) e la rifiuta,</l>
<l>Dice ella, amar ti voglio, e poi stà muta.</l>
</lg>
<lg type="ottava">
<l>Narciso al fin si fugge, e non la vuole,</l>
<l>E da giovane, e sciocco si governa,</l>
<l>Ahi come ella fra se si lagna, e dole,</l>
<l>Vedendosi sì bella, e ch'ei la scherna,</l>
<l>E s'havesse l'antiche sue parole,</l>
<l>E potesse dar fuor la doglia interna</l>
<l>Pianger fariano i suoi muti lamenti</l>
<l>La terra, il cielo, e tutti gli elementi.</l>
</lg>
<lg type="ottava">
<l>Quanto sia la sua vita aspra, e noiosa,</l>
<l>Mostra lo stratio de le chiome bionde,</l>
<l>Si batte, e graffia, e comparir non osa</l>
<l>Fra l'altre, e ne le selve si nasconde,</l>
<l>Si vive in qualche grotta cavernosa,</l>
<l>Dove tal volta à l'altrui dir risponde,</l>
<l>E cresce ogn'hor più l'amoroso foco,</l>
<l>Che l'arde, e la consuma à poco à poco.</l>
</lg>
<lg type="ottava">
<l>Quel foco ch'entro la distrugge, e coce,</l>
<l>L'humore, e 'l sangue in grosso aer risolve.</l>
<l>E tanto consumando al corpo noce,</l>
<l>Che la carne si fa cenere, e polve.</l>
<l>Al fin sol le restar l'ossa, e la voce,</l>
<l>Ma tosto l'ossa in duri sassi volve.</l>
<l>Stassi hor ne gli antri, d'ossa, e carne privo</l>
<l>Quel suon, che solo in lei rimaso è vivo.</l>
</lg>
<lg type="ottava">
<l>Oltr'à costei disprezza, hor quelle, hor queste</l>
<l>Narciso, e l'Amadriadi, e le Napee,</l>
<l>Ne mover lo potria forma celeste,</l>
<l>Minerva, ò Citherea, con l'altre Dee.</l>
<l>Fra tante, e tante disprezzate teste</l>
<l>Chiese ragione à le bilance Astree</l>
<l>Una, c'havendo al ciel le luci fisse,</l>
<l>Con le braccia elevate così disse.</l>
</lg>
<lg type="ottava">
<l>Astrea, ch'in man la retta libra porti</l>
<l>De la giustitia del celeste regno,</l>
<l>Facci ragion di mille, e mille torti</l>
<l>Contra costui, c' ha tutto il mondo à sdegno.</l>
<l>Fa, che talmente Amor seco si porti,</l>
<l>Che nel mondo n'appaia illustre segno.</l>
<l>Fa, c'habbia quel contento à i desir sui,</l>
<l>C'ha dato ei sempre, et è per dare altrui.</l>
</lg>
<lg type="ottava">
<l>Replicò forte cinque volte, e sei</l>
<l>La Ninfa i giusti suoi prieghi, e lamenti.</l>
<l>Ó come bene essaudir gli Dei</l>
<l>Pria, che i suoi raggi Apollo havesse spenti,</l>
<l>La giusta oration, che fe colei,</l>
<l>Il suo cordoglio, i suoi sospiri ardenti,</l>
<l>Ch'uno amor prese lui più folle, e strano,</l>
<l>Che mai nascesse in intelletto humano.</l>
</lg>
<lg type="ottava">
<l>Dentro un'ombrosa selva, à piè d'un monte,</l>
<l>Dove verdeggia à lo scoperto un prato,</l>
<l>Sorge una chiara, e cristallina fonte,</l>
<l>Che confina à la linea di quel lato,</l>
<l>Che quando equidistante à l'Orizonte</l>
<l>De l'Orto, e de l'Occaso è il Sole alzato,</l>
<l>L'ombrosa spalla del monte difende,</l>
<l>Che 'l più cocente Sol mai non l'offende.</l>
</lg>
<lg type="ottava">
<l>Quel chiaro fonte è sì purgato, e mondo,</l>
<l>E l'acqua in modo è lucida, e traspare,</l>
<l>Che ciò, ch'egli ha nel suo più cupo fondo</l>
<l>Scoperto à gli occhi altrui di sopra appare,</l>
<l>Hor mentre il Sol dà il maggior caldo al mondo</l>
<l>Nel punto, ch'è principio al declinare,</l>
<l>Amor menò costui per castigallo</l>
<l>À questo puro, e liquido cristallo.</l>
</lg>
<lg type="ottava">
<l>Arso dal Sole, e da la caccia stanco</l>
<l>Brama il riposo, e più trarsi la sete,</l>
<l>Allenta l'arco, e toglie i dardi al fianco,</l>
<l>Per darsi, dopo il bere, à la quiete;</l>
<l>Ma più trist'acqua egli non bevve unquanco</l>
<l>Di questa, e fu per lui l'onda di Lete,</l>
<l>Di questa, che fin pose à gli anni sui,</l>
<l>E fu quel giorno il mal fonte per lui.</l>
</lg>
<lg type="ottava">
<l>Mentre à gustare il suo dolce liquore</l>
<l>L'avide, e secche labra il fonte tira,</l>
<l>Una sete maggior gli cresce al core</l>
<l>Di se, che l'ombra sua ne l'onda mira.</l>
<l>Come guardar ne l'onda il vede Amore,</l>
<l>La saetta dorata incocca, e tira,</l>
<l>El cor d'un van desio tosto gl'ingombra,</l>
<l>E fa, che s'innamora di quell'ombra.</l>
</lg>
<lg type="ottava">
<l>La vaga, e bell'imagine, ch'ei vede,</l>
<l>Che 'l corpo suo ne la fontana face,</l>
<l>Che sia forma palpabile si crede,</l>
<l>E non ombra insensibile, e fallace.</l>
<l>In tutto à quello error si dona, e cede,</l>
<l>E di mirarla ben l'occhio compiace.</l>
<l>E l'occhio di quell'occhio acceso, e vago</l>
<l>Gioisce di se stesso in quella imago.</l>
</lg>
<lg type="ottava">
<l>Come statua di marmo immobil guata</l>
<l>Il bel volto ne l'onda ripercosso,</l>
<l>E loda ne la guancia delicata</l>
<l>Il ben misto color candido, e rosso.</l>
<l>Gli par, ch'al Sol la chioma habbia levata,</l>
<l>Et à Venere il viso, à Marte il dosso.</l>
<l>E loda, essalta, et ammira in colui</l>
<l>Tutto quel bel, che fa mirabil lui.</l>
</lg>
<lg type="ottava">
<l>Loda di se medesmo il degno aspetto,</l>
<l>Mentre quel di colui lodare intende.</l>
<l>E se 'l desio de l'ombra gli arde il petto,</l>
<l>Un gran desio di lui ne l'ombra accende.</l>
<l>E di ciò vede un evidente effetto,</l>
<l>Che gli atti, che le fa, tutti gli rende.</l>
<l>Se 'l volto à lei pietoso inchina, e porge,</l>
<l>La medesma pietà ne l'ombra scorge.</l>
</lg>
<lg type="ottava">
<l>Mosso da una speranza vana, e sciocca,</l>
<l>Che gli dà quell'imagine divina,</l>
<l>Accosta in atto di baciar la bocca,</l>
<l>E quei tende le labra, e s'avicina.</l>
<l>Ecco, che quasi già l'un l'altro tocca,</l>
<l>Ch'un alza il viso in su, l'altro l'inchina.</l>
<l>Vien questo al caldo, e dolce bacio, e tolle</l>
<l>Di semplice acqua un sorso freddo, e molle.</l>
</lg>
<lg type="ottava">
<l>L'acqua mossa da lui turbata ondeggia,</l>
<l>E fa mover l'imagine, e la scaccia.</l>
<l>Egli, pensando, che fuggir si deggia,</l>
<l>Stende per ritenerla ambe le braccia.</l>
<l>Quel moto fa, che l'ombra più vaneggia,</l>
<l>E move in modo il viso, che minaccia.</l>
<l>Ei nulla stringe, e torna à mirar fiso,</l>
<l>E teme le minacce del suo viso.</l>
</lg>
<lg type="ottava">
<l>Non sà quel, che si veda, ò che si voglia,</l>
<l>Non trova quel, che cerca, e pure il vede.</l>
<l>E questo è, che 'l consuma, e che l'addoglia,</l>
<l>Che 'l perde allhor, che d'acquistarlo crede.</l>
<l>Accresce il cupido occhio ogn'hor la voglia,</l>
<l>E dona sempre à quell'error più fede.</l>
<l>L'ombra è già ferma, e non minaccia, ò fugge,</l>
<l>Ei mira, e più, che mai si sface, e strugge.</l>
</lg>
<lg type="ottava">
<l>O misero, e infelice, che rimiri</l>
<l>Più 'l simulacro tuo vano, e fugace?</l>
<l>Non vedi, che colui, per cui sospiri,</l>
<l>L'ombra è, che 'l corpo tuo ne l'onda face?</l>
<l>Non vedi menticato, che t'aggiri,</l>
<l>E che folle desio ti strugge, e sface?</l>
<l>Ben puoi veder se sei insensato, e cieco,</l>
<l>Che vai cercando quel, c'hai sempre teco.</l>
</lg>
<lg type="ottava">
<l>Tu 'l porti sempre teco, e mai nol lassi,</l>
<l>E starà sempre quì, fin che ci stai,</l>
<l>E se quindi ritrar potessi i passi,</l>
<l>Ti seguiria senza lasciarti mai.</l>
<l>Io veggo gli occhi tuoi bagnati, e lassi,</l>
<l>Ma non satij però de i finti rai.</l>
<l>Tu lagrimi per lui, quei per te piange,</l>
<l>E d'ambi il pianto in un s'incontra, e frange.</l>
</lg>
<lg type="ottava">
<l>Hor l' infelice innamorato, e stolto</l>
<l>Vedendo pianger lui sì caldamente,</l>
<l>Ne gli amorosi lacci il crede involto,</l>
<l>E c'habbia anch'ei per lui calda la mente,</l>
<l>Di novo apre le braccia, e china il volto,</l>
<l>Quel con atti scambievoli consente,</l>
<l>Questo da ver si china, ei s'alza, e finge.</l>
<l>Questo di novo abbraccia, e nulla stringe.</l>
</lg>
<lg type="ottava">
<l>Non la cura del cibo, ne del sonno</l>
<l>Distorre il può dal radicato errore.</l>
<l>Quel pensier nel suo cor già fatto donno</l>
<l>Tutto il dà in preda à quel fallace amore.</l>
<l>E gli occhi innamorati più non ponno</l>
<l>Levarsi dal gioir del lor splendore,</l>
<l>E di se stessi son vaghi di sorte,</l>
<l>Che condurran quell' infelice à morte.</l>
</lg>
<lg type="ottava">
<l>Si leva al fine, e manda gli occhi in giro,</l>
<l>E mostra il fonte, che'l consuma, e coce</l>
<l>À i boschi intorno; e con più d'un sospiro</l>
<l>In questa forma articola la voce.</l>
<l>Voi selve, che l'ardente mio desiro</l>
<l>Vedete in parte, e 'l mal, che sì mi noce,</l>
<l>Ascoltate per Dio quel, che dir voglio,</l>
<l>Et udirete in tutto il mio cordoglio.</l>
</lg>
<lg type="ottava">
<l>Selve; che'I vostro honor, ch'al cielo è asceso,</l>
<l>E 'l piede, che di voi tende à l'inferno,</l>
<l>Havete tanti secoli difeso</l>
<l>Dal gran rigor de l'indiscreto verno,</l>
<l>E più d'un cor d'amor ferito, e preso,</l>
<l>(Che sfogò qui tal volta il duolo interno)</l>
<l>Veduto havete, ditemi per Dio,</l>
<l>Se mai vedeste amor simile al mio?</l>
</lg>
<lg type="ottava">
<l>Strana legge d'Amor, mi piace, e 'l vedo,</l>
<l>Ne trovo quel, che vedo, e che mi piace:</l>
<l>E allhor, ch' io 'l prendo, e stringerlo mi credo,</l>
<l>Più libero il ritrovo, e più fugace.</l>
<l>Io conosco il mio errore, e me n'avedo,</l>
<l>E so, ch'io credo à quel, che m'è mendace,</l>
<l>E sì accecato Amor m'have, e percosso,</l>
<l>Ch' io cerco quel, che ritrovar non posso.</l>
</lg>
<lg type="ottava">
<l>E perche maggior doglia io vi racconte,</l>
<l>Chi mi toglie la via? chi nol comporta?</l>
<l>È forse largo mare ? ò alpestre monte ?</l>
<l>Grossa parete? ò ben fermata porta?</l>
<l>Oime, che m'impedisce un picciol fonte,</l>
<l>Fa un picciol rio la mia speranza morta.</l>
<l>Ei vuol, ch'io l'ami, à voti miei risponde,</l>
<l>Ma il negan le gelose, et invide onde.</l>
</lg>
<lg type="ottava">
<l>Che s'io per dargli un bacio à lui m'inchino,</l>
<l>Per dar quel refrigerio à la mia doglia,</l>
<l>Ei col suo dolce viso, e resupino</l>
<l>Ver me dimostra la medesma voglia.</l>
<l>Qual tu ti sia, mortal viso, ò divino</l>
<l>Vien fuor, deh fa ch' i' nel mio sen t'accoglia,</l>
<l>Lascia il nemico fonte à noi non grato,</l>
<l>E trastulliamci insieme in questo prato.</l>
</lg>
<lg type="ottava">
<l>Ahi come male il mio pregar si prezza,</l>
<l>Perche non esci homai? che fai? che tardi?</l>
<l>Oime che l'età mia, la mia bellezza</l>
<l>Non si doveria fuggir, se ben ci guardi.</l>
<l>Ahi, che l'aspetto mio, la mia vaghezza,</l>
<l>Le mie vermiglie guance, e i dolci sguardi</l>
<l>Son tali, ch'ogni altro occhio se n'accende,</l>
<l>E solo il tuo mi schiva, e vilipende.</l>
</lg>
<lg type="ottava">
<l>In te non so pur che di speme io scorgo,</l>
<l>Che mostri un viso amabile, e discreto,</l>
<l>Le braccia porgi à me, s'à te le porgo,</l>
<l>Se lieto à te mi mostro, à me tu lieto,</l>
<l>S'io piango, che tu lagrimi m'accorgo,</l>
<l>E mostri ragionar, s'io non sto cheto,</l>
<l>Ma il dolce suon de le tue mute note</l>
<l>Le nostre orecchie penetrar non puote.</l>
</lg>
<lg type="ottava">
<l>Ahi, che pur' hora ti conosco, e intendo,</l>
<l>Tu sei l'imagin mia, se ben riguardo,</l>
<l>E 'l mio splendor, che di quà su ti rendo,</l>
<l>Da sì bel lume al tuo soave sguardo.</l>
<l>Io sono, io son colui, ch'il foco accendo,</l>
<l>E del medesmo foco io son quel, ch'ardo.</l>
<l>Quel lume l'occhio tuo da me si fugge,</l>
<l>Ch'in me riflette, e mi consuma, e strugge.</l>
</lg>
<lg type="ottava">
<l>Conosco, ch'esso è me, e ch'io son' esso,</l>
<l>Tanto, ch' io son l'amante, io son l'amato.</l>
<l>Che debbo far? debb'io pregar me stesso?</l>
<l>Ó pur debbo aspettar d'esser pregato?</l>
<l>Chiederò forse quel, c'ho sempre appresso?</l>
<l>Quel, che nel corpo mio stassi informato?</l>
<l>Oime, che la ricchezza à me fa inopia,</l>
<l>E pover son, per troppo haverne copia.</l>
</lg>
<lg type="ottava">
<l>Potessi almen da questo corpo mio</l>
<l>Prendendo un' altro corpo separarmi,</l>
<l>Lasciando in lui però la forma, ch'io</l>
<l>Amo tanto in colui, che veder parmi:</l>
<l>Che se fosse in due corpi un sol desio,</l>
<l>Si potria trovar via da contentarmi,</l>
<l>Ma già non posso (essendo un sol soggetto)</l>
<l>Questo petto goder con questo petto.</l>
</lg>
<lg type="ottava">
<l>Già l'alma il gran dolor preme sì forte,</l>
<l>Dar non potendo il suo contento al core,</l>
<l>Che per me sento avicinar la morte,</l>
<l>Ne la mia verde età, su 'l più bel fiore.</l>
<l>E più m'incresce, che con ugual sorte</l>
<l>Morendom'io, quel, ch'è nel fonte, more.</l>
<l>S'uccide me, non lascia in vita lui</l>
<l>Morte, e se ne toglie un, ne toglie dui.</l>
</lg>
<lg type="ottava">
<l>À me per me non duol questa partita,</l>
<l>Mancar dovendo il mio dolor con lei,</l>
<l>Mi grava ben, che non rimane in vita</l>
<l>Colui, che piace tanto à gli occhi miei.</l>
<l>Ma il dolce fonte mi richiama, e invita</l>
<l>À mirar quel, ch'anchor toccar vorrei.</l>
<l>Così dicendo ritornar gli piacque</l>
<l>À rimirar le sue mortifere acque.</l>
</lg>
<lg type="ottava">
<l>Lagrima, e lagrimar l'amato viso</l>
<l>Vede, e vuol pur toccarlo, e turba l'onda,</l>
<l>E mira il simulato suo Narciso,</l>
<l>Che par, che fuggir voglia, e si nasconda.</l>
<l>Ovunque l'onda il manda, ei l'occhio fiso</l>
<l>Tien sempre, e'l pianto ogn'hor cresce, et abonda.</l>
<l>Se non vuoi, ch'io ti tocchi, ne che t'oda</l>
<l>(Disse) lascia, ch'almen l'occhio ti goda.</l>
</lg>
<lg type="ottava">
<l>D'ira acceso in se stesso, e di dispetto,</l>
<l>Poi, ch'egli al suo gran mal sì caldo intende,</l>
<l>Co i pugni chiusi l' innocente petto</l>
<l>Percote, pur la veste gliel contende.</l>
<l>Per dare al batter suo maggior effetto,</l>
<l>Leva la spoglia, e quello ignudo offende,</l>
<l>Si batte, e duolsi, e dassi in preda al lutto,</l>
<l>E par de l'intelletto uscito al tutto.</l>
</lg>
<lg type="ottava">
<l>L'eburneo petto suo così percosso,</l>
<l>Si sparse d'una nobile tintura</l>
<l>Prese un misto color di bianco, e rosso,</l>
<l>Qual mela suol haver non ben matura:</l>
<l>Ó come uva, che l'acino ha già grosso,</l>
<l>Che già rosseggia, e tende à farsi oscura,</l>
<l>Si vestì d'un color, d'una maniera,</l>
<l>Che 'l fe più bello assai, che pria non era.</l>
</lg>
<lg type="ottava">
<l>Hor come anchor si specchia, e che s'accorge</l>
<l>Di quelle carni tenere di latte,</l>
<l>E 'l bel cinabrio sì ben misto scorge</l>
<l>In quelle parti ignude, sì ben fatte,</l>
<l>L'amoroso desio più caldo sorge,</l>
<l>Di palpar quelle membra anchora intatte,</l>
<l>E se ben egli sa, che nulla abbraccia,</l>
<l>Gli è forza in quello error tuffar le braccia.</l>
</lg>
<lg type="ottava">
<l>L'onda si move, et ei si duol, che fugge,</l>
<l>Lascia fermarla, e torna à rimirarsi,</l>
<l>E sì cresce il desio, tanto l'adhugge,</l>
<l>Che dove ardea, comincia à liquefarsi.</l>
<l>Così nel forno il metallo sì strugge,</l>
<l>Che comincia al principio ad infocarsi,</l>
<l>Et infocato ogn'hor si fa più molle,</l>
<l>Tal, che come acqua al fin liquido bolle.</l>
</lg>
<lg type="ottava">
<l>Già manca il bel color vermiglio, e bianco,</l>
<l>Mancan le forze sue, manca il vigore,</l>
<l>Il suo bel viso, e 'l splendor vien manco,</l>
<l>Che già prese Ecco, hor' à lui strugge il core.</l>
<l>Ecco anchor, che sdegnata, non di manco</l>
<l>Ha sempre accompagnato il suo dolore,</l>
<l>Replicò ciò, che mai Narciso disse,</l>
<l>E fe, che'l fin del suo parlar s'udisse.</l>
</lg>
<lg type="ottava">
<l>Al suon, che'l batter de le man rendea,</l>
<l>Quando il petto, e la man battea sì forte,</l>
<l>Ella col suon medesmo rispondea,</l>
<l>Diss'egli all'ombra, ecco ho per te la morte,</l>
<l>Ecco ho per te la morte (ella dicea)</l>
<l>E rimembrava la sua cruda sorte.</l>
<l>Dice egli al fin, me 'n vò, rimanti in pace,</l>
<l>Ella dice il medesmo, e poi si tace.</l>
</lg>
<lg type="ottava">
<l>Lo smorto volto al fin su l'herba verde</l>
<l>Posa, e 'n quel van pensier si stà pur fiso,</l>
<l>E tanto à poco à poco il vigor perde,</l>
<l>Che la morte s'alberga nel suo viso,</l>
<l>Le luci, che satiar non si poter de</l>
<l>Gli usati sguardi in quel finto Narciso,</l>
<l>À specchiarsi se'n gir, di carne ignude,</l>
<l>Ne la nera infernal Stigia palude.</l>
</lg>
<lg type="ottava">
<l>Lo spirto di quel vano amante, e stolto</l>
<l>Quando fu giunto à l'onde d'Acheronte,</l>
<l>In quel medesmo error trovossi involto,</l>
<l>E rimirossi in quel pallido fonte.</l>
<l>Il petto si batter, graffiarsi il volto,</l>
<l>E le chiome stracciar sparse, et inconte</l>
<l>Le Naiade di lui meste sorelle,</l>
<l>E l'Amadriade, e l'altre Ninfe belle.</l>
</lg>
<lg type="ottava">
<l>Ecco con lor il suo strider confonde,</l>
<l>E lascia solo udir l'ultime note,</l>
<l>Ma graffiarsi, e stracciar le chiome bionde</l>
<l>(Non havendo più il corpo) ella non puote,</l>
<l>Ma ben finge quel suono, e gli risponde,</l>
<l>Che fan, se palma à palma si percote.</l>
<l>E s'una dice, ahi quel bel lume è spento,</l>
<l>Ella il ridice, e narra il suo tormento.</l>
</lg>
<lg type="ottava">
<l>Già preparata havean la pira, e 'l foco</l>
<l>Per far le sacre essequie al corpo estinto,</l>
<l>Ma non trovar cadavero in quel loco,</l>
<l>Dove l'uccise il suo bel viso finto.</l>
<l>Fatto era il corpo del color del croco,</l>
<l>Un fior da bianche foglie intorno cinto.</l>
<l>E sì leggiadro, e nobile è quel fiore.</l>
<l>Che parte anchor ritien del suo splendore.</l>
</lg>
<lg type="ottava">
<l>La fama di Tiresia allhor ben crebbe,</l>
<l>E n'hebbe tosto tutto il mondo aviso,</l>
<l>Come il saggio pronostico effetto hebbe,</l>
<l>C'havea già fatto al figlio di Cefiso.</l>
<l>Il caso in vero à tutto 'l mondo increbbe</l>
<l>De la spietata sorte di Narciso,</l>
<l>E ben, ch'altero ei non stimasse alcuno,</l>
<l>Pur tal bellezza à pietà mosse ogn'uno.</l>
</lg>
<lg type="ottava">
<l>Tal credito la morte al Cieco diede</l>
<l>Di chi de l'ombra acceso havea Cupido,</l>
<l>Che tutto il mondo in lui prese tal fede,</l>
<l>Ch'egli havea, più che mai, concorso, e grido.</l>
<l>Fra tutti è Penteo sol, che non gli crede</l>
<l>Sprezzator de gli Dei, nemico, infido,</l>
<l>Nipote al primo Imperator di Thebe,</l>
<l>Che ridea del concorso de la plebe.</l>
</lg>
<lg type="ottava">
<l>E seguitando il suo costume, e rito,</l>
<l>Disse sprezzando il profetar del vecchio,</l>
<l>Ben' è ciascun di voi del senno uscito</l>
<l>À chi perduti ha gli occhi dando orecchio.</l>
<l>Quel, cui supplisce la mente, e l'udito</l>
<l>In quel, che manca l'uno, e l'altro specchio,</l>
<l>Pronosticando le future cose,</l>
<l>Contra Penteo infedel così rispose.</l>
</lg>
<lg type="ottava">
<l>Felice te, se quando un tuo cugino</l>
<l>À Thebe torni, havrai perduti gli occhi,</l>
<l>Sì, che non vegga il suo culto divino,</l>
<l>E 'l tuo tristo infortunio in te non scocchi.</l>
<l>Allhor saprai, s'io son buono indovino,</l>
<l>Ne terrai questi augurij vani, e sciocchi,</l>
<l>Allhor per non veder quel divin Nume</l>
<l>Ti saria meglio haver perduto il lume.</l>
</lg>
<lg type="ottava">
<l>Che non volendo adorar lui nel tempio,</l>
<l>Sì come certo io so, che non vorrai,</l>
<l>Del sangue tuo per dare à gli altri essempio,</l>
<l>Citero, il nobil monte infetterai.</l>
<l>E con cor verso te sdegnato, et empio,</l>
<l>Tua madre, e le tue zie correr vedrai.</l>
<l>E ti dorrai con tua gran doglia, e pianto,</l>
<l>Ch'essendo io cieco habbia veduto tanto.</l>
</lg>
<lg type="ottava">
<l>Mentre ha de l'altre cose anchora in petto</l>
<l>Da dire intorno à questo il sacerdote,</l>
<l>Penteo superbo il turba; ma l'effetto,</l>
<l>Che ne dovea seguir, turbar non puote.</l>
<l>Che già l'eterno giovenil aspetto</l>
<l>Di Bacco torna à le contrade ignote,</l>
<l>Ignote à lui, che fu menato altrove</l>
<l>Poi che due volte il vide nascer Giove.</l>
</lg>
<lg type="ottava">
<l>Havea Tiresia antiveduto il giorno,</l>
<l>Ch'ivi lo Dio Theban dovea tornare,</l>
<l>E detto à Thebe, et à le ville intorno,</l>
<l>Ch' à più poter s'havesse ad honorare.</l>
<l>V'era concorso già tutto il contorno,</l>
<l>Per voler la gran festa celebrare,</l>
<l>Con varij suoni, insegne, e simulacri</l>
<l>In honor di quei riti ignoti, e sacri.</l>
</lg>
<lg type="ottava">
<l>Disse Tiresia, al cui divino ingegno</l>
<l>Il popol tutto già si riportava,</l>
<l>Che si mostrasse un manifesto segno</l>
<l>Di gaudio al Teban Dio, che ritornava,</l>
<l>E ch'era la ruina di quel regno,</l>
<l>Se con divoto cor non s'adorava,</l>
<l>C'honorar si dovea per divin Nume</l>
<l>E celebrar l'ignoto suo costume.</l>
</lg>
<lg type="ottava">
<l>Fù per decreto publico ordinato,</l>
<l>Che con gran pompa incontro à lui s'andasse</l>
<l>Fin' al monte Citero, ove adunato</l>
<l>Il popol, quella festa celebrasse.</l>
<l>E che secondo il suo grado, e 'l suo stato</l>
<l>Ciascun più, che potesse, s'adornasse.</l>
<l>Così fu dal consiglio stabilito,</l>
<l>E da chi n'hebbe il carico, esseguito.</l>
</lg>
<lg type="ottava">
<l>De la più ricca veste, e nobil velo</l>
<l>Orna il corpo ogni donna, orna la testa,</l>
<l>E nobili, e plebei con santo zelo</l>
<l>Corron, ciascun con la più degna vesta.</l>
<l>E di pampini ornato in mano un telo</l>
<l>Tengon, secondo il rito de la festa,</l>
<l>E rallegrano il cielo, e gli Elementi</l>
<l>Con varij canti, e musici istrumenti.</l>
</lg>
<lg type="ottava">
<l>Sparsi, et incoronati hanno i capelli</l>
<l>Le donne, et hanno in quella festa à porsi</l>
<l>Non solamente gli habiti più belli,</l>
<l>Ma spoglie di leon, di lupi, e d'orsi.</l>
<l>Cinte han le spade anchor sopra le pelli,</l>
<l>Tal, che v'eran molti huomini concorsi,</l>
<l>Non per la festa sol, ma per le donne</l>
<l>Per vagheggiarle in quelle nove gonne.</l>
</lg>
<lg type="ottava">
<l>Mostra ogn'un quanto cerchi, e quanto brame</l>
<l>Di venerar lo Dio del lor bel regno,</l>
<l>Quel batte un ferro in un vaso di rame,</l>
<l>Quel suona un corno, un timpano, od un legno.</l>
<l>Così per dar ricetto à novo essame</l>
<l>D'api, con varij suoni si fa segno,</l>
<l>Quanto à gli agricultor contento apporti</l>
<l>Dar loro albergo, et esca ne' lor horti.</l>
</lg>
<lg type="ottava">
<l>Bacco lontan da lor ben venti miglia</l>
<l>S'è d'oro, e d'ostro alteramente ornato,</l>
<l>E con pomposa, e nobile famiglia</l>
<l>Di pampini, e nove uve incoronato,</l>
<l>Vien sopra un carro bello à maraviglia</l>
<l>Da quattro tigri horribili tirato,</l>
<l>Che 'l morso leccan lor nemico, e duro</l>
<l>Bagnato d'un buon vin soave, e puro.</l>
</lg>
<lg type="ottava">
<l>Havea già dato Apollo un'hora al giorno,</l>
<l>E stava à rimirar vago, et intento</l>
<l>Quel nobil carro riccamente adorno</l>
<l>Di fino, e ben contesto oro, et argento,</l>
<l>Sopra una ricca porpora, ch' intorno</l>
<l>Faceva al carro un ricco adornamento:</l>
<l>Et ei col raggio suo, che 'l percotea,</l>
<l>Molto più bello, e lucido il rendea.</l>
</lg>
<lg type="ottava">
<l>Quando si mosse il gran carro eminente</l>
<l>Di pampini, e di frondi ornato, e bello,</l>
<l>Distinto essendo ogni ornato talmente,</l>
<l>Che questo non togliea la vista à quello,</l>
<l>Sopra il suo capo egual si stà pendente</l>
<l>D'oro, e di gemme à piombo un gran crivello,</l>
<l>Da spessi buchi, e piccioli forato,</l>
<l>Non senza gran misterio à lui dicato.</l>
</lg>
<lg type="ottava">
<l>Per voler gire al seggio, ov'egli è assiso,</l>
<l>Per instabili gradi vi si sale.</l>
<l>Vergine, e bello, e gratioso ha il viso,</l>
<l>E la fronte benigna, e liberale.</l>
<l>Ha quasi sempre in boccha un dolce riso,</l>
<l>E veste una lorica trionfale</l>
<l>Di capi adorna di diverse fere,</l>
<l>Di pardi, di leoni, e di pantere.</l>
</lg>
<lg type="ottava">
<l>Innanzi, e dopo il carro, ove ei sedea,</l>
<l>Venia diversa, et ordinata gente,</l>
<l>La più divota, e ch'osservato havea</l>
<l>Dapoi, c'hebbe occupato l'Oriente</l>
<l>Quel, che di giorno in giorno egli facea,</l>
<l>Con più sincera, e ben disposta mente,</l>
<l>Plebe assai, pochi illustri huomini, e donne,</l>
<l>Varij di lingue, e d'effigie, e di gonne.</l>
</lg>
<lg type="ottava">
<l>Innanzi al carro tre vanno ad un paro</l>
<l>Varij d'aspetto, d'habito, e d'honore.</l>
<l>Quel di mezzo è 'l più degno, e 'l più preclaro,</l>
<l>Più bello, e più disposto, et è il Vigore.</l>
<l>L' illustre viso suo nitido, e chiaro</l>
<l>Fa fede del robusto suo valore,</l>
<l>E dimostra ne gli atti, e ne l'aspetto,</l>
<l>D'essere un' huom temprato, e circospetto.</l>
</lg>
<lg type="ottava">
<l>Da man destra al Vigor segue un' huom fosco,</l>
<l>Che mostra haver' in lui poca ragione.</l>
<l>La chioma ha rabbuffata, e l'occhio losco,</l>
<l>E porta in vece d'arme un gran bastone.</l>
<l>E quanto stender puote il morto bosco,</l>
<l>Fa star discosto tutte le persone.</l>
<l>Non usa di ferir con fromba, ò dardo,</l>
<l>Che non gli serve di lontan lo sguardo.</l>
</lg>
<lg type="ottava">
<l>Questo è il Furor, pericoloso à fatto,</l>
<l>E ciascun fugge di conversar seco,</l>
<l>Però, ch' egli và in colera in un tratto,</l>
<l>E gira in cerchio quel baston da cieco.</l>
<l>Ferisce sempre mai da presso, e ratto,</l>
<l>Ma non tardi, ò lontan, che l'occhio ha bieco.</l>
<l>E se pure à ferir discosto ardisce,</l>
<l>Trova sempre fra via chi l'impedisce.</l>
</lg>
<lg type="ottava">
<l>L'Ira và sempre dietro à questo insano,</l>
<l>Che 'l viso ha magro, macilente, e brutto.</l>
<l>Il capo ha secco, picciolo, e mal sano,</l>
<l>Che spesso poco fumo empir suol tutto.</l>
<l>Di serpi ha un mazzo ne la destra mano,</l>
<l>E quando ha pien di fumo il capo asciutto</l>
<l>Con quei punge il Furor, seco s'adira,</l>
<l>E quel col suo baston si ruota, e gira.</l>
</lg>
<lg type="ottava">
<l>Da man manca al Vigor non molto appresso</l>
<l>Segue il Timore, e sta sempre in paura.</l>
<l>Và sbigottito, timido, e dimesso,</l>
<l>E intento mira, e pon per tutto cura.</l>
<l>Và muto, e non si fida di se stesso,</l>
<l>Vuol tal volta parlar, ne s'assicura.</l>
<l>Se parla al fin, col dir basso, et humile,</l>
<l>Mostra l'animo suo meschino, e vile.</l>
</lg>
<lg type="ottava">
<l>Non ardisce il Furor guardar nel viso,</l>
<l>E gli par sempre haver quel legno adosso,</l>
<l>E teme, ch'ei nol coglia à l'improviso,</l>
<l>Da qualche humore irragionevol mosso.</l>
<l>Però si sta con l'occhio in su l'aviso,</l>
<l>Per fuggir via prima che sia percosso.</l>
<l>Ne crede il vil d'ogni fortezza ignudo,</l>
<l>Che 'l Vigor sia bastante à fargli scudo.</l>
</lg>
<lg type="ottava">
<l>Il Vigor, che fra lor nel mezzo è posto,</l>
<l>Che va sì poderoso, e tanto altero,</l>
<l>Non può far, che 'l Timor non stia discosto,</l>
<l>Ne assicurargli 'l suo sì vil pensiero.</l>
<l>Se'n va il Vigore in modo ben disposto,</l>
<l>Che non tien conto del Furor sì fiero:</l>
<l>Pur se ben và con sì sicuro petto,</l>
<l>Gli sta lontano anch'ei per buon rispetto.</l>
</lg>
<lg type="ottava">
<l>Segue da poi su 'l carro ornato, e bello</l>
<l>Bacco, con viso amabile, e sereno.</l>
<l>Indi ne vien su 'l picciolo asinello</l>
<l>Il vecchio, e non già mai sobrio Sileno,</l>
<l>Che di fumo di vin colmo, ha il cervello,</l>
<l>E di cibo, e di vino il ventre ha pieno,</l>
<l>Et ebro, un paralitico rassembra,</l>
<l>Così tremano à lui l'antiche membra.</l>
</lg>
<lg type="ottava">
<l>D' intorno à lui varij fanciulli havea,</l>
<l>Quel tenea in man de l'asinello il laccio,</l>
<l>Quell' altro ne la groppa il percotea,</l>
<l>Posava ei sopra due questo, e quel braccio,</l>
<l>E con plauso d'ogn'un spesso bevea,</l>
<l>E si godea quel fanciullesco impaccio:</l>
<l>E 'l vecchio, e quei fanciulli allegri, e grati,</l>
<l>Di pampini, e di frondi erano ornati.</l>
</lg>
<lg type="ottava">
<l>Mentre và Bacco al bel monte Citero</l>
<l>Con sì bene ordinata compagnia,</l>
<l>Il popolo Thebano, e tutto il Clero</l>
<l>Per incontrarlo à quel monte s'invia.</l>
<l>Hor mentre questi, e quegli il lor sentiero</l>
<l>Drizzano à un segno per diversa via,</l>
<l>Penteo volgendo in quella turba i lumi,</l>
<l>Biasmò quei novi lor riti, e costumi.</l>
</lg>
<lg type="ottava">
<l>Penteo di farsi Imperator credea</l>
<l>Morto, che fosse il vecchio avo materno,</l>
<l>Che figli maschi Cadmo non havea,</l>
<l>E già quasi egli havea preso il governo.</l>
<l>Atteon, che concorrer vi potea,</l>
<l>Già passato era al regno de l' Inferno,</l>
<l>Havea ben due cugini, et ambedui</l>
<l>Nel regno pretendean non men di lui.</l>
</lg>
<lg type="ottava">
<l>Questi eran figli d'Ino, e d'Atamante,</l>
<l>Ma Penteo nulla, ò poco gli stimava,</l>
<l>Perch'era l'uno, e l'altro anchora infante,</l>
<l>Et egli il popol già tiranneggiava:</l>
<l>Hor quando farsi tante feste, e tante</l>
<l>Vide à quel suo cugin, che ritornava,</l>
<l>Che fu di Giove in Semele concetto,</l>
<l>Prese dentro da se qualche sospetto.</l>
</lg>
<lg type="ottava">
<l>Gli cadde à un tratto ne la fantasia,</l>
<l>Che questo suo cugin quivi venisse</l>
<l>Per aspirare à quella monarchia</l>
<l>Tosto, che 'l vecchio Imperator morisse.</l>
<l>Questo sospetto, e questa gelosia</l>
<l>Nel capo facilmente se gli fisse.</l>
<l>E tanto più, che tutto 'l popol vede,</l>
<l>Che fa sì gran trionfo, e gli ha tal fede.</l>
</lg>
<lg type="ottava">
<l>E di superbia pien, di sdegno, e d'ira</l>
<l>Rivolse al popol trionfante gli occhi,</l>
<l>Ahi, che furor la mente si v'aggira,</l>
<l>Che diate fede à questi giuochi sciocchi?</l>
<l>Che cosa sì fuor del dover vi tira,</l>
<l>Che par, che l'honor vostro non vi tocchi?</l>
<l>Vi pare atto di voi preclaro, e degno,</l>
<l>C'habbia un fanciullo inerme à torci il regno.</l>
</lg>
<lg type="ottava">
<l>può tanto un corno in voi, tanto un percosso</l>
<l>Vaso, che fa sonar ferro, ò metallo,</l>
<l>O 'l suon, che rende un cavo, e lungo bosso,</l>
<l>Che faccia farvi un sì notabil fallo,</l>
<l>Ch'à voi, che più d'un campo esperto, e grosso</l>
<l>Di gente eletta à piede, et à cavallo</l>
<l>Non sbigottì, di donne un gran romore,</l>
<l>Che dal vin nasce, dia tanto terrore.</l>
</lg>
<lg type="ottava">
<l>Ahi, come indegna prole del serpente</l>
<l>Dicato à Marte chiamar vi potete,</l>
<l>Dapoi, che voi cedete à sì vil gente,</l>
<l>Obscena, e molle, come voi vedete.</l>
<l>Hor da voi vecchi Tiri si consente,</l>
<l>Che con tanto sudore, e spesa havete</l>
<l>Dal fondamento fatta questa terra,</l>
<l>Che vi sia presa, e tolta senza guerra?</l>
</lg>
<lg type="ottava">
<l>À voi di più robusta, e verde etade,</l>
<l>Che seguite lo stuol canuto, e bianco,</l>
<l>Meglio staria, che lance, e scudi, e spade</l>
<l>Le man v' armasser, la persona, e 'l fianco.</l>
<l>Quel pampino su l'hasta indegnitade</l>
<l>Porta al vostro valore, e l'habito anco,</l>
<l>E con più honor la vostra chioma asconde</l>
<l>Un coperchio di ferro, che di fronde.</l>
</lg>
<lg type="ottava">
<l>Vi prego ricordatevi fratelli</l>
<l>Di che chiara progenie siete nati.</l>
<l>Se vi rimembra, voi siete pur quelli</l>
<l>Dal serpente di Marte generati.</l>
<l>Perche i suoi fonti cristallini, e belli</l>
<l>Mondi, et intatti fosser conservati,</l>
<l>Ei morir volle: hor tu popol suo figlio</l>
<l>Vinci per l'honor tuo senza periglio.</l>
</lg>
<lg type="ottava">
<l>Ch'egli hebbe l'inimico acerbo, e forte,</l>
<l>Ma tu, vecchi, fanciulli, e feminelle.</l>
<l>Ei, fuor ch'ad uno, à tutti diè la morte;</l>
<l>Voi, che farete à questa gente imbelle?</l>
<l>Vorrei, che se volesse l'empia sorte,</l>
<l>E le nostre nemiche, e crude stelle,</l>
<l>Che perdessimo il regno, e questo loco,</l>
<l>Ce 'l togliesse la forza, ò l'arme, ò 'l foco.</l>
</lg>
<lg type="ottava">
<l>Ch'almeno il destin nostro iniquo, e fello</l>
<l>Pianger potria ciascun senza rossore,</l>
<l>Ne imputato potrebbe esser d'havello</l>
<l>Perduto ò per viltade, ò per errore.</l>
<l>Hor quì sarà venuto un giovincello,</l>
<l>Un molle, effeminato, e senza core,</l>
<l>Che veste ostro, e profumi in vece d'armi,</l>
<l>E Thebe ci torrà, per quel, che parmi.</l>
</lg>
<lg type="ottava">
<l>Ma farollo ben' io confessar presto</l>
<l>Chi sia il suo vero padre, e quel ch' importa</l>
<l>Questa sua cerimonia, col contesto</l>
<l>Di quel ridicolo habito, che porta.</l>
<l>Dunque à un fanciullo infame, e dishonesto</l>
<l>Solo Acrisio saprà chiuder la porta?</l>
<l>Dunque un stranier, seguito da la plebe</l>
<l>Farà Penteo tremar con tutta Thebe?</l>
</lg>
<lg type="ottava">
<l>Et à i suoi servi con furor rivolto</l>
<l>Disse, fate, ch' io l'habbia hor' hora in mano.</l>
<l>Ch'io vo far noto al mondo, quanto è stolto</l>
<l>Ogn'un, che crede al suo costume insano.</l>
<l>Il popol, ch'era intorno à lui raccolto,</l>
<l>S'alterò di quel dire empio, e profano,</l>
<l>Perche Tiresia, à cui ciascun credea,</l>
<l>Quei sacri giochi comandati havea.</l>
</lg>
<lg type="ottava">
<l>Vuole Atamante, vuol l'avo prudente</l>
<l>Raffrenar quello orgoglio al suo nipote,</l>
<l>E quel furore, e quella rabbia ardente,</l>
<l>Ne ritenere ò quegli, ò questi il puote.</l>
<l>Ma tanto più s'accende ne la mente,</l>
<l>Quanto più il suo parlar si ripercote.</l>
<l>E più che si contrasta al suo volere,</l>
<l>Più cresce à l'ira sua forza, e potere.</l>
</lg>
<lg type="ottava">
<l>Tal s'uno agricoltor s'oppone, e vieta,</l>
<l>Ch'un torrente nel suo non entri, e vada,</l>
<l>Perche con l'onda sua, poco discreta</l>
<l>Non toglia à lui la seminata biada.</l>
<l>Dove l'onda era pria meno inquieta</l>
<l>S' ingorga, e per uscir tenta ogni strada,</l>
<l>Porta al fin via la terra, il legno, e 'l sasso,</l>
<l>E tutto quel, che gl' impedisce il passo.</l>
</lg>
<lg type="ottava">
<l>Tolsersi i servi via da quel furore,</l>
<l>Anchor, che l'obedir mal volontieri,</l>
<l>Però, ch'à tutti havean toccato il core</l>
<l>Quei giochi, che tenean divini, e veri,</l>
<l>Ne conosceano in lor tanto valore,</l>
<l>Ch' à molti forti, e degni cavalieri,</l>
<l>Potesser contrastar, ch'ogn'un sapea,</l>
<l>Del gran poter, che Bacco intorno havea.</l>
</lg>
<lg type="ottava">
<l>Dapoi, che s'avviar timidi, e lenti,</l>
<l>E che l'un l'altro si guardar nel volto,</l>
<l>E si conobber tutti mal contenti</l>
<l>D'obedir quel signor crudele, e stolto,</l>
<l>Discosto forse un miglio da le genti</l>
<l>Di Thebe ritrovar, che s'era tolto</l>
<l>Da gli altri un, che lo Dio Theban seguia,</l>
<l>Et havea seco quattro in compagnia.</l>
</lg>
<lg type="ottava">
<l>S'accordar tosto, e fu da lor pensato</l>
<l>Prender di questi quel, che par più degno,</l>
<l>E dir come non hanno altro trovato,</l>
<l>E condurlo al Tiranno del lor regno,</l>
<l>Che forse in tanto si sarà placato,</l>
<l>E se pur serva anchor l' ira, e lo sdegno,</l>
<l>Disfogare il potrà contra costui,</l>
<l>E tutto quel, che vuol saper da lui.</l>
</lg>
<lg type="ottava">
<l>Subito à tal pensier si diede effetto</l>
<l>Ma non senza grandissima contesa,</l>
<l>Che quei vedendo questi ne l'aspetto,</l>
<l>Che mostran di voler far lor offesa;</l>
<l>Tosto deliberar per buon rispetto</l>
<l>Di star arditamente à la difesa,</l>
<l>E si fermaro in atto in su l'aviso,</l>
<l>Che segno fean, c'havrian mostrato il viso.</l>
</lg>
<lg type="ottava">
<l>E ben mostrarlo, e ben con lor pugnaro,</l>
<l>Feriro, fur feriti, e finalmente</l>
<l>A forza il capo lor prender lasciaro</l>
<l>Resister non potendo à tanta gente.</l>
<l>Con quel prigione al lor Signor tornaro,</l>
<l>Ch'à quei lordi di sangue pose mente,</l>
<l>E saper volle con chi havean conteso,</l>
<l>E perche il falso Dio non havean preso.</l>
</lg>
<lg type="ottava">
<l>Trovar mai non l'habbiam potuto nui,</l>
<l>(Disser) ma ben di quei, che tuttavia</l>
<l>Lui seguon, con fatica habbiam costui</l>
<l>Preso, e fe fronte egli, e la compagnia.</l>
<l>Preso l'havrete voi non ben per lui</l>
<l>(Disse ei) s'egli di quei di Bacco fia.</l>
<l>Da che il conobbi (rispose egli allhora)</l>
<l>Esser suo volli, e voglio essere anchora.</l>
</lg>
<lg type="ottava">
<l>Penteo sdegnato più, che fosse mai,</l>
<l>Rivolse gli occhi à lui turbato, et empio,</l>
<l>E disse, ò tu, ch'al fermo à morir hai,</l>
<l>Tu, ch' al fermo hai da dar agli altri essempio,</l>
<l>Dì il tuo nome, e la patria, e quel che fai,</l>
<l>Di cui nascesti, e perchè vuoi nel Tempio</l>
<l>Porre un mortal fra le divine cose?</l>
<l>Et ei senza timor così rispose.</l>
</lg>
<lg type="ottava">
<l>Mio nome è Acete, e del popol Tirreno</l>
<l>À Meonia mi dier bassi parenti,</l>
<l>Ch'oro non mi lasciar, ne men terreno,</l>
<l>Ne lanigeri greggi, ò grossi armenti.</l>
<l>Quando il mio pover padre venne meno,</l>
<l>Ch'andò à trovar le trapassate genti,</l>
<l>Altro non mi potè del suo lasciare,</l>
<l>Ch'un' hamo, et una canna da pescare.</l>
</lg>
<lg type="ottava">
<l>C'hebbe del mondo anch'ei sì poca parte,</l>
<l>Che col pescar si sostenea la vita.</l>
<l>Le rendite, c'haveva, eran quell'arte.</l>
<l>E disse quando fe da noi partita,</l>
<l>Altro non posso herede mio lasciarte</l>
<l>Che questo e l'hamo, e la canna m'addita.</l>
<l>Altro da me non s' ha, ne si possede,</l>
<l>E te ne facciò volentieri herede.</l>
</lg>
<lg type="ottava">
<l>Mi lasciò l'acqua anchor, si ch'io n'havessi</l>
<l>In tutto il tempo de la vita mia</l>
<l>Da bere, e da pescar quant' io volessi,</l>
<l>À par di qual si voglia huomo, che sia.</l>
<l>L'hamo, e la canna mi mancaro anch'essi,</l>
<l>Ch' un giorno un fiume me gli portò via.</l>
<l>Tal, che sol l'acqua, perche vive eterna,</l>
<l>Posso chiamare heredità paterna.</l>
</lg>
<lg type="ottava">
<l>Ond' io, che da vil animo tenea</l>
<l>D'essercitar novo hamo, e nova canna,</l>
<l>Conoscer volli la Capra Amaltea,</l>
<l>Arturo, et la corona d'Arianna,</l>
<l>Quale stella è benigna, e quale è rea,</l>
<l>Qual rasserena il cielo, e qual l'appanna,</l>
<l>De i venti, ove Favonio, ov' Euro alberga,</l>
<l>Qual sia destro al nocchier, qual il sommerga.</l>
</lg>
<lg type="ottava">
<l>Così l'arte sottil del navigare</l>
<l>Appresi, e corsi io u' ho tanti perigli</l>
<l>Ch'era meglio per me starmi à pescare,</l>
<l>Con la povera mia, consorte, e figli.</l>
<l>Hor quel, che sì gran Dio fammi adorare,</l>
<l>Onde tanto tu sol ti maravigli,</l>
<l>Un gran miracol' è, ch'egli fatt'have</l>
<l>Innanzi à gli occhi miei ne la mia Nave.</l>
</lg>
<lg type="ottava">
<l>Havendo una mattina il legno sciolto</l>
<l>Da Smirna per andar insino à Delo,</l>
<l>La sera io veggo un nembo oscuro, e folto,</l>
<l>Che mi nasconde d'ogni intorno il cielo:</l>
<l>À l' isola di Scio l'animo volto,</l>
<l>Non mi fidando in quello ombroso velo,</l>
<l>E lego il laccio in arena sicura,</l>
<l>Fin ch' un giorno più lieto m'assicura.</l>
</lg>
<lg type="ottava">
<l>Poi come la fanciulla di Titone</l>
<l>Discopre à noi le sue ghirlande nove,</l>
<l>E sopra i frutti di quella stagione</l>
<l>Per ben nutrirgli la ruggiada piove,</l>
<l>E chiama à gli essercitij le persone,</l>
<l>Altre al remo, altre al rastro, et altre altrove,</l>
<l>Mi levo, e 'l ciel riguardo d'ogni intorno,</l>
<l>Come prometta à noi propitio il giorno.</l>
</lg>
<lg type="ottava">
<l>Vedendo il ciel, che mi fa certo segno,</l>
<l>C'havrem propitio il vento, e chiaro il raggio</l>
<l>D'Apollo, io chiamo i compagni su'l legno</l>
<l>Per voler seguitare il mio viaggio,</l>
<l>Ecco mena un fanciullo illustre, e degno</l>
<l>Ofelte, un de' compagni, che meco haggio,</l>
<l>E m'accenna con l'occhio, e vuol, ch'io 'l veda,</l>
<l>E che gli approvi così nobil preda.</l>
</lg>
<lg type="ottava">
<l>Mi dice pian, ch'in un campo deserto</l>
<l>Sol ritrovollo, e che 'l vuol menar via.</l>
<l>Come in lui fermo l'occhio, io tengo certo,</l>
<l>Ch'un divin Nume in quel fanciullo sia.</l>
<l>Quanto più 'l miro, più palese, e aperto</l>
<l>M'appar de la celeste monarchia.</l>
<l>E dissi loro, Un divin Nume il credo,</l>
<l>Gli è certo un divin Nume à quel, ch'io vedo.</l>
</lg>
<lg type="ottava">
<l>E volto à lui col viso humile, e chino,</l>
<l>Gli dissi in atto honesto, e riverente,</l>
<l>Porgi favore ò spirto almo, e divino</l>
<l>À la nostra divota, e buona mente,</l>
<l>E fa, ch' à salvamento il nostro pino</l>
<l>Ci guidi à riveder la nostra gente,</l>
<l>Et à costor perdona, che t'han preso,</l>
<l>Se non ti conoscendo, t'hanno offeso.</l>
</lg>
<lg type="ottava">
<l>Prega Acete, per te quanto tu vuoi,</l>
<l>Mi disse un, ch'era Ditti nominato,</l>
<l>Ne ti curar di pregar più per noi,</l>
<l>Che già quel, che vogliamo, habbiam pensato.</l>
<l>Di questo huom' non fu mai, ne sarà poi</l>
<l>Più destro, più veloce, e più lodato</l>
<l>Nel gir sopra l'antenna in sù la cima,</l>
<l>Ó calar per la corda, ov'era prima.</l>
</lg>
<lg type="ottava">
<l>Questo Libi approvò, questo Melanto,</l>
<l>Il medesmo conferma Alcimedonte.</l>
<l>E da me in fuora, il resto tutto quanto</l>
<l>Hà il pensier volto à le bellezze conte.</l>
<l>Gli prese in modo quel bel viso santo,</l>
<l>Gli occhi lucenti, e la benigna fronte,</l>
<l>Gli accese tanto quel divin splendore,</l>
<l>Ch'arser di lui di dishonesto amore.</l>
</lg>
<lg type="ottava">
<l>Io, cui cosa parea profana, et empia,</l>
<l>Dissi, non soffrirò, che in questa Nave,</l>
<l>Dov' ho la maggior parte, mai s'adempia</l>
<l>Questo cieco desio, che presi v'have.</l>
<l>Et ecco mi percote in questa tempia</l>
<l>Un pugno, di cui mai non fu il più grave,</l>
<l>Mentre m'oppongo, e cerco con mio danno</l>
<l>D' involar quel fanciullo al loro inganno.</l>
</lg>
<lg type="ottava">
<l>Colui, ch'alzò ver me l'audace palma</l>
<l>Havea prima in Etruria alzato il braccio</l>
<l>Contra un col ferro, e gli havea tolta l'alma,</l>
<l>E n'era stato condennato al laccio;</l>
<l>Ma non pendè la sua terrena salma</l>
<l>Per gravar i miei guai d'un' altro impaccio,</l>
<l>Fuggì da birri à me sopra il mio legno,</l>
<l>Et io 'l condussi meco al Lidio regno.</l>
</lg>
<lg type="ottava">
<l>Quell'empia turba tutta in un concorre</l>
<l>C'hebbe il Toscan ragione, e che fe bene,</l>
<l>Ch' io vo sopra di me quel peso torre,</l>
<l>Ch' à patto alcuno à me non si conviene.</l>
<l>In quel romor par, che si senta sciorre</l>
<l>Dal sonno il bel garzon, ch'oppresso il tiene,</l>
<l>Che fin' allhora addormentato, e lento</l>
<l>S'era mostro stordito, e sonnolento.</l>
</lg>
<lg type="ottava">
<l>E con piacevol viso à noi rivolto,</l>
<l>Che romor (disse) è questo, che voi fate?</l>
<l>Chi m' ha dal luogo, ov' io mi stava, tolto ?</l>
<l>Chi qui condotto? à che camino andate ?</l>
<l>Non dubitar con simulato volto</l>
<l>Gli disser quelle genti scelerate,</l>
<l>Dì pur dove vuoi gir, prendi conforto,</l>
<l>Che per gradirti prenderem quel porto.</l>
</lg>
<lg type="ottava">
<l>A l'isola di Nasso andar vorrei</l>
<l>Disse egli, ove è la patria, e 'l regno mio.</l>
<l>Giuran quei traditor per tutti i Dei,</l>
<l>Che daran tosto effetto al suo desio.</l>
<l>Sapendo i lor pensier malvagi, e rei,</l>
<l>Di no 'l voler soffrir penso allhor' io,</l>
<l>Ma di quel pugno intanto mi ricordo,</l>
<l>E fa, che resti anch' io con lor d'accordo.</l>
</lg>
<lg type="ottava">
<l>Io già per gire à Nasso havea voltato</l>
<l>À quel camin la scelerata proda,</l>
<l>E con vento men già soave, e grato;</l>
<l>Ma Ofelte intento à la biasmevol froda,</l>
<l>Mi dice, ch' io mi volga à l'altro lato,</l>
<l>Non sì forte però, che'l garzon l'oda.</l>
<l>Bisbiglia altri à l'orecchia, altri m'accenna,</l>
<l>Ch' io volga altrove la bugiarda antenna.</l>
</lg>
<lg type="ottava">
<l>Io, che veggo l'infame intentione,</l>
<l>Ch' ingombra lor la vitiosa mente,</l>
<l>E tutti haver l' istessa opinione</l>
<l>Verso il fanciullo credulo, e innocente,</l>
<l>Mi lievo da la guardia del timone</l>
<l>Contra il voler di tutta l'altra gente.</l>
<l>Non piaccia à Dio, diss'io, ma 'l dissi piano,</l>
<l>Ch'à sì nefando vitio io tenga mano.</l>
</lg>
<lg type="ottava">
<l>Ogn'un mi biasma, e dice villania,</l>
<l>Fra me pian pian me ne lamento, e doglio.</l>
<l>Verso il timone allhor Libi s' invia,</l>
<l>E dice à gli altri, io questa cura toglio.</l>
<l>Par ben, che senza lui sforzato sia</l>
<l>Questo legno à ferir' in qualche scoglio,</l>
<l>Par ben, che vaglia ei sol per tutti nui,</l>
<l>S'ogni speranza habbiam fondata in lui.</l>
</lg>
<lg type="ottava">
<l>Così sopra di se prese la cura</l>
<l>Di condurre il navilio in quella parte,</l>
<l>Dove pensavan di goder sicura</l>
<l>La nobil preda, e Nasso andò da parte.</l>
<l>Finge il fanciullo allhor d'haver paura,</l>
<l>Piangendo con bel modo, e con grand'arte,</l>
<l>Guardò per tutto il mare, et in lor fisse</l>
<l>Le rugiadose luci, e così disse.</l>
</lg>
<lg type="ottava">
<l>Ó naviganti, dove andate adesso ?</l>
<l>Dove volete voi condurre il legno ?</l>
<l>Non è questo il camino à me promesso,</l>
<l>Non è questa la via, che và al mio regno.</l>
<l>C' honor vi fia, s'un timido, e dimesso</l>
<l>Fanciullo senza forza, e senza ingegno</l>
<l>Voi giovani ingannate? che s'un solo</l>
<l>Vincete, essendo voi sì grosso stuolo?</l>
</lg>
<lg type="ottava">
<l>Questo dicea con così caldo affetto</l>
<l>Bacco (che Bacco era il predato Dio)</l>
<l>C'havria mosso à pietà Megera, e Aletto,</l>
<l>E il Re di Stige, e de l'eterno oblio.</l>
<l>E à me fe in modo intenerire il petto,</l>
<l>Che fui sforzato à lagrimare anch' io.</l>
<l>Ride la turba iniqua, empia, e perversa</l>
<l>Del pianto, che 'l mio viso stilla, e versa.</l>
</lg>
<lg type="ottava">
<l>Il nostro legno havea contrario il vento</l>
<l>Per voler gire al destinato loco,</l>
<l>E senza vela con grand'ira, e stento.</l>
<l>Co i remi andava via per qualche poco.</l>
<l>Hor per quel sommo Dio fo giuramento,</l>
<l>Che dal ciel lancia il formidabil foco,</l>
<l>Di voler dirti d'una cosa il vero,</l>
<l>Ch'eccede il creder d'ogni human pensiero.</l>
</lg>
<lg type="ottava">
<l>Eccede il creder sì del basso mondo,</l>
<l>Ch' à raccontarlo la mia lingua pave.</l>
<l>In mezzo al mar più alto, e più profondo,</l>
<l>Non altramente si fermò la nave,</l>
<l>Che se toccasse col suo fondo il fondo</l>
<l>Del mare, e fosse ben di merci grave,</l>
<l>Fan co i remi per moverla ogni prova</l>
<l>Quei marinari esperti, e nulla giova.</l>
</lg>
<lg type="ottava">
<l>Non lor giovando i remi, i naviganti</l>
<l>Alzan la vela, indi si snoda, e tira.</l>
<l>Pongon l'antenna à squadra poi dinanti</l>
<l>À quella parte, donde il vento spira;</l>
<l>Ma non movon Sirocchi, ne Levanti,</l>
<l>Se ben l'antenna à lor si volta, e gira,</l>
<l>Quel legno, ma sta saldo al loro orgoglio,</l>
<l>Come farebbe in mezzo al mar un scoglio.</l>
</lg>
<lg type="ottava">
<l>Par, ch'al fondo del mar congiunto stia</l>
<l>Quell'immobil navilio con un chiodo.</l>
<l>L'hedera sacra al gran signor di Dia</l>
<l>Serpì (come volle ei) quel legno in modo,</l>
<l>Che tutti i remi in un legati havia</l>
<l>Con un tenace, e indissolubil nodo,</l>
<l>L'arbor, l'antenna, indi la vela asconde</l>
<l>L'herba, e l'orna di corimbi, e fronde.</l>
</lg>
<lg type="ottava">
<l>Tutto il legno afferrar l'hedere intorno,</l>
<l>Come à l'offeso Dio di Thebe piacque,</l>
<l>E di pampino, e d'uva il capo adorno,</l>
<l>Che non so come in quel navilio nacque.</l>
<l>Fa con un'hasta à tutti oltraggio, e scorno,</l>
<l>E ne sforza à saltar molti ne l'acque:</l>
<l>C'havea d' intorno à lui diverse fere</l>
<l>Orsi, Tigri, Leon, Pardi, e Pantere.</l>
</lg>
<lg type="ottava">
<l>Medone il primo fù, che cominciasse</l>
<l>À perder il suo primo aspetto vero,</l>
<l>E che la spina, e gli homeri incurvasse,</l>
<l>E che solcasse il mar veloce, e nero.</l>
<l>Ditti, perch'un Leon nol divorasse,</l>
<l>Per una corda andò presto, e leggiero,</l>
<l>Fin che giunse à l'antenna in sù la cima,</l>
<l>Ma non vi potè star come fea prima.</l>
</lg>
<lg type="ottava">
<l>Ch'à pena in cima de l' antenna giunge,</l>
<l>Che si vede nel corpo entrar le braccia,</l>
<l>E l'una gamba à l'altra si congiunge,</l>
<l>E cade al fin nel mar con nova faccia.</l>
<l>Mirò intanto il Toscan, che non m'è lunge,</l>
<l>E quella man nel corpo se gli caccia,</l>
<l>Che mi percosse, e v'entra insino à l'ugna,</l>
<l>E sicuro mi fa da le sue pugna.</l>
</lg>
<lg type="ottava">
<l>Dal banco, dove Ofelte al remo siede,</l>
<l>Pensa levarsi per saltar ne l'onda,</l>
<l>E quando vuole alzare il destro piede</l>
<l>Per porlo sopra l'infrondata sponda,</l>
<l>Unito, e giunto al piè sinistro il vede,</l>
<l>Gli manca un piè, ne sa dove s'asconda,</l>
<l>Coda esser vede la sua parte estrema</l>
<l>À guisa d'una Luna quando è scema.</l>
</lg>
<lg type="ottava">
<l>Libi volendo dir, che gli era appresso,</l>
<l>Chi t'ha tolto il tuo piè? dove s'asconde?</l>
<l>Vede aguzzar de la sua bocca il fesso,</l>
<l>E sente, che'l parlar non gli risponde,</l>
<l>S'ascolta, et ode un suon muto, e dimesso,</l>
<l>Che la pronuncia ogn' hor più gli confonde,</l>
<l>Il naso poi (mentre ei doler si vole)</l>
<l>Cresce, e la bocca asconde, e le parole.</l>
</lg>
<lg type="ottava">
<l>Gridar volendo anchora Alcimedonte,</l>
<l>Oime, voi vi cangiate, ò strano caso,</l>
<l>Sente di dura squama armar la fronte,</l>
<l>E 'l suo parlar coprir da novo naso.</l>
<l>Ma, che bisogna più, ch' io vi racconte ?</l>
<l>Di venti io solo Acete, era huom rimaso,</l>
<l>E temeva anchor' io, che 'l mio destino</l>
<l>Non mi facesse diventar Delfino.</l>
</lg>
<lg type="ottava">
<l>Dapoi, che tutti trasformati foro,</l>
<l>E fur per tutto il mar divisi, e sparsi,</l>
<l>Io temendo, e l'andar mirando, e loro,</l>
<l>Hor sorger gli vedeva, et hor tuffarsi,</l>
<l>E mi faceano intorno al legno un choro,</l>
<l>Ne sapean dal secco albero scostarsi,</l>
<l>E lascivi vedeansi diportare,</l>
<l>E 'l lor naso innaffiar col mare il mare.</l>
</lg>
<lg type="ottava">
<l>E per quel, che da molti ho poi sentito,</l>
<l>Incontran lieti hor questo, hor quel naviglio,</l>
<l>E se veggono un legno in mar sdruscito</l>
<l>Cercan gli huomini trar fuor di periglio,</l>
<l>E su 'l lor dorso quei portano al lito:</l>
<l>Ma d'una cosa più mi maraviglio,</l>
<l>Ch'amano anchor, se veggono un fanciullo,</l>
<l>Goder del fanciullesco lor trastullo.</l>
</lg>
<lg type="ottava">
<l>Stupido io stavo, timido, e tremante,</l>
<l>Colmo di maraviglia, e di paura,</l>
<l>Quando quel Dio mi si fe allegro avante,</l>
<l>E disse, non temer, ma prendi cura,</l>
<l>Ch' io possa sopra Dia fermar le piante,</l>
<l>E così à pena alquanto m'assicura,</l>
<l>Snodo le vele senza hedera al vento,</l>
<l>E guido Bacco à Dia lieto, e contento.</l>
</lg>
<lg type="ottava">
<l>E s'haveste signor veduto voi</l>
<l>Ogni huomo in quel navilio trasformato,</l>
<l>Ch' io seguitassi i sacri riti suoi,</l>
<l>Non vi sareste sì maravigliato</l>
<l>Volea contar' anchor come, dapoi</l>
<l>L'havea per tutto, e sempre seguitato,</l>
<l>E quel, che in ogni parte gl' intervenne,</l>
<l>Fin che con Bacco à Thebe se ne venne:</l>
</lg>
<lg type="ottava">
<l>Ma Penteo, havendo anchor ferma credenza,</l>
<l>Che torgli il regno il suo cugino agogni,</l>
<l>Disse, habbiam dato troppo grata udienza</l>
<l>À queste nove sue favole, e sogni.</l>
<l>Pensando forse in me trovar clemenza,</l>
<l>M'ha detto i suoi travagli, e i suoi bisogni,</l>
<l>Pensò tardando in me l'ira placare</l>
<l>Col novellar del suo finto parlare,</l>
</lg>
<lg type="ottava">
<l>Prendetel tosto, e co i maggior tormenti,</l>
<l>Che dar sapete, fatelo morire.</l>
<l>E fu subito preso, e da i sergenti</l>
<l>Posto in prigion da non poterne uscire.</l>
<l>Hor mentre stecchi, e dadi, e fochi ardenti</l>
<l>Preparano i ministri al suo martire,</l>
<l>Da se si ruppe una catena forte,</l>
<l>Ond' era avinto, e se gli aprir le porte.</l>
</lg>
<lg type="ottava">
<l>Penteo s'ostina di volerlo morto,</l>
<l>Ne vuol, che sian da se le porte aperte,</l>
<l>Ma ben che i servi gli habbian fatto torto,</l>
<l>Tenendo quelle pompe sante, e certe,</l>
<l>Tal che più non volendo essere scorto,</l>
<l>À girvi egli in persona si converte,</l>
<l>Ne più vi manda i servi come prima,</l>
<l>Dapoi, che d'un fanciul fan tanta stima.</l>
</lg>
<lg type="ottava">
<l>Già queste genti essendo giunte, e quelle,</l>
<l>Faceano un'armonia discorde, e varia</l>
<l>D'instrumenti, di gridi, e di favelle,</l>
<l>Che rendean sordo l'huom, la terra, e l'aria.</l>
<l>E più le furiose damigelle</l>
<l>Con una libertà non ordinaria</l>
<l>Stridean cantando per tutto il camino</l>
<l>Versi, in honor de l' inventor del vino.</l>
</lg>
<lg type="ottava">
<l>Sì come freme un feroce cavallo</l>
<l>À l'uso de la guerra esperto, e buono,</l>
<l>Quando il trombetta al suo cavo metallo</l>
<l>Lo spirto avviva, e fa sentire il suono,</l>
<l>Che sbuffa, e corre al bellicoso ballo,</l>
<l>Dove le squadre à lui nemiche sono:</l>
<l>Tal Penteo corse contra le Baccanti</l>
<l>Al suon di quei discordi urlari, e canti.</l>
</lg>
<lg type="ottava">
<l>Ha il Citeron di selve un prato cinto</l>
<l>Senza arbori nativi, e senza piante,</l>
<l>D'herbe, e di varij fior tutto dipinto;</l>
<l>Dove si fan le cerimonie sante.</l>
<l>Verso quel prato, da grand'ira vinto</l>
<l>Penteo drizzò le temerarie piante,</l>
<l>E à pena v'entra, che la madre il vede</l>
<l>Nel prato por lo sfortunato piede.</l>
</lg>
<lg type="ottava">
<l>Contra quei riti sacri andando l'empio,</l>
<l>Era stato da tutti abbandonato,</l>
<l>L'acciecò il ciel per darne agli altri essempio,</l>
<l>E fe, che v'andò solo, e disarmato.</l>
<l>La madre, ch'era per entrar nel tempio,</l>
<l>Tosto, che 'l vede comparir nel prato,</l>
<l>Prima di tutte l'altre insana, e stolta</l>
<l>Le spalle al tempio, à lui la faccia volta.</l>
</lg>
<lg type="ottava">
<l>E sì come di lui volean le stelle,</l>
<l>Come havea detto già Tiresia il saggio,</l>
<l>Disse la madre à l'altre due sorelle,</l>
<l>Volgete gli occhi à quel porco selvaggio,</l>
<l>Ch'à turbar vien le feste sacre, e belle,</l>
<l>Andiam tutte d'un core à fargli oltraggio,</l>
<l>Tanto, che contra lui le donne unirsi</l>
<l>Con mille spade ignude, e mille thirsi.</l>
</lg>
<lg type="ottava">
<l>Egli, che contra altier venir si vede</l>
<l>Quel donnesco ebro, e furioso stuolo,</l>
<l>Per fuggir volta l'avvilito piede,</l>
<l>Perche si trova disarmato, e solo.</l>
<l>Poi si volge à pregar, perche non crede</l>
<l>Ch'empia la madre sia contra il figliuolo,</l>
<l>Ne men, che le due zie, di cui si fida,</l>
<l>Possan soffrir già mai, ch'altri l'uccida.</l>
</lg>
<lg type="ottava">
<l>Non più quelle orgogliose aspre parole</l>
<l>Usa con le parenti empie, e superbe,</l>
<l>Ma confessa il suo errore, e se ne dole</l>
<l>Con quelle più, che mai fiere, et acerbe;</l>
<l>E con quell'humiltà, ch'usar non suole,</l>
<l>Mostra, che 'l sangue suo già tinge l'herbe,</l>
<l>E le prega che traggan di periglio</l>
<l>Il nipote, le zie, la madre, il figlio.</l>
</lg>
<lg type="ottava">
<l>Et à la madre d'Atteon ricorda</l>
<l>Quel, ch' al suo figlio incognito intervenne,</l>
<l>Ma quella à i prieghi suoi spietata, e sorda</l>
<l>À ferir lui poco cortese venne.</l>
<l>Ino l'altra sua zia con lei s'accorda,</l>
<l>E l'una, e l'altra tal maniera tenne,</l>
<l>Ch'una tagliò al nipote empio, e profano</l>
<l>La destra, e l'altra la sinistra mano.</l>
</lg>
<lg type="ottava">
<l>E volendo abbracciar la madre irata,</l>
<l>Che più de l'altre stride, e gli minaccia,</l>
<l>L'una, e l'altra sua man trova troncata,</l>
<l>Ne la ponno annodar le monche braccia.</l>
<l>Deh dolce madre dolcemente guata,</l>
<l>(Disse) e pietosa à me volgi la faccia.</l>
<l>Un gran grido ella die, poi che mirollo,</l>
<l>E di sua propria man troncogli il collo.</l>
</lg>
<lg type="ottava">
<l>E più di venen piena assai, ch' un' angue,</l>
<l>Prendendo in man la sanguinosa testa,</l>
<l>E macchiando se stessa del suo sangue,</l>
<l>Per l'aria la gittò veloce, e presta.</l>
<l>Prendete (disse à l'altre) il corpo essangue,</l>
<l>Smembrate voi la parte, che ci resta,</l>
<l>Diamo anco al corpo morto il suo supplicio,</l>
<l>Poi satisfatte andremo al sacro officio.</l>
</lg>
<lg type="ottava">
<l>Ecco in un tratto quel corpo smembrarsi</l>
<l>Come la madre in molte parti chiede.</l>
<l>I membri van per l'aria à volo sparsi,</l>
<l>Qual si gitta à l' insù, qual cade, e riede.</l>
<l>Così le foglie allhor veggon volarsi,</l>
<l>Che 'l crudele aquilon gli arbori fiede,</l>
<l>Quando il Sol lo Scorpion cavalca, e doma,</l>
<l>E toglie à lor la non più verde chioma.</l>
</lg>
<lg type="ottava">
<l>Ahi crudel madre, ahi quando mai s'udio</l>
<l>Lo stratio, e 'l mal, che del tuo figlio fai?</l>
<l>Tu sai pur, ch'egli del tuo ventre uscio,</l>
<l>Tu quella sei, che generato l' hai.</l>
<l>S'à l'altre un figlio muor, sia buono, ò rio,</l>
<l>Non posson rasciugar gli humidi rai;</l>
<l>Tu di tua man l'hai morto, e non sei satia,</l>
<l>Se non si smembra anchor, lacera, e stratia.</l>
</lg>
<lg type="ottava">
<l>Se noi cercando andremo in tutti i tempi,</l>
<l>In ogni legge, in ogni regione,</l>
<l>Troverem mille, e mille crudi essempi</l>
<l>Contra chi scherne la religione.</l>
<l>E non sol contra lor sdegnati, et empi</l>
<l>Han mosso i cor de le strane persone,</l>
<l>Ma i cor di quelle han contra loro accesi,</l>
<l>Che gli han portati in corpo nove mesi.</l>
</lg>
<lg type="ottava">
<l>Hor tutti gli altri cauti, et ammoniti</l>
<l>Da l'aspra morte del profano, et empio</l>
<l>Seguendo i sacri, e non usati riti,</l>
<l>Quel Dio tolgono al carro, e 'l danno al tempio,</l>
<l>E gli huomini più degni, e riveriti,</l>
<l>I primi fur per dare à gli altri essempio,</l>
<l>Che l'adoraro in quei seggi eminenti,</l>
<l>Dove l'havean locato i suoi serventi.</l>
</lg>
<lg type="ottava">
<l>E gli altri anchor servando il grado loro</l>
<l>Come commanda il sacerdote santo,</l>
<l>Con pompa, cerimonia, e con decoro</l>
<l>Ne l'adorar quel Dio fanno altrettanto.</l>
<l>Danno al Divino altare, e al nobil choro</l>
<l>Mirra, et incenso, con gran plauso, e canto,</l>
<l>E celebran l'officio santo, e pio</l>
<l>Al lor Theban riconosciuto Dio.</l>
</lg>
<lg type="ottava">
<l>Poi ch'al divin officio il fin fu posto,</l>
<l>E fatto à Bacco ogni opportuno honore,</l>
<l>Come dal sacerdote lor fu imposto,</l>
<l>Tornar le donne al solito romore,</l>
<l>Et in honor de l' inventor del mosto</l>
<l>Mostrano il muliebre lor furore,</l>
<l>E da loro ogni nome gli fu detto,</l>
<l>Ch'à lui si dà per più d'un degno effetto.</l>
</lg>
<lg type="ottava">
<l>Altri l'appella Bromio, altri Lieo,</l>
<l>Questa Bimatre il chiama, e quella Bacco,</l>
<l>Chi Niseo, chi Nittelio, e chi Tioneo,</l>
<l>Altri Eleleo, altri Evante, et altri Iacco.</l>
<l>Lo nomano anchor Libero, e Leneo,</l>
<l>E paion tutte uscite di Baldacco,</l>
<l>Tanto si mostra in quella allegra festa</l>
<l>Sfacciata ciascheduna, e dishonesta.</l>
</lg>
<lg type="ottava">
<l>Di Libero ogni fatto eccelso, e degno,</l>
<l>Che facesse già mai cantar si sente,</l>
<l>Com'egli con la forza, e con l' ingegno</l>
<l>Ha soggiogato tutto l'Oriente,</l>
<l>E come al Re di Tracia ingiusto, e indegno</l>
<l>Licurgo bipennifero, e insolente,</l>
<l>Ch'osò tagliar le viti, fece, ch'ambe</l>
<l>Tagliò à se stesso l' infelici gambe.</l>
</lg>
<lg type="ottava">
<l>Che gioventù perpetua à lui mantiene</l>
<l>Di vergine un giocondo, e grato viso,</l>
<l>Il qual come prometta ò 'l male ò 'l bene,</l>
<l>Hor ne dà con le corna, hor senza, aviso.</l>
<l>E ciò, che lor ne l'ebre menti viene,</l>
<l>Cantan con plauso, e con tumulto, e riso:</l>
<l>E innanzi al cibo, e dopo, e nel ritorno,</l>
<l>Non si fece altro mai tutto quel giorno.</l>
</lg>
<note place="end" resp="ed" anchored="yes">
<title>Annotationi del Terzo Libro</title>
<p><hi rend="sc">La</hi> favola di Cadmo che non trovando Europa sua sorella, non volle tornare nel Regno del padre ma procacciarse nuovo paese, e seguendo per consiglio dell'Oracolo di Apollo il Bue fatale, gionse in Beotia, dove havendo mandate le sue genti a pigliar aqua, furono morte dallo spaventevole serpente ch' amazzato poi da Cadmo subito che hebbe seminati i suoi denti, come gli fù comandato dall'Oracolo ne nacquero nuove genti armate che combattevano insieme cinque de i quali essendo rimasi vivi s'accompagnarono con esso lui, e diedero principio a quel nuovo Regno; crederò che significhi che l'huomo forestieri che va per habitar un nuovo paese, hà molti concetti de quei luoghi nuovi, che spingendoli fuori per verificarli, sono tutti amazzati, e spenti dalla prudentia figurata per il serpente, laqual' habita come esso, in una grotta nel mezzo de una foltissima selva de errore; perche essa sola fa trovare la via di uscirne quando vuole, e quando vuole anchora stare nascosta, e coperta; e fiera la prudentia come il serpente perche uccide, e spegne tutte quelle cose che piu ci piacciono, e propriamente è assimigliata al serpente, invechiando questo animale assai; e la prudentia anchora quanto è piu attempata tanto è piu sicura; vien la prudentia ammazzata dall'impeto giovanile figurato per Cadmo; il quale poi trattigli i denti i semina, e ne nascono huomini armati che combatteno insieme; gli huomini armati sono i pensieri giovanili nati de i denti del serpente, che sono le ragioni della prudentia; che sono di maniera confusi e contrari l'uno all'altro che combatteno insieme; tanto che ridotti in pochi s'amicano Cadmo, e pigliano nuovi consigli intorno l'habitare il nuovo paese per viver felicemente come visse un tempo felice Cadmo; fin che gli sopragionse la mala fortuna del Nepote; e bellissima e propria in questa favola; la comparatione dell'Anguillara nella stanza: <quote><emph>Si come un fiume ch' esce del suo letto</emph></quote>.</p>
<p><hi rend="sc">Segue</hi> la favola di Acteone o per dir meglio come vogliono alcuni l'historia scrivendo Fulgenio che Atteone fu uno che amò grandemente la caccia nella sua Giovanezza; giunto poi nell'età matura, e considerando meglio i pericoli della caccia che non faceva in quegli anni focosi non l'essercitava della maniera che era accostumato di fare. nondimeno anchora che in quella età fuggisse il pericolo delle caccie, non pero lasciò l'affettione smisurata che portava a cani; perche pascendone gran numero come faceva nel tempo che si serviva di loro consumò tutte le sue facoltà; onde venne a dar materia alla favola che narra ch'ei fù mangiato da cani. L'Allegoria è che quelli che si danno con ogni diligentia a considerare i misteriosi ordini de cieli, e il variare della luna, figurata per Diana, e trasmutato in Cervo, stando ne i boschi, e luoghi soletarij tratto dalla curiosità di quella scientia, onde trovato poi delle proprie cure famigliari, che sono i Cani è divorato da esse, come quelle che non sopportano mai che l'huomo viva a se stesso, in questa favola descrive felicemente l'Anguillara la caccia del Cervo come la fanno i Gran Rè come è quello di Francia, cominciando nella Stanza: <quote><emph>Acquista il cervo per quella campagna</emph></quote>, con quelle che seguono.</p>
<p><hi rend="sc">Concatenando</hi> Ovidio, come fà per sempre in questo libro delle Metamorphosi una favola con l'altra, unisse a quella di Atteone, questa di Semele ingannata da Giunone, trasformata in Beroe sua nodrice, a persuasione della quale la misera si procaccia la morte, che ci viene a far conoscere come noi chiedendo gratie a Dio, non sapendo quello che dimandiamo, venemo a chieder' il piu delle volte cose che ci sono dannose, e mortifere, come persuasi dalla nostra cupidiggia insaciabile, che è per sempre la notrice nostra.</p>
<p><hi rend="sc">Diremo</hi> anchora che Semele è pregna di Giove quando la vite figurata per Semele, nella primavera si gonfia per il calore del Sole, e divien pregna di Bacho e che poi è folminata nel maggior ardore dell'estate, quando per il gran vigore del Sole incomincia a mandar fuori i frutti si congiungono i frutti poi al ventre di Giove, non essendo ridotti a perfettione dalla vite, quando egli piglia cura di renderli maturi, i quali sono poi conservati da Ino, quando coperti dalle foglie, e da i pampani, si vanno nascondendo, a i raggi del Sole, vengono poi nodriti dalle Ninfe quando sono ristaurati dall'humidita della notte. Che Sileno sia poi allievo di Baccho, significa che i vecchi si nodriscono piu col vino che con le vivande. Volendo poi seguire la descrittione che fanno i Poeti di Baccho a quello che gli attribuiscono dirò che i Lupi Cervieri non son'altro che cosi la vertù del vino preso moderatamente; come quella che cosi cresce l'ardire, e la vista, com'anchora preso ingordamente fa l'huomo volubile come il suo carro. Le Tigri poi che 'l tirano dinotano le crudeltà de gli ubbriacchi; gli Orsi, e i Lupi arrabiati poi che sono portati nella preda di Baccho sono i furori, e le pazzie, sopra lequali montano fieramente quelli che sono tocchi, da 'l vino, perche sono di modo senza consideratione, che andarebbero sfrenatamente in ogni maniera di pericolo. Sono anchora timidi quelli che si danno al vino come quelli che havendo perduta la ragione non discerneno, quali cose siano da temere, e quali no. I gradi instabili poi che sono numerati fra i compagni di Bacco significano quei vari e diversi, e non mai fermi passi che fanno quelli che hanno soverchiamente bevuto. È dipinto Bacco ignudo perche chi è tocco da lui scopre tutte le cose e non tiene alcuna cosa nascosta; e poi perche il bere soverchiamente riscalda di modo che non si hà bisogno de vestimenti; il fanno fanciullo poi, perche i suoi fedeli sono sempre spensierati come i fanciulli; il chiamano poi per nome Baccho che non significa altro che furore; rendendo furiosi quelli che 'l pigliano fuori di misura consuma il vino anchora preso moderatamente come vogliono i medici, cosi la soverchia humidità de cibi, nello stomaco, come anchora essendo bevuto fuori di modo spegne pe 'l soverchio calore e l'humido radicale, snerva il vigore, e fa gli huomini deboli, e tremanti. È a Baccho sacrificato il Caprio, amando molto questo animale i suoi pampani.</p>
<p><hi rend="sc">Descrive</hi> l'Anguillara molto felicemente la trasformatione di Tiresia di huomo in donna, e di donna in huomo e come si portò ne gli anni che consumò essendo femina, dove si vede con che bella sententia fà caute le donne maritate che gli huomini sono tutti ad un modo, e che se voglino contentare de i propri mariti, in quella stanza <quote><emph>Ben fortunata</emph></quote> etc. come anchora descrive le intentioni che spingono gli huomini a gli indovini, che predicono le cose future come Tiresia, nella stanza: <quote><emph>Quel vuol saper' il fin di una sua litte</emph></quote> etc. e come anchora predisse oscuramente l'infelicità di Narciso.</p>
<p><hi rend="sc">La</hi> favola di Narciso è assai chiara, per se stessa, onde per venir all'Alegoria dirò che per Eccho si può intendere l'immortalità de i nomi, amata molto da i spiriti alti e nobili, ma poco prezzata da i Narcisi che datti alle delicie s'innamorano miseramente di se medesimi; e al fine poi sono trasformati in fiori, che la mattina sono vaghi, e la sera guasti cosi questi vennendo a morte rimangono sepolti insieme con i loro nomi eternamente, non giovando loro le delicie ne i piaceri ne quali hanno consumata la vita loro. Bella conversione è quella della stanza: <quote><emph>O misero me</emph></quote> etc. come è bellissima anchora la digressione del lamento di Narciso.</p>
<p><hi rend="sc">Penteo</hi> che spregia i sacrifici e gli honori che facevano i Tirij a Bacco ci da essempio che quelli che spregiano la Religione sempre capitano male essendo egli stato ammazzato dalla Madre, e dalle infuriate Bacchide, l'historia di Penteo è perch'egli non beveva vino però è descritto nemico di Bacco, tentando ogn'hora con mal'animo di ucciderlo; anchora che gli siano racconte le sue prove e la sua potentia e la sua forza che hebbe in trasformare gli empij e scelerati compagni di Acete in Delfini, animali naturalmente amici all'huomo: si vede quivi quanto felicemente descriva l'Anguillara, la forma di Bacco; e i nomi che gli sono attribuiti; de quali il primo che è Bacco significa furore, passione che si scopre ne gli ubriachi: chiamasi anchora Bromio che significa risolvere. Lieo perche racoglie le forze smarite bevuto temperatamente. Ignigena, che genera fuoco, perche il capo de chi beve soverchiamente è sempre fumoso. Ditirambo, che è nato due fiate; essendo prima tratto dal ventre della madre col ferro, e dapoi da quello del padre ridotto a perfettione. Però è detto anchora Bimadre. Niseo, dalla città di Nisa, overo da una delle cime del monte Parnaso che gli è consacrata. Thioneo, che suona, senza pelli, perche le viti hanno bisogno di esser ogn'anno potate, e fatte senza rami e i pampani che sono suoi peli, overo per dimostrare la sua giovanezza, essendo dipinto giovanne sbarbato. Nittelio, che conduce la notte, perche il vino induce il sonno. Eleo per essere molto riverito nella Città e Lea, Niaco, perche provoca il sinchiozzo bevuto ingordamente. Evante, come lo dotò per ottimo fanciullo Briseo come quello che è stato il primo a cavar' il vino dell'uva; overo hirsuto perche in Grecia hebbe due statue. Una Hirsuta chiamata Brisei, e un'altra delicata chiamata Lenea; per questo è detto Leneo. È detto anchora Libero, perche pare che dia à gli huomini una certa libertà; che non lascia che possino conoscere alcuno legame di servitù quando sono ubriachi. E Libero anchora perche libera da pensieri, e fà pronti nell'esecutioni, liberi nelle necessità, e alti nelle bassezze. Si soleva gia anticamente ne gli edeficij delle città far sacrifici al Padre libero perche le conservasse perpetuamente libere. E le città libere soggette a gli Imperatori Romani havevano anticamente l'immagine di Marsia che fù sempre sotto la protettione del padre libero. Oltra i nomi di Bacco si vede anco quanto Poeticamente fa la comparatione del cavallo in quella stanza: <quote><emph>Si come freme un feroce cavallo</emph></quote>, e la conversione ad Agave madre di Pentheo in quella: <quote><emph>Ahi crudel madre, ahi quando mai s'udio</emph></quote>.</p>
</note>
</div1>
<div1 type="canto">
<head>Libro Quarto.</head>
<lg type="ottava">
<l>Non però crede Alcitoe, e le sorelle</l>
<l>À queste sacre feste, allegre, e nove,</l>
<l>Ne per pompe veder si ricche, e belle,</l>
<l>Del proprio albergo alcuna il passo move;</l>
<l>Anzi tutte profane, empie, e rubelle</l>
<l>Negan, che Bacco sia figliuol di Giove,</l>
<l>Et han quei giuochi per si vani, e sciocchi,</l>
<l>Che privan di vedergli i cupidi occhi.</l>
</lg>
<lg type="ottava">
<l>Fra le famiglie nobili di Thebe</l>
<l>Splendean queste figliuole di Mineo:</l>
<l>E vedendo i più illustri con la plebe</l>
<l>Dar sì gran fede à i detti di Lieo,</l>
<l>Diceano, ahi come ogn'un vacilla, et hebe</l>
<l>A venerare un' huom malvagio, e reo,</l>
<l>Che co suoi finti giuochi, e co'l suo ingegno</l>
<l>Cerca occupar questo infelice regno.</l>
</lg>
<lg type="ottava">
<l>E con protesto incredula, e proterva,</l>
<l>Ch'ella schernir non vuol l'honor divino,</l>
<l>Mostrando Alcitoe d'honorar Minerva,</l>
<l>Rivolge in filo il ben purgato lino.</l>
<l>E toglie anchora ogni sorella, e serva</l>
<l>Al tanto venerato peregrino,</l>
<l>Ponendo, come lei di maggior tempo</l>
<l>Minerva in essercitio fuor di tempo.</l>
</lg>
<lg type="ottava">
<l>Et eloquente, provida, et esperta</l>
<l>Nel saper colorir la sua ragione,</l>
<l>Quanto è meglio, dicea, di fare offerta</l>
<l>D'opre, che sian tenute utili, e buone,</l>
<l>À questa miglior Dea sicura, e certa,</l>
<l>Che gir con l'altre credule persone,</l>
<l>Che fanno honore à un' huom, ch' un Dio si finge,</l>
<l>Secondo il troppo ber le sprona, e spinge.</l>
</lg>
<lg type="ottava">
<l>E se vogliam la non grave fatica,</l>
<l>Men grave haver, non stiam tacite, e mute:</l>
<l>Ma ogn'una in giro una novella dica</l>
<l>Di cose più notabili accadute.</l>
<l>Perche l'historie de l'etate antica</l>
<l>Fan le persone accorte, et avvedute,</l>
<l>E sono al viver nostro essempi, e specchi,</l>
<l>E grati cibi à gli ociosi orecchi.</l>
</lg>
<lg type="ottava">
<l>Lodano assai quel, che la prima ha detto,</l>
<l>Quel piacer di virtù lor posto avante</l>
<l>Le donne, e pregan lei, ch' à tal diletto</l>
<l>Principio dia, che ne sà tante, e tante.</l>
<l>Ella, à cui sovenia più d'un soggetto</l>
<l>Cangiato in belve, in pesci, in sassi, e 'n piante,</l>
<l>Ne comincia una, e poi si pente, e tace,</l>
<l>Ne risolver si sà qual più le piace.</l>
</lg>
<lg type="ottava">
<l>Pensò dir pria, sì come Dirce madre</l>
<l>Di chi fu à la militia sì rivolta,</l>
<l>Ch'andò à ferir le mal concordi squadre</l>
<l>Con una treccia sparsa, e l'altra avolta,</l>
<l>Fù da le vaghe luci alme, e leggiadre</l>
<l>D'un Siro à l'amoroso laccio colta,</l>
<l>E fermò tanto in questo amore il piede,</l>
<l>Che chi fondolla à Babilonia diede.</l>
</lg>
<lg type="ottava">
<l>E come seco poi sdegnata forte,</l>
<l>C'havesse sì impudico havuto il core,</l>
<l>Ch'ad un' huom non suo par, ne suo consorte,</l>
<l>Donato havesse il suo non casto amore;</l>
<l>Scacciò l'amante, e pensò dar la morte</l>
<l>À la figlia, che n'hebbe, e ad un pastore</l>
<l>La diede, il qual (secondo ella gl'impose)</l>
<l>Quella à le fiere in un deserto espose.</l>
</lg>
<lg type="ottava">
<l>E come il gran dolor così la mosse</l>
<l>D'haver ceduto à sì lasciva sete,</l>
<l>Ch'in un profondo stagno al fin gittosse,</l>
<l>Per attuffar questa memoria in Lete,</l>
<l>Là dove in novo pesce trasformosse,</l>
<l>E le genti di Siria, poco liete</l>
<l>De la perdita sua, ch'à tutti spiacque,</l>
<l>S'astennero da' pesci di quell'acqua.</l>
</lg>
<lg type="ottava">
<l>E come in mezzo à quello stagno avaro,</l>
<l>Che sì ricco thesor lor nascondea,</l>
<l>Un grande, e nobil tempio le fondaro,</l>
<l>Ch'una biforme imago in mezzo havea.</l>
<l>Però che in parte donna la formaro,</l>
<l>In parte pesce, e fu lor patria Dea,</l>
<l>E come il tempio, e la biforme imago</l>
<l>Diede un gran nome al Palestino lago.</l>
</lg>
<lg type="ottava">
<l>Ma perche Alcitoe à più cenni s'accorse,</l>
<l>Che nota à tutte l'altre era tal cosa,</l>
<l>Che nel proporla ogn'una il ciglio torse,</l>
<l>E s'accennar, ch'à lor non era ascosa,</l>
<l>Dir non la volle, e stette un pezzo in forse</l>
<l>Tutta dubbia fra se, tutta pensosa</l>
<l>Se dovea dir quel, ch'à la figlia avenne,</l>
<l>E come si vestì di bianche penne.</l>
</lg>
<lg type="ottava">
<l>Che l'innocente figlia, et infelice,</l>
<l>Cui destinato havean vita sì corta,</l>
<l>Ch'esser dovea sì grande imperatrice,</l>
<l>Non fu da fiere divorata, ò morta:</l>
<l>Ma le colombe fur la sua nutrice,</l>
<l>La sua vera custodia, e la sua scorta,</l>
<l>Le pie colombe i suoi lamenti udiro,</l>
<l>E fur da pietà vinte, e la nutriro.</l>
</lg>
<lg type="ottava">
<l>E poi che 'l suo gran seggio hebbe fondato,</l>
<l>E retto il regno suo ben quarant'anni,</l>
<l>Sentendo, che 'l figliuol veniva armato</l>
<l>Con infinito essercito à suoi danni,</l>
<l>Commise à tutti i capi del suo stato,</l>
<l>Ch'obedissero al figlio, e in tanti affanni,</l>
<l>In tante pene, in cui vedeano starla,</l>
<l>Venner le sue nutrici à consolarla.</l>
</lg>
<lg type="ottava">
<l>Venner le pie colombe, e dier conforto</l>
<l>À l'affannata, e combattuta donna,</l>
<l>E poi, che 'l suo infortunio hebbero scorto,</l>
<l>Che nel suo imperio non saria più donna,</l>
<l>Pensar condurla in più tranquillo porto,</l>
<l>E di piume vestir la regia gonna,</l>
<l>Questa le diè due penne, e quella due,</l>
<l>E volò poi con le nutrici sue.</l>
</lg>
<lg type="ottava">
<l>E se dier bando à pesci i Siri allhora,</l>
<l>Che la sua madre un' altra forma ottenne,</l>
<l>S'astenner poi da le colombe anchora,</l>
<l>E con le squame venerar le penne.</l>
<l>Questa favola Alcitoe hebbe à dar fuora,</l>
<l>Ma, perche sapean l'altra, si ritenne,</l>
<l>L'altra, che precedette à queste cose,</l>
<l>Ne la volle contar, ne la propose.</l>
</lg>
<lg type="ottava">
<l>Che le par verisimil, che se sanno</l>
<l>Dirce nel lago pesce esser novello;</l>
<l>Sappiano anchor de l' impiumato panno</l>
<l>De la sua figlia diventata augello.</l>
<l>Hor mentre tutte l'altre attente stanno</l>
<l>Per udir qualche fatto ignoto, e bello;</l>
<l>Di novo un ne propon, poi si condanna,</l>
<l>Che crede che no'l sappiano, e s' inganna.</l>
</lg>
<lg type="ottava">
<l>Volle di Naide dir, che de gl'incanti,</l>
<l>E del valor de l'herbe à pien s'intese,</l>
<l>E fu d'aspetto sì gentil, che quanti</l>
<l>La vider mai del suo bel lume accese.</l>
<l>Onde fu tal la copia de gli amanti,</l>
<l>Che di ciò altiera à nullo amor s'arrese,</l>
<l>Non merti, prieghi, versi, oro, ò valore</l>
<l>La poter far già mai serva d'Amore.</l>
</lg>
<lg type="ottava">
<l>Anzi l'eran così venuti à tedio</l>
<l>I prieghi, i premij, i versi, i canti, e i suoni,</l>
<l>Che fe (per torsi un sì noioso assedio)</l>
<l>Incanti à questo appropriati, e buoni.</l>
<l>Ahi troppo in core human crudel rimedio,</l>
<l>Che tolse à lor sì preciosi doni.</l>
<l>Fù in muto pesce ogni amator converso,</l>
<l>E perdè il suono, il canto, il priego, e 'l verso.</l>
</lg>
<lg type="ottava">
<l>Questa, come novella ascosa approva</l>
<l>Alcitoe, e l'altre ad ascoltarla invita.</l>
<l>E ben l'havea per peregrina, e nova,</l>
<l>Che l'havea poco prima ella sentita.</l>
<l>Ma la propone à pena, che ritrova</l>
<l>Che l'han per cosa assai volgare, e trita</l>
<l>L'altre, che la pregar con caldo affetto</l>
<l>Che le piacesse di cangiar soggetto.</l>
</lg>
<lg type="ottava">
<l>Ne sol disser saper quel, che diss'ella,</l>
<l>Come Naide cangiò gli amanti suoi,</l>
<l>Ma quel, che fe più lunga la novella,</l>
<l>Ch'à quella incantatrice avenne poi.</l>
<l>E à te crudel, d'ogni pietà rubella</l>
<l>Convenne al fin provar gl' incanti tuoi,</l>
<l>Che ti fecer portar degno supplicio</l>
<l>Di sì crudele, e scelerato officio.</l>
</lg>
<lg type="ottava">
<l>Perche come ad Alcitoe confermaro</l>
<l>Le donne, poi che quei saltar ne l'acque,</l>
<l>E pesci di più sorte diventaro,</l>
<l>Come à l'iniqua incantatrice piacque:</l>
<l>Tutti gli altri il paese abbandonaro,</l>
<l>Che l'infelice caso non si tacque,</l>
<l>Per tema ogn'un di quel dominio s'esce,</l>
<l>Per non amarla, e trasformarsi in pesce.</l>
</lg>
<lg type="ottava">
<l>E dove prima ogn'un correr solea</l>
<l>In questa, e in quella parte per mirarla:</l>
<l>Ogn'un poi l'abhorriva, e s'ascondea,</l>
<l>Ogn'un più che potea fuggia d'amarla.</l>
<l>Quando s'accorse al fin, ch'ogn'un temea</l>
<l>Di lei, ch'ogn'un fuggia per ischivarla,</l>
<l>Pentita, fu costretta far più stima</l>
<l>Di quei, che tanto in odio hebbe da prima.</l>
</lg>
<lg type="ottava">
<l>E confidando in quei miseri amanti,</l>
<l>Per non gir sempre abbandonata, e sola,</l>
<l>A cui dopo mille querele, e pianti,</l>
<l>Havea tolta l'effigie, e la parola;</l>
<l>Pentita, torna à gl'infelici incanti,</l>
<l>Et à se stessa anchor la forma invola:</l>
<l>Fra dure squame il suo bel corpo asconde,</l>
<l>E per viver con lor salta ne l'onde.</l>
</lg>
<lg type="ottava">
<l>Ben è del maggior lume orbo, e insensato</l>
<l>Chi regger non si sà ne la grandezza,</l>
<l>Che per haver ne gli altri imperio, e stato,</l>
<l>Ogn'un li viene à noia, ogn'un disprezza,</l>
<l>Ch'ei vien da tutti al fin tanto odiato,</l>
<l>Ch'ogn'un cerca fuggirlo, alcun nol prezza.</l>
<l>Ei, che si vede abbandonato allhora,</l>
<l>Chi pria schernì, con sua vergogna honora.</l>
</lg>
<lg type="ottava">
<l>Tutto disser saper come passasse</l>
<l>Quel fatto l'altre à la maggior sorella.</l>
<l>Et anchor, che ciascuna l'approvasse</l>
<l>Per una elettion morale, e bella:</l>
<l>Non di men la pregar, che ne contasse</l>
<l>Un' altra al tutto incognita novella,</l>
<l>Che sà, ch'al genio human par, che più giove</l>
<l>Pascer l'alma, e 'l desio di cose nove.</l>
</lg>
<lg type="ottava">
<l>Parve, ch'Alcitoe s'arrossisse alquanto,</l>
<l>Ó che vergogna la prendesse almeno,</l>
<l>Non ritrovando historia dal suo canto,</l>
<l>Ch'à le sorelle dilettasse à pieno.</l>
<l>Si stà tacita un poco, e pensa in tanto,</l>
<l>E dopo allenta à la sua lingua il freno,</l>
<l>E dir propon del Gelso in prima essangue,</l>
<l>Che si fe dentro, e fuor tutto di sangue.</l>
</lg>
<lg type="ottava">
<l>Girò le luci, e pose à l'altre mente,</l>
<l>E al mover de la fronte, e de le ciglia,</l>
<l>Conobbe, che la favola presente</l>
<l>Sarebbe grata à tutta la famiglia.</l>
<l>E rivocando ogni minutia à mente</l>
<l>À questa col pensier tutta s'appiglia,</l>
<l>Questa per fine al suo parlar prefisse,</l>
<l>E tacque tutte l'altre, e questa disse.</l>
</lg>
<lg type="ottava">
<l>Ragiona, e intanto industriosa, e presta</l>
<l>Toglie la forma al lin, che in fil risorge.</l>
<l>È ver, ch'alquanto il suo parlare arresta,</l>
<l>Mentre l'humido al fil la lingua porge:</l>
<l>E tanto lin la man sinistra appresta,</l>
<l>Quanto chiederne à lei la destra scorge;</l>
<l>L'una il toglie à la canna, ond'ha il sostegno,</l>
<l>E l'altra in filo il volge, e dallo al legno.</l>
</lg>
<lg type="ottava">
<l>Come da l'una man l'altra si toglie,</l>
<l>Girar fa il fuso, e và più che può lunge,</l>
<l>Quel nodo, ch'è cagion, da lui poi scioglie,</l>
<l>Che mai la terra non percote, ò punge.</l>
<l>E dopo intorno al fuso il fil raccoglie,</l>
<l>Tanto, ch'à l'altra man si ricongiunge,</l>
<l>Dove con novo nodo il fil l'afferra,</l>
<l>Perch'al novo girar non cada in terra.</l>
</lg>
<lg type="ottava">
<l>Mentre sì dotta la maggior sirocchia</l>
<l>Rende à la Dea l'intempestivo offitio,</l>
<l>E veste il fuso, e spoglia la conocchia,</l>
<l>E l'altre invoglia à sì degno essercitio;</l>
<l>Et hor le serve, hor le sorelle adocchia,</l>
<l>Che del diletto lor vuol qualche inditio,</l>
<l>Un dir, che in dolce suon l'aria percote,</l>
<l>Ciba l'orecchie lor di queste note.</l>
</lg>
<lg type="ottava">
<l>Ne la città magnanima, che cinse</l>
<l>Colei, ch'oltre al valor tanto hebbe ingegno,</l>
<l>Che morto il suo marito il sesso finse,</l>
<l>E come suo figliuolo ottenne il regno,</l>
<l>Due nobili alme un forte nodo avinse</l>
<l>D'amor sì caro, e precioso pegno,</l>
<l>Che 'l Sole ovunque il mondo alluma, e vede,</l>
<l>Non vide tal beltà, ne tanta fede.</l>
</lg>
<lg type="ottava">
<l>Piramo l'un dì questa coppia bella,</l>
<l>E l'altra il nome Tisbe havea sortito.</l>
<l>L'un tenero garzon, l'altra donzella,</l>
<l>Egli idoneo à la sposa, ella al marito.</l>
<l>Lor case eran congiunte, e questa, e quella</l>
<l>Commune un muro havean, ch'era sdruscito:</l>
<l>E ver, che 'l fesso in parte era riposto,</l>
<l>Ch'à tutti gli occhi anchora era nascosto.</l>
</lg>
<lg type="ottava">
<l>Fra i più lodati giovani del mondo,</l>
<l>Non fu allhor nel più accorto, ne 'l più bello,</l>
<l>Ne di parlar più dolce, e più facondo,</l>
<l>Ne ch' invitasse più gli occhi à vedello.</l>
<l>Il volto grato, angelico, e giocondo</l>
<l>Non dava indicio anchor del primo vello,</l>
<l>Ne saprei dir chi s'havesse più parte</l>
<l>Nel grato viso suo Venere, ò Marte.</l>
</lg>
<lg type="ottava">
<l>Marte tanto v'havea, quanto il facea</l>
<l>Virile, e vigoroso ne l'aspetto:</l>
<l>Le gratie havea da la Ciprigna Dea,</l>
<l>Che danno à gli occhi altrui maggior diletto;</l>
<l>Tanto, ch'ogni mortal, come il vedea,</l>
<l>Dicea non si trovar più grato obbietto;</l>
<l>E le donne il voleano tutte quante</l>
<l>Chi per consorte haver, chi per amante.</l>
</lg>
<lg type="ottava">
<l>E s'ei tutti eccedea di quella etade</l>
<l>I giovani di gratia, e di bellezza,</l>
<l>Tisbe havea sì dolce aere, e tal beltade,</l>
<l>Tal virtù, tal valor, tal gentilezza,</l>
<l>Che le donne, che allhora eran più rade,</l>
<l>Passo d'ogni beltà, d'ogni vaghezza;</l>
<l>Et ogni huom'ogni etate, e d'ogni sorte</l>
<l>La volea per amante, ò per consorte.</l>
</lg>
<lg type="ottava">
<l>Ma quei che da principio erano usati</l>
<l>Vedersi spesso insieme, e trastullarsi,</l>
<l>(Però che soglion quei d'un tempo nati</l>
<l>Per la medesma età molto confarsi)</l>
<l>S'erano ogni di più talmente amati,</l>
<l>Che non poteano ad altro amor voltarsi;</l>
<l>E facean poca stima ambi di mille</l>
<l>Ch'ardean de l'amorose lor faville.</l>
</lg>
<lg type="ottava">
<l>Era l'amor cresciuto à poco à poco,</l>
<l>Secondo erano in lor cresciuti gli anni;</l>
<l>E dove prima era trastullo, e gioco,</l>
<l>Scherzi, corrucci, e fanciulleschi inganni,</l>
<l>Quando fur giunti à quella età di foco</l>
<l>Dove comincian gli amorosi affanni,</l>
<l>Che l'alma nostra ha sì leggiadro il manto,</l>
<l>E che la donna, e l'huom s'amano tanto;</l>
</lg>
<lg type="ottava">
<l>Era tanto l'amor, tanto il desire,</l>
<l>Tanta la fiamma, onde ciascun ardea,</l>
<l>Che l'uno, e l'altro si vedea morire,</l>
<l>Se pietoso Himeneo non gli giungea;</l>
<l>E tanto era maggior d'ambi il martire,</l>
<l>Quanto il voler de l'un l'altro scorgea:</l>
<l>Ben ambo de le nozze eran contenti,</l>
<l>Ma no'l soffriro i loro empi parenti.</l>
</lg>
<lg type="ottava">
<l>Era fra i padri lor pochi anni avanti</l>
<l>Nata una troppo cruda inimicitia;</l>
<l>E quanto amore, e fè s'hebber gli amanti,</l>
<l>Tanto regnò ne' padri odio, e malitia.</l>
<l>Gli huomini de la terra più prestanti</l>
<l>Tentar pur di ridurgli in amicitia,</l>
<l>E vi s'affaticar più volte assai,</l>
<l>Ma non vi sepper via ritrovar mai.</l>
</lg>
<lg type="ottava">
<l>Quei padri, che fra lor fur si infedeli,</l>
<l>Vetaro à la fanciulla, e al giovinetto,</l>
<l>À due sì belli amanti, e si fedeli,</l>
<l>Che non dier luogo al desiato affetto</l>
<l>Ahi padri irragionevoli, e crudeli,</l>
<l>Perche togliete lor tanto diletto,</l>
<l>S'ogn'un di loro il suo desio corregge</l>
<l>Con la terrena, e la celeste legge?</l>
</lg>
<lg type="ottava">
<l>Ó sfortunati padri, ove tendete,</l>
<l>Qual ve gli fa destin tener disgiunti?</l>
<l>Perche vetate quel, che non potete?</l>
<l>Che gli animi saran sempre congiunti?</l>
<l>Ahi che sarà di voi, se gli vedrete</l>
<l>Per lo vostro rigor restar defunti?</l>
<l>Ahi che co i vostri non sani consigli</l>
<l>Procurate la morte à i vostri figli.</l>
</lg>
<lg type="ottava">
<l>Vivea dunque secreto il lor amore:</l>
<l>I cenni, i dolci sguardi solamente</l>
<l>Assicuravan l'uno, e l'altro core,</l>
<l>Di quanto fosse l'un de l'altro ardente.</l>
<l>Ahi che non trova, e non discopre amore?</l>
<l>À che non apre l'occhio, e non pon mente?</l>
<l>Havea il muro comun quel pelo aperto,</l>
<l>Ch'io dissi, e anchor nessun l'havea scoperto.</l>
</lg>
<lg type="ottava">
<l>Voi prima accorti amanti discopriste</l>
<l>Il vitio, e 'l pel ch'à la parete noce;</l>
<l>Là, dove cauti poi la strada apriste</l>
<l>À i dolci sguardi, à la pietosa voce:</l>
<l>Dove le vostre lagrime fur viste,</l>
<l>Cui stilla il chiuso foco che vi coce:</l>
<l>Dove, perche troppo arde un chiuso foco,</l>
<l>Trovaste strada, onde essalasse un poco.</l>
</lg>
<lg type="ottava">
<l>Là dove il parlar dolce, e pien d'affetto</l>
<l>Scoprì tutti i martir, tutte le voglie</l>
<l>De l'uno, e l'altro innamorato petto,</l>
<l>Ch'era di diventar marito, e moglie:</l>
<l>Si disse ivi de' padri 'l gran dispetto,</l>
<l>Che 'l vostro dolce amor colmò di doglie;</l>
<l>Li vi sfogaste, e vi godeste alquanto,</l>
<l>E vi fu mille volte hor riso, hor pianto.</l>
</lg>
<lg type="ottava">
<l>In prima giunta l'una, e l'alta vista</l>
<l>Lo splendor che desia, e contempla, e gode;</l>
<l>Gioia infinita poi l'orecchia acquista</l>
<l>Del soave parlar, ch'ascolta, et ode:</l>
<l>Ma poi la mente quel pensiero attrista,</l>
<l>E tutta dentro la conturba, e rode,</l>
<l>Che lor rammenta il ben vetato, e tolto</l>
<l>E fa, ch'ad ambi 'l pianto irrighi 'l volto.</l>
</lg>
<lg type="ottava">
<l>La donna,più veloce nel pensiero,</l>
<l>Più tenera di cor primiera piange;</l>
<l>L'huom, se bene è più forte, e più severo,</l>
<l>Vedendo pianger lei, l'alma trista ange:</l>
<l>Ella, che 'l vorria lieto, apre il sentiero</l>
<l>Al gaudio, e con bel modo il dolor frange;</l>
<l>Ride, e l'allegra; e in questo, e 'n quello aviso</l>
<l>La donna è prima al pianto, e prima al riso.</l>
</lg>
<lg type="ottava">
<l>Con un bel modo à lui ritorna à mente</l>
<l>Qualche bell'atto, ch'ei già fece, e ride</l>
<l>Che 'l fe in presentia d' infinita gente,</l>
<l>E così ben, che alcun non se n'avide:</l>
<l>Ei che quel vago riso vede, e sente,</l>
<l>Che di dolcezza l'alma gli divide,</l>
<l>S'allegra, ride, e gode, e le rammenta</l>
<l>Qualche cosa di lei, che la contenta.</l>
</lg>
<lg type="ottava">
<l>I cupidi occhi stan fermi, et intensi</l>
<l>Ne la beltà de l'uno, e l'altro amante:</l>
<l>Ascolta, e gode quel fra gli altri sensi,</l>
<l>Che scorge al cor l'alte parole sante.</l>
<l>À più bramato ben da lor non viensi,</l>
<l>Che 'l muro vieta lor, c'hanno davante;</l>
<l>E benche sodo il ritrovaro, e duro,</l>
<l>Più volte, et ella, et ei dissero al muro.</l>
</lg>
<lg type="ottava">
<l>Poi che tu doni al dolce sguardo il passo,</l>
<l>Che goder possa il suo divin obbietto,</l>
<l>Et al parlar, che facciam cheto, e basso,</l>
<l>Dai via, che scoprir possa il nostro affetto;</l>
<l>Perche ci vieti invidioso sasso,</l>
<l>Che congiungiamo l'uno, e l'altro petto?</l>
<l>Se questo è troppo, che non ci compiaci,</l>
<l>Che ci godiamo almen de i dolci baci?</l>
</lg>
<lg type="ottava">
<l>Non ti siam però ingrati, anzi tenuti,</l>
<l>Che scopri à gli occhi il volto, ove si specchia,</l>
<l>Concedi à i detti affettuosi, e muti</l>
<l>Che possan contentar l'amica orecchia:</l>
<l>Deh, perche anchora in questo non ci aiuti?</l>
<l>Rinova questa tua fessura vecchia:</l>
<l>E perche la tua gratia sia più larga,</l>
<l>Questa antica fenestra alquanto allarga.</l>
</lg>
<lg type="ottava">
<l>Deh, perche non ti movi à nostri preghi?</l>
<l>Che non t'allarghi homai, che non ci aiti ?</l>
<l>E quando innanzi à noi di farlo nieghi</l>
<l>Deh fallo almen quando sarem partiti.</l>
<l>Deh perche no'l prometti? e non ti pieghi</l>
<l>À nostri insino à qui vani appetiti ?</l>
<l>Il muro no'l promette, e manco il niega;</l>
<l>Ne fuor de l'uso suo s'allarga, ò piega.</l>
</lg>
<lg type="ottava">
<l>Tornan più volte al grato loco il giorno,</l>
<l>Quando senza sospetto il posson fare,</l>
<l>E che non hanno alcun di casa intorno,</l>
<l>Che ciò possa veder ne rapportare:</l>
<l>Poi, quando fatto v'han tanto soggiorno,</l>
<l>Che temon non alcun gli habbia à trovare,</l>
<l>Baciando il muro ogn'un da la sua parte,</l>
<l>Dice. Dio ci contenti; e poi si parte.</l>
</lg>
<lg type="ottava">
<l>Il bacio sol co'l desiderio arriva,</l>
<l>E sol gode di lor l'invida pietra;</l>
<l>Che quei miseri giovani ne priva,</l>
<l>E per se se gli succia, e se l'impetra.</l>
<l>La donna ne l'amor più calda, e viva,</l>
<l>Da poi, che s'è partita anchor s'arretra;</l>
<l>Richiama lui che torni, e vuol, ch'ascolte</l>
<l>Quel, che gli ha detto mille, e mille volte.</l>
</lg>
<lg type="ottava">
<l>L'innamorata figlia tanto l'ama,</l>
<l>Ha sì il pensiero in lui fermo, et intento,</l>
<l>Che non solo una volta il prega, e 'l chiama,</l>
<l>Ma talhor quattro, e cinque in un momento,</l>
<l>E poi quel, che da lui ricerca, e brama,</l>
<l>E quel, c'ha detto cento volte, e cento,</l>
<l>E mentre furo al loco à lor sì grato,</l>
<l>Non havean quasi mai d'altro parlato.</l>
</lg>
<lg type="ottava">
<l>Partonsi e questi, e quella, e 'l luogo aperto</l>
<l>Ricopron pria con le medesme cose,</l>
<l>Che pria, ch' à gli occhi lor fosse scoperto,</l>
<l>Tenner quelle fessure à tutti ascose.</l>
<l>Ritornan poi, che 'l tempo è lor offerto,</l>
<l>E se le vesti e oscure, e tenebrose.</l>
<l>Non si ripon la notte, e l'agio n'hanno,</l>
<l>Ne la donna, ne l'huom non se ne vanno.</l>
</lg>
<lg type="ottava">
<l>Quando la notte poi l'oscura veste</l>
<l>S'ammanta intorno, e le campagne adombra,</l>
<l>E la maggior la sù luce celeste,</l>
<l>Le tenebre à gli antipodi disgombra,</l>
<l>E 'l bel manto di stelle il ciel si veste,</l>
<l>Ogni pena d'amor gli amanti ingombra,</l>
<l>Questa, e quel si rammarica, e si dole,</l>
<l>Che tanto à rallegrarli indugi il Sole.</l>
</lg>
<lg type="ottava">
<l>Chi potria dire ogni amorosa cura,</l>
<l>Che travaglia la mente à questa, e à quello,</l>
<l>A la donna non par d'esser sicura,</l>
<l>Ch'egli (come detto ha) le dia l'anello.</l>
<l>Conosce, ch' al parlar poco si cura</l>
<l>Di volerla levar dal patrio hostello,</l>
<l>Che se l'amante tal pensier havesse,</l>
<l>Ella seco n'andria dov'ei volesse.</l>
</lg>
<lg type="ottava">
<l>N'ha ben talhor gittato qualche motto,</l>
<l>Ma l'ha veduto star tutto sospeso,</l>
<l>Anzi hà più volte il suo dir interrotto,</l>
<l>Et ha mostrato non havere inteso.</l>
<l>Teme, ch'egli in amor sagace, e dotto</l>
<l>Non habbia contra lei quel laccio teso,</l>
<l>Per isfogar le sue cupide voglie,</l>
<l>Ma che non pensi già farla sua moglie.</l>
</lg>
<lg type="ottava">
<l>Piange, e sospira, e se ne duol pian piano,</l>
<l>Ne molto stà, che quel pensiero annulla,</l>
<l>Ne può pensar, ch'ei sia tanto inhumano,</l>
<l>Che cerchi d'ingannare una fanciulla.</l>
<l>Pensa, se non la mena più lontano,</l>
<l>E marito con lei non si trastulla,</l>
<l>Che'l fa, perch'egli è saggio, e indugia alquanto,</l>
<l>Perche crede placare il padre intanto.</l>
</lg>
<lg type="ottava">
<l>Mentre pian pian la misera donzella</l>
<l>Per non si fare udir ragiona, e piange,</l>
<l>E questo, e quel pensier, che la flagella,</l>
<l>La dubbia mente sua tormenta, et ange;</l>
<l>De la luce del Sol lucida, e bella</l>
<l>Si duol, che troppo tardi esca del Gange,</l>
<l>Si leva, e guarda, e duolsi che Boote</l>
<l>Volga più che mai pigre le sue rote.</l>
</lg>
<lg type="ottava">
<l>E se la donna hor piange, et ha sospetto,</l>
<l>Che non l'inganni l'huomo, et hor s'attrista,</l>
<l>Che esca sì tardi il Sol de l'aureo letto</l>
<l>A rallegrare il ciel de la sua vista;</l>
<l>Non sente l'huom men travagliato il petto,</l>
<l>E non ha men di lei la mente trista,</l>
<l>Che men di lei si duol del maggior lume,</l>
<l>Che tanto stia ne l'ociose piume.</l>
</lg>
<lg type="ottava">
<l>Non ha però timor, ch'ella non l'ami,</l>
<l>Ne che per suo piacer cerchi ingannarlo,</l>
<l>E con finte lusinghe ordisca, e trami,</l>
<l>Godersi seco un tempo, e poi lasciarlo.</l>
<l>Ben vede quanto il matrimonio brami,</l>
<l>Poi ch'ovunque ei s'invia, vuol seguitarlo,</l>
<l>Vuol dare ogni contento à le sue voglie,</l>
<l>Pur che prima, che 'l dia, la faccia moglie.</l>
</lg>
<lg type="ottava">
<l>Tutto travaglia addolorato, e mesto</l>
<l>Il suo letto innocente, ove si posa,</l>
<l>Pensa con qual ragion, con qual protesto</l>
<l>Poi che 'l padre non vuol, la farà sposa.</l>
<l>Discorre, e solve hor quel periglio, hor questo,</l>
<l>Ma preveder nessun puote ogni cosa.</l>
<l>Una notte à un partito al fin s'attenne,</l>
<l>Che per mal d'ambedue nel cor li venne.</l>
</lg>
<lg type="ottava">
<l>Pensa, gita, che sia la notte oscura,</l>
<l>A tor con l'ombra sua la luce à quelli,</l>
<l>Che mentre à lor fu notte acerba, e dura,</l>
<l>Videro i rai del Sol lucidi, e belli.</l>
<l>Tornar di novo à le cortesi mura,</l>
<l>Che permetton, che vegga, e che favelli,</l>
<l>Et ordinar con lei, ch'à l'aer cieco</l>
<l>Si debbia preparare à fuggir seco.</l>
</lg>
<lg type="ottava">
<l>Che vuol condurla in una altra cittade,</l>
<l>Dica il padre, che sà, vuol poi sposarla,</l>
<l>Danari, gemme, et altre cose rade,</l>
<l>Per qualche tempo ha ben da sostentarla.</l>
<l>Intanto amici havrà di qualitade,</l>
<l>Che potranno co i padri accommodarla,</l>
<l>Ma ben conviene in questo usar tal froda,</l>
<l>Ch'alcun di casa non la vegga, ò l'oda.</l>
</lg>
<lg type="ottava">
<l>Passata che sarà la mezza notte,</l>
<l>Che vien d'un'hora, ò due pensa d'uscire,</l>
<l>Allhor, che per le case, e per le grotte</l>
<l>Ogni huomo, ogni animal dassi à dormire.</l>
<l>S'uscisser prima, ò poi, forse interrotte</l>
<l>Sariano à lor le strade del fuggire,</l>
<l>Potran per via più d'un ritrovar desto,</l>
<l>Che van tardi à dormire, ò surgon presto.</l>
</lg>
<lg type="ottava">
<l>E se prima esce Tisbe ne la strada,</l>
<l>Non li par, che sia ben, ch' ivi l'aspetti,</l>
<l>Perche qualcun de la stessa contrada</l>
<l>Non la vegga, e conosca, e non sospetti.</l>
<l>Ma sarà ben, che da lei se ne vada</l>
<l>Per questi, et altri infiniti rispetti</l>
<l>Fuor de la terra, ad un fonte vicino,</l>
<l>Dov'è il ricco sepolcro del Re Nino.</l>
</lg>
<lg type="ottava">
<l>Quivi corrà del suo bramato amore</l>
<l>Quel sì soave, e pretioso frutto,</l>
<l>Per cui sì spesso afflitto havuto ha il core,</l>
<l>E per cui così raro il volto asciutto.</l>
<l>N'andran poi come venga il primo albore</l>
<l>Poco lontan, ch'ei sà il camin per tutto,</l>
<l>Dove havran da un suo amico in un villaggio</l>
<l>Cavalli, et altre cose da viaggio.</l>
</lg>
<lg type="ottava">
<l>Questo sol dubio al fin restato gli era,</l>
<l>Come à quell'hora aprir potran le porte,</l>
<l>Che i padri lor le chiudon, come è sera,</l>
<l>Sì per l' inimicitia temon forte,</l>
<l>E per torre à lor servi ogni maniera</l>
<l>Di poter lor tramar vergogna, ò morte,</l>
<l>Se in letto son, pria che sia spento il lume,</l>
<l>Voglion le chiavi haver sotto le piume.</l>
</lg>
<lg type="ottava">
<l>Conchiude al fin, che sia buono argomento</l>
<l>Di far le chiavi contrafar, che danno</l>
<l>À l'uno, e l'altro amante impedimento,</l>
<l>Che quando piace à lor non se ne vanno.</l>
<l>L'Aurora à pena havea d'oro, e d'argento</l>
<l>Scoperto al mondo il suo lucido panno,</l>
<l>Ch'ambi del letto si levaro, e furo</l>
<l>Quasi ad un tempo al desiato muro.</l>
</lg>
<lg type="ottava">
<l>È ver, che sempre l'huom fu più per tempo</l>
<l>Non che prima di lei lasciasse il letto,</l>
<l>Ma v'andò sempre un gran spatio di tempo,</l>
<l>Pria, ch'ella à modo suo fosse in assetto.</l>
<l>S'affretta, e teme di non gire à tempo,</l>
<l>E grida con la fante, e co'l valletto,</l>
<l>E chiama pigro lui, lei poco accorta</l>
<l>Per questa, e quella cosa, che non porta.</l>
</lg>
<lg type="ottava">
<l>Come à lei parve essere in parte ornata,</l>
<l>Ma non à modo suo per la gran fretta,</l>
<l>Ritorna allegra, e scopre il muro, e guata,</l>
<l>E trova l'amor suo, ch'ivi l'aspetta.</l>
<l>Ode l'orecchia allhor la voce grata,</l>
<l>E l'occhio scopre il bel, che gli diletta,</l>
<l>Ma non vi fanno già quel gran soggiorno,</l>
<l>Che fer più d'una volta, e più d' un giorno.</l>
</lg>
<lg type="ottava">
<l>Perche l'huom, come pria, non si distende</l>
<l>À dar de l'amor suo questo, e quel segno;</l>
<l>Ma le discopre, e fa, ch'à pieno intende</l>
<l>Il poco fortunato suo disegno,</l>
<l>Che s'altro non gliel viete, e no'l contende,</l>
<l>Vuol viver qualche di fuor di quel regno,</l>
<l>Pur ch'ella d'accettar degni il partito</l>
<l>Di fuggir seco, e farlo suo marito.</l>
</lg>
<lg type="ottava">
<l>Ella, ch'altro nel cor mai non havea,</l>
<l>E che s'era fra se doluta spesso,</l>
<l>Ch'egli quel buon partito non prendea,</l>
<l>Di via fuggire, e lei menar con esso,</l>
<l>Lieta stava ad udir, ma no'l credea,</l>
<l>Fin che Piramo suo non l'hebbe espresso,</l>
<l>Che modo, e che maniera à tener s'have,</l>
<l>Per contrafare ogni nemica chiave.</l>
</lg>
<lg type="ottava">
<l>À quel, ch'ella ha da far, tempo non mette,</l>
<l>Ne vuol punto mancar da la sua parte,</l>
<l>Ma detto à l'amor suo, ch'ivi l'aspette,</l>
<l>Dice à Dio, bacia il muro, e poi si parte.</l>
<l>Cauta, e secreta andò, ne molto stette,</l>
<l>Che con cera involò con studio, et arte</l>
<l>À gl' incauti serragli immantinente</l>
<l>La stampa d'ogni croce, e d'ogni dente.</l>
</lg>
<lg type="ottava">
<l>Ritorna dove intrattenuto s'era</l>
<l>Piramo intanto, e 'l chiama, e l'ode, e scorge,</l>
<l>Pon poi sopra un baston l' impressa cera,</l>
<l>E l'invia per quel fesso, e glie la porge.</l>
<l>Ei la medesma tien forma, e maniera,</l>
<l>Quel ferro inganna, e alcun non se n'accorge,</l>
<l>Che la lima, il martel, l'incude, e 'l foco</l>
<l>Fer tal, che sol la sua chiave v' ha loco.</l>
</lg>
<lg type="ottava">
<l>Si parte ei con gran studio, e affretta il piede,</l>
<l>E ritrova un' artefice ben dotto</l>
<l>E 'l prega, e li promette gran mercede,</l>
<l>Che voglia lavorar, ne faccia motto,</l>
<l>Più chiavi come in quelle cere vede,</l>
<l>E le vuol pria, che 'l dì splenda di sotto,</l>
<l>Però che pria, che 'l Sol nel mar si lavi,</l>
<l>Dice d'havere à far di quelle chiavi.</l>
</lg>
<lg type="ottava">
<l>Ben conosce l'artista al bel sembiante,</l>
<l>À gli atti honesti, à la gentil favella,</l>
<l>Ch'ei malfattor non è, ma bene amante,</l>
<l>Che vuol goder d'alcuna donna bella.</l>
<l>E ben allhor si ricordò di quante</l>
<l>Per se ne fe ne la sua età novella,</l>
<l>E 'l trovò in questo affar sì ben disposto,</l>
<l>Che 'l contentò con diligenza, e tosto.</l>
</lg>
<lg type="ottava">
<l>Intanto Tisbe aduna, e mette insieme</l>
<l>Quel poco mobil, che portar disegna,</l>
<l>E perche alcun non se n'accorga, teme,</l>
<l>Più secreta, che può, far ciò s'ingegna.</l>
<l>E che troppo poi stian l'affligge, e preme</l>
<l>Le stelle à far la solita rassegna,</l>
<l>Le par, che stian più de la loro usanza</l>
<l>À far veder la lor bella ordinanza.</l>
</lg>
<lg type="ottava">
<l>Le par, che troppo il Sol faccia dimora</l>
<l>À ritornarsi al suo splendido tetto,</l>
<l>E non le par già mai veder quell'hora</l>
<l>Di giunger col suo amor petto con petto,</l>
<l>E gustar quell'ambrosia, che dimora</l>
<l>Ne le vermiglie labra, e quel diletto,</l>
<l>Che dà del vero amor l'ultimo segno,</l>
<l>Ne si può haver di lui più certo pegno.</l>
</lg>
<lg type="ottava">
<l>Ha più d'un luogo in casa, dove sole</l>
<l>Percotere à cert'hora il solar raggio,</l>
<l>Ne sol, che già v'habbia percosso, vole,</l>
<l>Ma che l'habbia passato d' avantaggio.</l>
<l>Corre, e vi guarda, e poi del Sol si dole,</l>
<l>Non che s'oda però, ma nel coraggio,</l>
<l>Che sia quel dì si negligente, e tardo</l>
<l>Ad illustrar quel muro co'l suo sguardo.</l>
</lg>
<lg type="ottava">
<l>Lascia quel luogo, e torna al sasso aperto</l>
<l>E tanto, ch'andò via, che speranz'have,</l>
<l>Che sia tornato Piramo, e tien certo,</l>
<l>C'habbia con lui l'adulterina chiave.</l>
<l>Vi guarda, e il chiama poi, che l'ha scoperto,</l>
<l>E l' è, ch'ei non vi sia, noiosa, e grave,</l>
<l>Teme, ch'alcun non trovi à lui sì fido,</l>
<l>Che voglia far quello istrumento infido.</l>
</lg>
<lg type="ottava">
<l>Con travaglio, e timor l'aspetta un poco,</l>
<l>Ma pare à lei d'haver tardato molto,</l>
<l>Va poi (come ha coperto il rotto loco)</l>
<l>Al muro, ond'havea il piè pur dianzi tolto.</l>
<l>Ben crede, che 'l maggior celeste foco</l>
<l>Habbia à quel sasso homai percosso il volto,</l>
<l>E trova, e se ne duol, che non vi giunge,</l>
<l>Anzi le par, che sia poco men lunge.</l>
</lg>
<lg type="ottava">
<l>Piramo intanto à suoi negotij intende,</l>
<l>E cerca di spedir molti partiti,</l>
<l>Ch'è ben, s'à gir lontan l'amor l'accende,</l>
<l>Che lasci i fatti suoi chiari, e spediti.</l>
<l>E così ben sà far, che non comprende</l>
<l>Alcun, ch'ei lasciar cerchi i patrij liti,</l>
<l>E 'l suo più gran travaglio, e grande intento</l>
<l>È d'ammassare insieme oro, et argento.</l>
</lg>
<lg type="ottava">
<l>Poi, c'hebbe quelle cose à fin condotte,</l>
<l>Ch'erano à l'andar suo molto importanti,</l>
<l>À casa si tornò vicino à notte</l>
<l>Con gli istrumenti fidi à i fidi amanti.</l>
<l>E come torna à le muraglie rotte,</l>
<l>Trova la sposa sua, che in doglia, e in pianti</l>
<l>Passato havea gran parte di quel giorno,</l>
<l>Vedendo tanto indugio al suo ritorno.</l>
</lg>
<lg type="ottava">
<l>Rallegrata che l'hebbe, e instrutta meglio</l>
<l>Di quanto havesse à far parte per parte,</l>
<l>Stassi poco à goder l'amato speglio,</l>
<l>Ma dà le chiavi à lei, bacia, e si parte,</l>
<l>Che pria, che l'aurea sposa il bianco veglio</l>
<l>Lasci, spera goderla in altra parte.</l>
<l>E fra le notti lunghe, c'havut' hanno,</l>
<l>Questa fu la più lunga, e di più danno.</l>
</lg>
<lg type="ottava">
<l>Il padre in guardia havea la figlia bella</l>
<l>Data ad una prudente, e casta zia,</l>
<l>Che con l'essempio buon, con la favella</l>
<l>La più lodata à lei mostrasse via.</l>
<l>Seco l'innamorata damigella</l>
<l>In una stanza ogni notte dormia,</l>
<l>E ben le convenia d'essere accorta,</l>
<l>Per ingannar sì diligente scorta.</l>
</lg>
<lg type="ottava">
<l>E però havea d'un vin dato la sera</l>
<l>À quella vecchia accorta, e vigilante,</l>
<l>Il qual, con certa polvere, che v'era,</l>
<l>Di far dormir tant'hore era bastante.</l>
<l>Ben la misura havea fidata, e vera,</l>
<l>Che tutto havuto havea dal fido amante.</l>
<l>E fu quel beveraggio sì perfetto,</l>
<l>Che non nocque à la donna, e fe l'effetto.</l>
</lg>
<lg type="ottava">
<l>La prende un sonno sì profondo, e grave,</l>
<l>Che sia pur romor grande, ella non l'ode.</l>
<l>Onde d'aprir la figlia più non pave</l>
<l>Le porte de i balcon per la custode.</l>
<l>E se ben l'altre notti aperti gli have,</l>
<l>Trovò più d'una scusa, e d'una frode,</l>
<l>E disse cosa haver fuor de la loggia,</l>
<l>Che volea torre à la notturna pioggia.</l>
</lg>
<lg type="ottava">
<l>Et hor con core intrepido, e sicuro</l>
<l>Senza far' altra scusa i balconi apre,</l>
<l>Hor quel, che guarda verso il pigro Arturo,</l>
<l>Hor quel, che scopre le celesti capre.</l>
<l>Si duol del tardo moto, e dopo il muro</l>
<l>Chiude, ne molto stà, ch' ancho il riapre,</l>
<l>Vuol saper se ben sà, ch'è troppo presto</l>
<l>Quando s'alza quel segno, e abbassa questo.</l>
</lg>
<lg type="ottava">
<l>Leva come è vicin d'un'hora à l'hora,</l>
<l>Che partir si dovea l'ardita faccia:</l>
<l>E le par meglio uscir per tempo fuora,</l>
<l>Che gir sì tardi, ch'aspettar si faccia.</l>
<l>Che vuoi fare infelice, aspetta anchora,</l>
<l>Fuggi il crudel destin, che ti minaccia:</l>
<l>Ch'io temo, che la tua soverchia voglia</l>
<l>Quel ben, che speri haver, non cangi in doglia.</l>
</lg>
<lg type="ottava">
<l>Si veste, e prende un fascetto, c'ha fatto,</l>
<l>Dove le cose sue più rare porta,</l>
<l>Ne le bisogna ferro contrafatto,</l>
<l>Co'l quale si debbia aprir la prima porta,</l>
<l>Che non le può contender questo tratto</l>
<l>Le chiavi sue l'addormentata scorta,</l>
<l>Che mentre dorme, e sonnacchiosa essala,</l>
<l>Le toglie, et apre, et esce in una sala.</l>
</lg>
<lg type="ottava">
<l>Dove non fece già d'andar disegno</l>
<l>Per dritto filo, ov'ha fermo il pensiero</l>
<l>Di porre in opra il contrafatto ingegno,</l>
<l>E provar se quel fabro ha detto il vero,</l>
<l>Che s'al buio non gisse à punto al segno,</l>
<l>Le si potria confondere il sentiero,</l>
<l>E potrebbe tentar molti usci, prima,</l>
<l>Che quel trovasse, che d'aprir fa stima.</l>
</lg>
<lg type="ottava">
<l>Come il sospeso piè la sala ottiene,</l>
<l>Si volge a man sinistra, e 'l muro trova,</l>
<l>E con ambe le mani à lui s'attiene,</l>
<l>Ma la destra và innanzi, e palpa, e prova.</l>
<l>Passa quest'uscio, e quel tanto che viene</l>
<l>À quel, dove ha da far la prima prova;</l>
<l>E dopo assai cercar la toppa incontra,</l>
<l>E prova, se la chiave si riscontra.</l>
</lg>
<lg type="ottava">
<l>Se ben la fedel toppa non consente</l>
<l>Con varij suoi riscontri, e varij ingegni</l>
<l>D'essere ad altra chiave obediente,</l>
<l>Ch' à quella, che 'l Signor vuol ch' ivi regni:</l>
<l>Pur, quando scontra ogni croce, ogni dente,</l>
<l>E che ritrova tutti i contrasegni,</l>
<l>Che le diede il signor, crede al mentire</l>
<l>De la bugiarda chiave, e lascia aprire.</l>
</lg>
<lg type="ottava">
<l>Allegra esce di sala, e 'l muro prende,</l>
<l>E tien ben à memoria ovunque passa,</l>
<l>Giunge à le scale, e quelle, che discende,</l>
<l>Conta, che vuol saper quante ne lassa.</l>
<l>E tanto à gire in giù contando intende,</l>
<l>Che si ritrova à la scala più bassa,</l>
<l>Giunge poi dove un ferro assai più forte</l>
<l>Apre, et inganna anchor le maggior porte.</l>
</lg>
<lg type="ottava">
<l>Come il cupido piè la strada ottenne,</l>
<l>Al fermo loco amor così la punge,</l>
<l>Che quando havesse al suo correr le penne,</l>
<l>Non giungeria più presto che vi giunge.</l>
<l>Sotto l'ombra d'un' arbore si tenne,</l>
<l>Ch' intorno i rami suoi stende assai lunge,</l>
<l>D'un gelso, ch'era lì carco di frutti,</l>
<l>Come neve del ciel, candidi tutti.</l>
</lg>
<lg type="ottava">
<l>Con intrepido cor ne l'herba giace,</l>
<l>Che forte, e ardita la faceva amore.</l>
<l>Hor mentre spera haver contento, e pace,</l>
<l>E satisfar d'ogni diletto al core;</l>
<l>Compare un fier Leone empio, e rapace</l>
<l>Non lunge, e nel venir fa tal romore,</l>
<l>Ch'ella, che sente come altero rugge,</l>
<l>Si leva, e con piè timido la fugge.</l>
</lg>
<lg type="ottava">
<l>Dal viso il bel color subito sparse,</l>
<l>E s'arricciò à la donna ogni capello,</l>
<l>Come al raggio lunar lontan comparse</l>
<l>Quel feroce animal crudele, e fello.</l>
<l>Ne venne il picciol fascio à ricordarse,</l>
<l>Ch'appresso al fonte cristallino, e bello</l>
<l>Havea lasciato, ov'era la sua vesta,</l>
<l>Anzi le cadde il vel, c'aveva in testa.</l>
</lg>
<lg type="ottava">
<l>In una oscura grotta si nasconde,</l>
<l>Là dove piena di paura stassi,</l>
<l>E s'ode mormorar pure una fronde,</l>
<l>Trema qual foglia al vento, e di giel fassi.</l>
<l>Dritto il Leone à le sue solite onde</l>
<l>Per cavarsi la sete affretta i passi,</l>
<l>C'havea pur dianzi un bue posto à giacere,</l>
<l>E ben satio di lui venia per bere.</l>
</lg>
<lg type="ottava">
<l>E tinto di quel sangue, e sparso tutto,</l>
<l>E la bocca, e la fronte, e 'l collo, e 'l pelo,</l>
<l>AI fonte già così macchiato, e brutto,</l>
<l>E come piacque al non benigno cielo,</l>
<l>Fu in quella parte il rio Leon condutto,</l>
<l>Dove lasciato havea la donna il velo,</l>
<l>E spinto dal furor, che 'l punge, e caccia,</l>
<l>Il fiuta, in bocca il prende, il macchia, e straccia.</l>
</lg>
<lg type="ottava">
<l>À l'arbor poi, c' ha il picciol fascio al piede,</l>
<l>Con maggior rabbia, e maggior furia giunge,</l>
<l>E quello imbocca subito che 'l vede,</l>
<l>E d'empia morte novi indicij aggiunge.</l>
<l>Da poi beve à bastanza il fonte, e riede</l>
<l>Dove il furor, ch'egli ha, lo sprona, e punge,</l>
<l>Et à pena il crudel se n'era andato,</l>
<l>Che giunse l' infelice innamorato.</l>
</lg>
<lg type="ottava">
<l>Piramo anchor nel petto ha tanto foco,</l>
<l>Che di quel ch'ordinò, più tosto sorge,</l>
<l>Perche se giunge pria la donna al loco,</l>
<l>Troppo grand'agio à gl' infortunij porge.</l>
<l>À ratto andar lo stimola non poco</l>
<l>La porta del suo amor, ch'aperta scorge,</l>
<l>Che li fa vero inditio, e manifesto</l>
<l>Che si partì di lui Tisbe più presto.</l>
</lg>
<lg type="ottava">
<l>Ritrova prima il vel macchiato in terra,</l>
<l>E d'un gran mal comincia à temer forte.</l>
<l>No'l riconosce già, che in quella terra</l>
<l>Molte il soglion portar di quella sorte.</l>
<l>Ma come con più studio gli occhi atterra,</l>
<l>Trova segnal di necessaria morte.</l>
<l>Vede sangue per tutto, e nel sabbione</l>
<l>Conosce le pedate del Leone.</l>
</lg>
<lg type="ottava">
<l>Deh Luna ascondi il luminoso corno,</l>
<l>E più che puoi, fa questa notte bruna,</l>
<l>Adombra il ciel tu Noto d'ogn' intorno,</l>
<l>E le più scure nubi insieme aduna.</l>
<l>Che 'l mal, ch'ad ambedue vuol torre il giorno,</l>
<l>E intanto passerà questa fortuna</l>
<l>Non trovi, e vegga, io dico, quella vesta,</l>
<l>Che coppia sì gentil vuol far funesta.</l>
</lg>
<lg type="ottava">
<l>Stà con gran diligenza à riguardare,</l>
<l>E non può gli occhi più tor da l'arena,</l>
<l>E 'l piè, ch' impresso del Leon v'appare,</l>
<l>Quel giovane infelice à morte mena.</l>
<l>Discorre, guarda, e và, ne può trovare</l>
<l>Cosa, che non sia trista, e di duol piena,</l>
<l>L'orma il conduce, e fa, che trova, e guarda</l>
<l>Quella veste colpevole, e bugiarda.</l>
</lg>
<lg type="ottava">
<l>Deh non dar fede misero à quel panno,</l>
<l>Che di così gran male indicio apporta,</l>
<l>E che t'astringe à creder per tuo danno,</l>
<l>Che senza dubbio alcun Tisbe sia morta.</l>
<l>Ne ti lasciar sì vincer da l'affanno,</l>
<l>Che vogli à giorni tuoi chiuder la porta.</l>
<l>Attendi un poco anchor, ch'ella ne viene,</l>
<l>E non ti priverai di tanto bene.</l>
</lg>
<lg type="ottava">
<l>Come dà l'infelice i miseri occhi</l>
<l>Nel sangue, e prende quella vesta, e vede,</l>
<l>E riconosce le cinture, e i fiocchi,</l>
<l>E molti altri ornamenti ch'ei le diede:</l>
<l>Convien, che in pianto, e 'n lagrimar trabocchi</l>
<l>Il gran dolor, che 'l cor gli punge, e fiede,</l>
<l>Ben ch'in principio il duol l'occupa tanto,</l>
<l>Che pena à darlo fuora in voce, e in pianto.</l>
</lg>
<lg type="ottava">
<l>Come ricuperar la voce puote,</l>
<l>E ch'aperte al suo duol trova le porte,</l>
<l>Di lagrime bagnando ambe le gote,</l>
<l>E facendosi udir, più che può forte,</l>
<l>Dice quest'acre, e dolorose note,</l>
<l>Dunque m'hai tolto invidiosa morte</l>
<l>La mia dolce compagna in un momento,</l>
<l>Hor, ch' io sperava haverne ogni contento.</l>
</lg>
<lg type="ottava">
<l>Ahi quanto, ahi quanto à noi voi fate torto</l>
<l>Siate stelle, destin fortuna, ò fato,</l>
<l>À far in questo amor rimaner morto,</l>
<l>Chi non ha punto in questo amore errato.</l>
<l>Cercammo al nostro mal trovar conforto</l>
<l>Con modo ragionevole, e lodato,</l>
<l>E 'l nostro consumar giusto desio</l>
<l>Con la legge de gli huomini, e di Dio.</l>
</lg>
<lg type="ottava">
<l>Non meritava già sì giusta voglia</l>
<l>Da te sorte crudel tal premio havere,</l>
<l>Ne d'alma sì gentil sì bella spoglia,</l>
<l>Farsi esca di rapaci, et empie fiere.</l>
<l>Deh cieli per aggiugner doglia, à doglia,</l>
<l>Che non mi fate al men l'ossa vedere?</l>
<l>Chi mi mostra il camin dov'ho d'andare,</l>
<l>Per trovar quel, che non vorrei trovare?</l>
</lg>
<lg type="ottava">
<l>Oime, che molte fiere uccisa l' hanno,</l>
<l>E straciata co i denti, e con gli artigli,</l>
<l>Come fa testimonio il sangue, e 'l panno,</l>
<l>E gli ornamenti suoi fatti vermigli.</l>
<l>E divisa in più parti iti saranno</l>
<l>A farne parte à i lor voraci figli</l>
<l>Leoni, et altre fiere horrende, e strane,</l>
<l>Troppo dolce esca à le lor crude tane.</l>
</lg>
<lg type="ottava">
<l>Quanto restiam panno infelice mesti</l>
<l>Ahi quanto, ahi quanto ben ci è stato tolto.</l>
<l>Tu le sue belle carni già godesti,</l>
<l>Io la divinità del suo bel volto.</l>
<l>Tù di goderle più privato resti,</l>
<l>Et io del frutto anchor, c'hoggi havrei colto.</l>
<l>Quel ben, c'havesti già, tu l'hai perduto,</l>
<l>Et io quel, c'hebbi, e c'havrei tosto havuto.</l>
</lg>
<lg type="ottava">
<l>Renditi veste, à me dolce, et humana,</l>
<l>Si ch' io ti abbracci, e contentar ti dei,</l>
<l>Ch'io baci questo sangue, e questa lana,</l>
<l>Poi ch'abbracciar non posso, e bacciar lei.</l>
<l>Deh lascia homai crudel Leon la tana,</l>
<l>E non venga un sol, ma cinque, e sei,</l>
<l>E s'à la moglie mia sepolcro sete,</l>
<l>Me di tal gratia anchor degno rendete.</l>
</lg>
<lg type="ottava">
<l>Ma ben si mostra un' huom di poco core,</l>
<l>Quando cerca d'haver d'altrui la morte,</l>
<l>Dovrebbe un, ch'arde di perfetto amore,</l>
<l>Mostrarsi ardito in qual si voglia sorte.</l>
<l>Io n'hebbi colpa, io sol commisi errore,</l>
<l>Io le feci lasciar le patrie porte,</l>
<l>E se pur che venisse, io facea stima,</l>
<l>Doveva esser più accorto, e venir prima.</l>
</lg>
<lg type="ottava">
<l>E se venia il Leone à l'onda fresca,</l>
<l>Forse c'havrei lui morto, e lei difesa,</l>
<l>E se pur' io di lui fossi stato esca,</l>
<l>Havrei salvata lei da tale offesa.</l>
<l>Ma vo, che vegga anchor qlunto m' incresca,</l>
<l>Quanto n'habbia dolor, quanto mi pesa,</l>
<l>Ch'al comparir di lui non mi trovassi</l>
<l>Per mostrar che valessi, e quanto amassi.</l>
</lg>
<lg type="ottava">
<l>Conosca al mio morir l'alma sua degna</l>
<l>Di quanto, e quale affetto è 'l mio cor punto,</l>
<l>Che se in un core immenso amor non regna,</l>
<l>Non suol l'huom mai condursi à questo punto.</l>
<l>E perche la mia man voglio, che spegna</l>
<l>La luce mia, conosca, che se giunto</l>
<l>Io fossi à tempo, à stimar poco havea</l>
<l>La vita in caso, ov'io vincer potea.</l>
</lg>
<lg type="ottava">
<l>Appoggia in terra il pomo de la spada</l>
<l>Per far, che con la punta il petto offenda.</l>
<l>Deh lumi de l'eterna alta contrada</l>
<l>Oprate, che qualcun quel pianto intenda,</l>
<l>Che per vetar, che sù l'acciar non cada,</l>
<l>A questo ponga indugio, e gliel contenda,</l>
<l>Che Tisbe già lasciato have lo speco,</l>
<l>E lieta vien, che vuol godersi seco.</l>
</lg>
<lg type="ottava">
<l>E poi c'huomini, e Dei questo non fanno,</l>
<l>Che fate piante voi, voi che 'l vedete?</l>
<l>Che non cavate lui di tanto affanno?</l>
<l>Che non li dite quel, che visto havete?</l>
<l>Movete le radici à tanto danno,</l>
<l>E lui co i rami per pietà tenete.</l>
<l>Potete voi soffrir, che perda il giorno</l>
<l>Sì perfetto amator, giovan sì adorno?</l>
</lg>
<lg type="ottava">
<l>E tanto più, che se 'l tenete alquanto,</l>
<l>Ogni poco di tempo, ogni momento,</l>
<l>Non fu già mai sotto 'l celeste manto</l>
<l>Più fortunato sposo, e più contento:</l>
<l>Che la sua bella Tisbe viene intanto</l>
<l>Per dirgli il suo timore, e 'l suo spavento,</l>
<l>Vuoi dirgli ove fuggisse, ove sia stata,</l>
<l>E come dal Leon si sia salvata.</l>
</lg>
<lg type="ottava">
<l>Il miser disperato s'abbandona</l>
<l>Quando nol prende alcun, ne gliè conteso,</l>
<l>E lascia ruinar la sua persona</l>
<l>Sopra il pungente acciar con tutto 'l peso.</l>
<l>L'ignuda spada sua pungente, e buona</l>
<l>Ch'ogni altro havria più volentieri offeso,</l>
<l>Non può fuggir di far quel crudo effetto,</l>
<l>E passa al suo Signor la veste, e 'l petto.</l>
</lg>
<lg type="ottava">
<l>Come se danno ad una valle un fonte</l>
<l>Acque, che vengan chiuse in un condotto,</l>
<l>Che in abondanza calan giù d'un monte,</l>
<l>Se un poco, ove è più basso, il piombo è rotto,</l>
<l>Manda in su l'acqua, e fa, che in aria monte</l>
<l>La canna, che forata è più di sotto,</l>
<l>Che l'onda, che in giù preme, e vien contraria,</l>
<l>Fa, ch'al ciel s'alza, e stride, e rompe l'aria:</l>
</lg>
<lg type="ottava">
<l>Così del molto sangue, che sì mosse</l>
<l>Per voler aiutar le parti offese,</l>
<l>Quando il misero amante si percosse,</l>
<l>Quel, che corse al soccorso, tanto ascese,</l>
<l>Che fece quelle gelse tutte rosse,</l>
<l>Ch'à l'arbor testimonio erano appese,</l>
<l>E 'l piè tanto di lui venne à cibarse,</l>
<l>Che sempre i frutti poi di sangue sparse.</l>
</lg>
<lg type="ottava">
<l>Senza haver ben lasciata la paura</l>
<l>La donna vien con non sicuro piede,</l>
<l>Ch'ogni pensiero ha posto, et ogni cura</l>
<l>Di non mancar de la promessa fede.</l>
<l>Giunge vicino al fonte, e raffigura</l>
<l>L'arbor dove ha d'andar: ma quando vede</l>
<l>I frutti bianchi suoi d'altro colore</l>
<l>In dubbio stà di non pigliar errore.</l>
</lg>
<lg type="ottava">
<l>Ó sventurata, e dove ti conduce</l>
<l>Il pensier, c'hai di servar bene il patto</l>
<l>Per poter con l'udire, e con la luce</l>
<l>Contentare ancho il sì cupido tatto.</l>
<l>Ahi quanto mal per te sì chiara luce</l>
<l>La Luna consapevole del fatto,</l>
<l>Che spande così chiara il suo splendore</l>
<l>Per mostrarti il tuo inganno, e 'l tuo dolore.</l>
</lg>
<lg type="ottava">
<l>Tu speri al giunger tuo, che 'l bello aspetto</l>
<l>Debbia far l'occhio tuo contento, e lieto;</l>
<l>Che debbia il parlar dolce, e pien d'affetto</l>
<l>Dare à l'orecchio il cibo consueto;</l>
<l>Speri baciarlo, e prender quel diletto,</l>
<l>Che non potesti prender per l'adrieto;</l>
<l>E speri ancho trovar paesi esterni,</l>
<l>E goderti con lui poi molti verni.</l>
</lg>
<lg type="ottava">
<l>Ma tu vorresti haver, quando il vedrai,</l>
<l>Misera al giunger tuo cieca la vista:</l>
<l>E le poche parole, ch'udirai,</l>
<l>Faran l'orecchia tua dolente, e trista.</l>
<l>Quel poco tempo morto il bacerai,</l>
<l>Che fia co'l corpo tuo l'anima mista,</l>
<l>E i verni, che farai seco soggiorno,</l>
<l>Non soffriran, che vegga il primo giorno.</l>
</lg>
<lg type="ottava">
<l>Va da quell'arbor misera discosto,</l>
<l>Cerca per l'orme ove il Leon s'annida,</l>
<l>Tanto, che trovi dove stà nascosto,</l>
<l>E non ti curar punto, che t'uccida.</l>
<l>Ó ne la fronte fa cieca più tosto</l>
<l>La luce, che t'alluma, e che ti guida;</l>
<l>Misera, ad ogni mal prima t' inchina,</l>
<l>Che veggan gli occhi tuoi tanta ruina.</l>
</lg>
<lg type="ottava">
<l>Hor come meglio i frutti, e l'arbor vede,</l>
<l>E che non fosser tai pur sì rimembra,</l>
<l>Scorge, che la vermiglia terra fiede</l>
<l>Un, che sì muor con le tremanti membra.</l>
<l>Torna pallida, e smorta à dietro il piede,</l>
<l>Tanto, ch'un bosso il suo color rassembra,</l>
<l>E pian trema al principio, come il mare,</l>
<l>Cui cominci lieve aura à far gonfiare.</l>
</lg>
<lg type="ottava">
<l>Ma poi se 'l vento cresce, e 'l mar tormenta</l>
<l>Tanto, che tutto il rompa, apra, e confonda,</l>
<l>Fa, che 'l suo duol con più romor si senta,</l>
<l>La rotta, et agitata, e torbida onda:</l>
<l>Così poi, che la donna mal contenta</l>
<l>Vede, che 'l suo mal cresce, e soprabonda,</l>
<l>E raffigura il suo marito fido,</l>
<l>Fa sentire il suo duol con maggior grido.</l>
</lg>
<lg type="ottava">
<l>Sentir fa l'alta, e dolorosa voce,</l>
<l>E si batte la man, si batte il petto,</l>
<l>Al volto smorto, à i capei biondi noce,</l>
<l>E mostra in mille modi il grande affetto.</l>
<l>Al corpo amato poi corse veloce,</l>
<l>E l'abbracciò con suo poco diletto,</l>
<l>Sparse d'amaro pianto il corpo essangue,</l>
<l>E temperò col lagrimare il sangue.</l>
</lg>
<lg type="ottava">
<l>Bacia più volte il suo pallido volto,</l>
<l>E chiama l'amor suo più, che può forte,</l>
<l>Dolce Piramo mio chi mi t'ha tolto?</l>
<l>Rispondi à l'infelice tua consorte.</l>
<l>Chi da la vita tua lo stame ha sciolto,</l>
<l>Qual fato ò qual cagion ti die la morte?</l>
<l>Rispondi à chi tu sai, che tanto t'ama,</l>
<l>A la tua cara Tisbe, che ti chiama.</l>
</lg>
<lg type="ottava">
<l>Al nome dolce, à la promessa fede</l>
<l>Leva Piramo allhora i languidi occhi,</l>
<l>E subito, che lei conosce, e vede,</l>
<l>Par, che dubia allegrezza il cor gli tocchi.</l>
<l>E tal forza al parlar la voglia diede,</l>
<l>Che disse, che la veste, il velo, e i fiocchi,</l>
<l>E l'ornamento suo di sangue tinto,</l>
<l>Con l'orme del Leon l'haveano estinto.</l>
</lg>
<lg type="ottava">
<l>Volea più dir, ma la sua misera alma</l>
<l>Venuta era al suo fine, e fu sforzata,</l>
<l>D'abbandonar la sua terrestre salma,</l>
<l>E la moglie infelice, e disperata.</l>
<l>Raddoppia il grido, e batte palma, à palma,</l>
<l>L'abbraccia cosi morto, il bacia, e 'l guata,</l>
<l>E ben che 'l molto duol molto impedisse</l>
<l>Il suo rotto parlar pur così disse.</l>
</lg>
<lg type="ottava">
<l>Se le mie sanguinose, e tinte vesti</l>
<l>Del non mio sangue ti toccar sì il core,</l>
<l>Perche me morta Piramo credesti,</l>
<l>Se ben potevi in ciò prendere errore,</l>
<l>Che di tua mano uccider ti volesti,</l>
<l>Per dimostrar la forza del tuo amore,</l>
<l>Che farò io, che te, mio conforto,</l>
<l>E veggo, e tocco, e tengo in braccio morto?</l>
</lg>
<lg type="ottava">
<l>Io già non veggio una macchiata scorza,</l>
<l>Ne posso ingannar d'opinione,</l>
<l>Io te, te veggio morto, onde mi sforza</l>
<l>Amor la tua mort'empia, ogni ragione</l>
<l>À mostrar, che 'l mio amor non ha men forza,</l>
<l>E che non è di men perfettione,</l>
<l>E se tu fosti in te per me tant'empio,</l>
<l>Che debbo io far per te con questo essempio?</l>
</lg>
<lg type="ottava">
<l>E se togliesti al bel sembiante humano</l>
<l>Con cor viril la viva imago, e bella,</l>
<l>Si come piacque al caso horrendo, e strano,</l>
<l>Che t'ordinò la tua maligna stella:</l>
<l>Amor darà tal forza à questa mano,</l>
<l>Se ben sono una tenera donzella,</l>
<l>Che chiamata sarò per l'avenire,</l>
<l>E compagna, e cagion del tuo morire.</l>
</lg>
<lg type="ottava">
<l>E dove morte sol pria potea fare</l>
<l>Che non s'unisse il tuo bel corpo al mio,</l>
<l>Morte non ci potrà più separare,</l>
<l>Poi ch'ogni ragion vuol, che mora anch' io.</l>
<l>Vogliate ò padri miseri accettare</l>
<l>Il nostro ragionevole desio,</l>
<l>Che quei, ch' amor congiunse, e l'ultima hora,</l>
<l>Congiunga insieme un sol sepolcro anchora.</l>
</lg>
<lg type="ottava">
<l>Tu, che co i rami tuoi bramato legno</l>
<l>Copri hora un morto, e dei coprirne due</l>
<l>Sotto cui doppio già, ma van disegno</l>
<l>Di goder ambo, e non di morir fue,</l>
<l>Serba di noi perpetuo eterno segno,</l>
<l>Tingi tutte di duol le gelse tue,</l>
<l>Fa lor del nostro sangue oscuro il manto,</l>
<l>Ch'altro non voglia dir, che doglia, e pianto.</l>
</lg>
<lg type="ottava">
<l>Ma par chi tanto indugia, che non habbia</l>
<l>Di morir voglia, anzi la morte schive.</l>
<l>Da i baci estremi à le defunte labbia,</l>
<l>Che tanto amato havea di baciar vive.</l>
<l>Alza l'acciar da la sanguigna sabbia,</l>
<l>E pria che del veder le luci prive,</l>
<l>Dice queste parole, e tien ben mente</l>
<l>A la spada homicida, et innocente.</l>
</lg>
<lg type="ottava">
<l>Deh poi c'hoggi la mia crudel fortuna</l>
<l>In vece d'ogni ben, d'ogni dolcezza,</l>
<l>Contra me disperata insieme aduna</l>
<l>Quanta fu mai nel mondo ira, et asprezza,</l>
<l>Terso, e lucido acciar mia vista imbruna,</l>
<l>E 'l mio stame vital subito spezza,</l>
<l>E in vece de l'usata crudeltate,</l>
<l>Ne l'uccidermi tosto usa pietate.</l>
</lg>
<lg type="ottava">
<l>Sopra il pungente acciar cader si lassa,</l>
<l>Che forse suo mal grado il petto offende,</l>
<l>E tanto il peso in giù la donna abbassa,</l>
<l>Che giunge al caro sposo, e 'n braccio il prende.</l>
<l>Un peregrin non lunge in tanto passa,</l>
<l>E 'l pianger de la donna à caso intende,</l>
<l>E 'l piede à quel gridar drizza, e 'l pensiero,</l>
<l>Che vuol saper di quel lamento il vero.</l>
</lg>
<lg type="ottava">
<l>Tanto di vivo à Tisbe era rimaso,</l>
<l>Che potè far, che 'l peregrin sapesse</l>
<l>Di loro amanti il doloroso caso,</l>
<l>E lui pregò ch' à i lor padri il dicesse.</l>
<l>A lei del viver suo giunta à l'occaso</l>
<l>Quelle gratie, che volle, il ciel concesse.</l>
<l>Mostra il frutto al mantel quando è maturo</l>
<l>Quel sangue, e quel color funebre, e scuro.</l>
</lg>
<lg type="ottava">
<l>Quel miserabil fin s'udi per tutto,</l>
<l>Passando andò in quest'orecchia, e in quella,</l>
<l>Occhio non fù che rimanesse asciutto,</l>
<l>Pianse ogn'un la lor sorte acerba, e fella.</l>
<l>Con lagrime i lor padri, e amaro lutto</l>
<l>Collocaro il garzone, e la donzella</l>
<l>In un comun sepolcro, e i ricchi marmi</l>
<l>Fer d'accordo segnar di questi carmi.</l>
</lg>
<lg type="ottava">
<l>Qui stan Piramo, e Tisbe; amansi, e danno</l>
<l>Ordine d'ire al fonte, ella s' invia.</l>
<l>Viene il leon, fugge ella, e lascia il panno;</l>
<l>L'insanguina il Leon, beve, e va via.</l>
<l>Le vesti uccider poi l'amante fanno,</l>
<l>Ond'ella apre al morir l'istessa via.</l>
<l>E quando l'una, e l'altra alma si svelse,</l>
<l>Tinser del sangue lor le bianche gelse.</l>
</lg>
<lg type="ottava">
<l>Così contava Alcitoe, e in tal maniera</l>
<l>L'amor dipinse, e le bellezze conte,</l>
<l>Et ogni lor miseria così intera,</l>
<l>E con parole sì veraci, e pronte,</l>
<l>Ch'ogni donna sforzò, ch'ad udir era,</l>
<l>À far de gli occhi lagrimosa fonte,</l>
<l>E tutto fe con sì pietoso affetto,</l>
<l>Che nel lor lagrimar trovar diletto.</l>
</lg>
<lg type="ottava">
<l>Conchiusa c'hebbe Alcitoe la novella,</l>
<l>Dovea parlar Leucotoe, che cuciva,</l>
<l>E de la terza era maggior sorella,</l>
<l>E non men de la prima accorta, e viva,</l>
<l>E lavorava una camicia bella,</l>
<l>E nel collar, ch'allhor di seta ordiva,</l>
<l>Pingea di color verdi, bianchi, e ranci,</l>
<l>Di cedri un vago fregio, e melaranci.</l>
</lg>
<lg type="ottava">
<l>Con più d'un spillo in bassa sede assisa</l>
<l>Sopra un picciol guancial, c' ha in sen, conficca</l>
<l>Un capo del collar, ch'ella divisa,</l>
<l>Poi la sinistra à l'altro capo appicca,</l>
<l>Secondo l'occhio poi la destra avisa,</l>
<l>L'ago con diligentia appunta, e ficca,</l>
<l>Lo spinge poi che l' ha giusto appuntato</l>
<l>Co'l dito lungo di metallo armato.</l>
</lg>
<lg type="ottava">
<l>Quanto puote l'anello innanzi il caccia,</l>
<l>I primi diti poi presa la punta</l>
<l>Lo scostan dal collar tanto, che l'accia</l>
<l>In quel bel fregio ad haver parte è giunta.</l>
<l>Tien sempre in quel lavor ferma la faccia,</l>
<l>E gli occhi anchor mentre che l'ago appunta,</l>
<l>Ma nel tirar del fil talvolta mira,</l>
<l>E senza il viso alzar le luci gira.</l>
</lg>
<lg type="ottava">
<l>Quando l'ago la punta ove desia</l>
<l>Più por non può, che l'accia è troppo corta,</l>
<l>Con le forbici taglia, e getta via</l>
<l>La parte, che riman, la mano accorta.</l>
<l>Allhor dal fregio il volto alza, e disvia,</l>
<l>E l'occupata vista si conforta,</l>
<l>Prende il collo vigor, vigore il viso,</l>
<l>Che non stà come pria chinato, e fiso.</l>
</lg>
<lg type="ottava">
<l>Al gomitolo poi la seta tolle,</l>
<l>E l'aguzza co i denti, e con le dita,</l>
<l>E via le tronca il pel debile, e molle,</l>
<l>E poi che l'ha ben torta, e bene unita,</l>
<l>La cruna à l'occhio l'una mano estolle,</l>
<l>Et ella l'altra à porvi il filo invita,</l>
<l>S'affisa l'occhio, e v'ha la man si pronta,</l>
<l>Che ne l'angusta cruna al primo affronta.</l>
</lg>
<lg type="ottava">
<l>Co primi diti poi la punta prende</l>
<l>De l'accia, che già domina la cruna,</l>
<l>Tira il fil dentro alquanto, e l'occhio intende,</l>
<l>E con proportione insieme aduna</l>
<l>Fior, fronde, e frutti; e così ben gli stende,</l>
<l>Che non manca il disegno in parte alcuna,</l>
<l>Ne stà di variar l'accie, e colori,</l>
<l>Secondo son le foglie, i frutti, e i fiori.</l>
</lg>
<lg type="ottava">
<l>Se ben con tanto studio, e con tant'arte	</l>
<l>Ha nel cucir la mente, e gli occhi intenti,</l>
<l>Non vuol punto mancar de la sua parte</l>
<l>Di far gli orecchi altrui di lei contenti,</l>
<l>E con tal senno il suo tempo comparte,</l>
<l>Che fa sentir questi soavi accenti,</l>
<l>Con l'ornamento, ch'appartiensi à loro</l>
<l>Senza che toglia à l'ago il suo lavoro.</l>
</lg>
<lg type="ottava">
<l>Di Venere la face è tanto ardente,</l>
<l>Che non solo i mortali in terra offese,</l>
<l>Ma i più sublimi Dei nel ciel sovente</l>
<l>Con le sue fiamme gravemente accese.</l>
<l>E 'l biondo illustre Dio, ch'à varia gente</l>
<l>Fà vario il clima, l'anno, il giorno, e 'l mese,</l>
<l>Più volte acceso dal suo vivo ardore,</l>
<l>Provò il dolce, e l'amar, che porge Amore.</l>
</lg>
<lg type="ottava">
<l>Fra quante de lo Dio, l'auree cui chiome</l>
<l>Danno il giorno à mortali, arser giamai,</l>
<l>Una, c'hebbe, com' io Leucotoe nome,</l>
<l>Rendè più caldi i suoi cocenti rai:</l>
<l>E voglio hor raccontarvi, e dove, e come,</l>
<l>E d'ambi gl' infortunij, i pianti, e i guai,</l>
<l>Perche sdegnossi Venere, onde nacque</l>
<l>Che fece, che colei tanto li piacque.</l>
</lg>
<lg type="ottava">
<l>Il primo fù, che l'adulterio scorse,</l>
<l>Che Venere fe già con Marte e il Sole.</l>
<l>Ne maraviglia è, s'ei primier s'accorse,</l>
<l>Poi che primo ogni cosa ei veder sole,</l>
<l>Di palesarlo, ò no, stà un pezzo in forse,</l>
<l>Poi seguane che può, scoprire il vole,</l>
<l>Non può soffrir, che sia, l'autor del giorno</l>
<l>Al fabro de gli Dei tal fatto scorno.</l>
</lg>
<lg type="ottava">
<l>Senza punto indugiar trova Vulcano,</l>
<l>E gli palesa il fallo de la moglie,</l>
<l>E quei diventa in un momento insano,</l>
<l>Tanto gran gelosia nel petto accoglie.</l>
<l>Tosto al dotto martel porge la mano,</l>
<l>Et ogni lima, ogn' istrumento toglie,</l>
<l>Che per far uno ingegno gli bisogna,</l>
<l>Per far, che sappia ogn'un la sua vergogna.</l>
</lg>
<lg type="ottava">
<l>Fà, che con rame, e ferro un liquor bolle,</l>
<l>Che forma una mistura à lui secreta,</l>
<l>E tal rete ne fa sottile, e molle,</l>
<l>Che più non si potria se fosse seta.</l>
<l>À gli stami d'Aranne il pregio tolle,</l>
<l>Ad ogni occhio il suo fil di veder vieta,</l>
<l>Dove il Sol gli mostrò, corre, e la tende</l>
<l>In guisa, ch'occhio alcun non la comprende.</l>
</lg>
<lg type="ottava">
<l>Non vuol come un nel letto à poner vasse,</l>
<l>Che la rete, che v'è, subito scocchi,</l>
<l>Che prenderebbe quel, che pria v'entrasse,</l>
<l>Ma vuol, ch'ad ambedue la sorte tocchi.</l>
<l>E però un fil vi pon, che in parte stasse,</l>
<l>Che forza è, se due son, che 'l fil si tocchi,</l>
<l>Da poi s'asconde, e quindi non si parte,</l>
<l>Che vede l'infedel consorte, e Marte.</l>
</lg>
<lg type="ottava">
<l>Hor mentre ha in colmo il suo contento il tatto,</l>
<l>Che di due corpi varij un sol ne forma,</l>
<l>E fonde il respirar penoso, e ratto</l>
<l>Quel sangue, che pur pria cangiò la forma,</l>
<l>E 'l piacer rende l'huom sì stupefatto,</l>
<l>Che travolge le luci, e par che dorma,</l>
<l>In così dolce lotta il fil si tocca,</l>
<l>E l' inganno,che v'è, subito scocca.</l>
</lg>
<lg type="ottava">
<l>Nel sommo del gioire, e del diletto,</l>
<l>L'uno, e l'altro improviso al laccio è colto;</l>
<l>E l'uno, e l'altra stà congiunto, e stretto,</l>
<l>Mirabilmente in quella rete avolto.</l>
<l>Tien, ne mover si può petto con petto,</l>
<l>S'affronta, e fermo stà volto con volto,</l>
<l>Come ciascun, che s'ama in quello stato</l>
<l>Nel suo maggior piacer tiensi abbracciato.</l>
</lg>
<lg type="ottava">
<l>Lo sciocco fabro allhora aprì le porte,</l>
<l>E gli Dei tutti à veder fe venire,</l>
<l>Che riser sì, che la celeste corte</l>
<l>Non hebbe per un tempo altro, che dire.</l>
<l>E vi fu più d'un Dio giovane, e forte,</l>
<l>Che de la ignuda Dea venne in desire,</l>
<l>Ne cureria (pur che le fosse in braccio)</l>
<l>D'esser colto da tutti in quell' impaccio.</l>
</lg>
<lg type="ottava">
<l>Scoperto c' ha la sua vergogna, e l'arte</l>
<l>Quel Dio, ch'ad ogni suo passo s' inchina,</l>
<l>Mostra il nodo à Mercurio, e poi si parte,</l>
<l>E torna zoppicando à la fucina.</l>
<l>Non vuol trovarsi al dislegar di Marte,</l>
<l>Che non gli azzoppi il piè, che ben camina,</l>
<l>Ma se crede oltraggiarlo in Mongibello,</l>
<l>Proverà quanto pesa il suo martello.</l>
</lg>
<lg type="ottava">
<l>À preghi d'ambedue Mercurio sciolse</l>
<l>Il ben disposto Dio, la bella Dea,</l>
<l>E gran piacer di lei toccando tolse,</l>
<l>Mentre la rete intorno le svolgea.</l>
<l>Ella vergogna havea, pur gli occhi volse,</l>
<l>Et al guardo, et al toccar, ch'egli facea,</l>
<l>S'accorse (e piacer n'hebbe) del desio,</l>
<l>Ch'era nato di lei ne l'altro Dio.</l>
</lg>
<lg type="ottava">
<l>À l'intricato Dio par di star troppo,</l>
<l>Ma non à quel, che scioglie, tocca, e vede,</l>
<l>Et à pena fu sciolto il nobil groppo,</l>
<l>Che l'armigero Dio trovossi in piede.</l>
<l>Si gitta un manto intorno, e cerca il zoppo,</l>
<l>Che gli vuol dar la debita mercede,</l>
<l>Ma Giove con bel modo il fece accorto,</l>
<l>Che 'l marito di lei non havea torto.</l>
</lg>
<lg type="ottava">
<l>Al nipote d'Atlante in quella festa</l>
<l>(Oltre al doppio piacer, che ne riporta)</l>
<l>Quel sì ben lavorato ingegno resta,</l>
<l>E tutto lieto al suo palazzo il porta.</l>
<l>La Dea si mette subito una vesta,</l>
<l>Et esce à capo chin fuor de la porta,</l>
<l>E ne fa (sì gran tosco l'avelena)</l>
<l>Al formator del di portar la pena.</l>
</lg>
<lg type="ottava">
<l>Restò sì vergognosa, e sconsolata</l>
<l>La colta in fallo di Vulcan consorte,</l>
<l>Che stè più dì romita, e ritirata,</l>
<l>E non ardì di comparire in corte.</l>
<l>Si stà tutta confusa, e travagliata,</l>
<l>Poi che gli Dei patir non posson morte,</l>
<l>Ne sà, che mal può farsi al solar raggio,</l>
<l>Che la vendetta superi l'oltraggio.</l>
</lg>
<lg type="ottava">
<l>Resse già d'Achemenia un Re possente</l>
<l>Le città fortunate, Orcamo, padre</l>
<l>D'una, che mai non n'hebbe l'Oriente</l>
<l>Di si vive bellezze, e sì leggiadre.</l>
<l>Prima tutte avanzò la sua parente,</l>
<l>Ma quanto ogni altra superò la madre,</l>
<l>Tanto ella fu poi vinta da la figlia</l>
<l>Ne l'esser bella, oltre ogni maraviglia.</l>
</lg>
<lg type="ottava">
<l>Per più opportuna lei l' irata Dea</l>
<l>Che debbia il Sole amar, sceglie fra cento,</l>
<l>Perche dopo la sua Fortuna rea,</l>
<l>Senta più passione, e più tormento.</l>
<l>Che per la legge pessima Sabea</l>
<l>È forza, che ne resti mal contento;</l>
<l>S'egli vorrà da lei quel, per che s'ama,</l>
<l>E poi si scopra il fallo de la dama.</l>
</lg>
<lg type="ottava">
<l>La Dea tutte le gratie insieme accoglie,</l>
<l>Tutte le leggiadrie, tutti gli honori,</l>
<l>E se ne và con non vedute spoglie,</l>
<l>Al felice paese de gli odori,</l>
<l>E giunge, et opportuno il tempo coglie,</l>
<l>Ch'ella Leucotoe detta usciva fuori</l>
<l>Del suo superbo, e regale edificio,</l>
<l>Per gire à venerare il sacro officio.</l>
</lg>
<lg type="ottava">
<l>Come vede la Dea, che il Sol percote</l>
<l>À caso à la donzella il vago viso,</l>
<l>Dà quelle gratie à lei, che dar le puote,</l>
<l>Le fa venusto il volto, e dolce il riso.</l>
<l>Affrena egli i destrier, ferma le rote,</l>
<l>E tiene il lume in lei ben fermo, e fiso.</l>
<l>E non si parte il miser di quel loco,</l>
<l>Che infiamma il corpo suo d'un' altro foco.</l>
</lg>
<lg type="ottava">
<l>Non gli sovvien, che se più quivi ei bada,</l>
<l>Più di quel, che convien, fa lungo il giorno.</l>
<l>Ma quella gran beltà tanto gli aggrada,</l>
<l>Che ferma il carro, e mira il viso adorno.</l>
<l>E mentre andò la donna per la strada,</l>
<l>L'accompagnò co i raggi d'ogn' intorno,</l>
<l>E poi che dentro al tempio si raccolse,</l>
<l>Per le fenestre à lei le luci volse.</l>
</lg>
<lg type="ottava">
<l>Con quella dignità, che si richiede</l>
<l>Ad una figlia regia, s' inginocchia,</l>
<l>Baciò una serva un libro, e poi gliel diede</l>
<l>Le ciglia riverente, e le ginocchia.</l>
<l>Intanto con qual cor, con quanta fede</l>
<l>Manda i suoi prieghi al cielo, il Sole adocchia,</l>
<l>E porta grande invidia al sommo Giove,</l>
<l>Al quale i preghi suoi dirizza, e move.</l>
</lg>
<lg type="ottava">
<l>Havea la donna à l'Austro il viso volto,</l>
<l>Secondo richiedea l'opposto altare,</l>
<l>E 'l Sole il Cancro havea su 'l carro tolto,</l>
<l>Con cui non molti dì dovea girare.</l>
<l>Ne à Favonio havea anchor percosso il volto</l>
<l>Per dritto fil, ch'egli era in su'l levare,</l>
<l>Perche in quella stagion, quando appariva</l>
<l>Ver Borea fuor de l'Orizonte usciva.</l>
</lg>
<lg type="ottava">
<l>Per li balconi adunque à l'Euro opposti</l>
<l>Nel tempio il Sol spargea raggi diversi,</l>
<l>Pingendo i balcon stretti, e mal disposti,</l>
<l>Che v'entravano anchor troppo traversi.</l>
<l>Gli omeri ornati, e i crin vaghi, e composti,</l>
<l>Il raggio ne l'entrar può sol godersi,</l>
<l>Ma poi che fere il muro, e ripercote,</l>
<l>Gode i dolci occhi, e le vermiglie gote.</l>
</lg>
<lg type="ottava">
<l>Che se per linea retta il Sol s'accorge,</l>
<l>Fà per quelli balconi à lei passaggio,</l>
<l>Del leggiadro profil, ch' in lei si scorge,</l>
<l>Godra per dritto fil l'acceso raggio.</l>
<l>Tosto à i destrier più lunga briglia porge,</l>
<l>E gli sferza con studio à quel viaggio,</l>
<l>E mentre ei s'alza, e goder meglio spera,</l>
<l>S'abbassa il raggio, e fa più larga spera.</l>
</lg>
<lg type="ottava">
<l>Come à quel punto fa l'aurea sua rota,</l>
<l>Dov'Euro ver Favonio il vento sbocca,</l>
<l>Gode il profilo, e la sinistra gota,</l>
<l>Con gran contento suo le palpa, e tocca.</l>
<l>Ella, ch'attenta stavasi, e divota,</l>
<l>Co'l cor Giove adorando, e con la bocca,</l>
<l>À la spia riscaldata di Vulcano</l>
<l>Oppose il velo, e la sinistra mano.</l>
</lg>
<lg type="ottava">
<l>L'abbarbagliato amante allhor si crede,</l>
<l>Ch'ella il cerchi privar de la sua vista,</l>
<l>Perche non l'ami, poi che la concede</l>
<l>À più d'un bel garzon, ch'allhor l'acquista.</l>
<l>E quanto meglio ornati amanti vede,</l>
<l>Tanto maggior sospetto il cor gli attrista,</l>
<l>E per troppo dolor le luci abbassa,</l>
<l>Onde la spera sua splende più bassa.</l>
</lg>
<lg type="ottava">
<l>Mentre più d'un ornato, e ben disposto,</l>
<l>Costretto il caldo cor gli tien co'l gielo,</l>
<l>E che 'l bel viso suo gli tien nascosto</l>
<l>La donna con la man sinistra, e 'l velo,</l>
<l>Vede un balcone à suoi bei lumi opposto,</l>
<l>Che guarda ov'ei più s'alza à mezzo il cielo,</l>
<l>Fà più ratto à destrier batter le piume</l>
<l>Per giungervi, e scontrar lume con lume.</l>
</lg>
<lg type="ottava">
<l>Dove vuol comparir si chiaro, e adorno,</l>
<l>Di così illustri spoglie, e così rare,</l>
<l>Che vedrà, che di quei, ch'ella ha d' intorno,</l>
<l>Alcun non v' ha, ch'à lui possa esser pare.</l>
<l>Hor mentre i destrier punge al mezzo giorno</l>
<l>Per meglio il suo splendor quindi mirare,</l>
<l>Nel tempio sempre qualche raggio invia,</l>
<l>Che quel, ch'ivi si fa, riguarda, e spia.</l>
</lg>
<lg type="ottava">
<l>Tosto, c'ha dato al sacro officio fine</l>
<l>Il riccamente ornato sacerdote,</l>
<l>Leva Leucotoe le ginocchia chine,</l>
<l>Con le donzelle sue fide, e divote.</l>
<l>Quel libro, che le cose alte, e divine</l>
<l>Discopre à gli occhi altrui con ricche note,</l>
<l>Ad una dà, che con l' inchin l'honora,</l>
<l>Il prende, e 'l bacia, e poi s' inchina anchora.</l>
</lg>
<lg type="ottava">
<l>À pena ha per partirsi alzato il piede</l>
<l>Dal tempio, ove adorò la bella figlia,</l>
<l>Che più d'un solar raggio, che la vede,</l>
<l>N'avisa il Sole, et ei ritien la briglia.</l>
<l>Al regal tetto suo la donna riede</l>
<l>Con honorata, e splendida famiglia,</l>
<l>Il caldo Dio, che di goderla intende,</l>
<l>Con mille intorno à lei raggi risplende.</l>
</lg>
<lg type="ottava">
<l>La porta incontra à Noto, e 'l regio Claustro</l>
<l>Guarda, ella và verso Settentrione,</l>
<l>E 'l Sol fa gir, che stà fra l'Euro, e l'Austro,</l>
<l>L'ombre fra l'Occidente, e l'Aquilone.</l>
<l>La spera allhor, che vien dal solar plaustro,</l>
<l>La destra guancia à vagheggiar si pone,</l>
<l>Ma perche troppo amor l'ha fatta ardente,</l>
<l>S'oppon la destra, e 'l velo, e no'l consente.</l>
</lg>
<lg type="ottava">
<l>Troppo gran gelosia gli entra nel petto,</l>
<l>Quando di novo oppon la mano, e 'l panno,</l>
<l>E che concede il suo divino aspetto</l>
<l>À quei, che' à lei da man sinistra vanno.</l>
<l>E tutto pien d' invidia, e di sospetto,</l>
<l>Fà lor quel, che far puote, oltraggio, e danno.</l>
<l>E come alcun di lor mirarla ardisce,</l>
<l>Gli dà i raggi ne gli occhi, e l'impedisce.</l>
</lg>
<lg type="ottava">
<l>Mai non la perde d'occhio, ovunque vada,</l>
<l>E non si cura più d'andar si forte.</l>
<l>Giunge Leucotoe in capo de la strada,</l>
<l>E già preme co piè le regie porte.</l>
<l>Il Sò più co'l pensier di fuor non bada,</l>
<l>Ma l'attende à man manca entro la corte,</l>
<l>E poi che 'l tetto à lei grat'ombra porge,</l>
<l>Sempre ha qualche spiraglio, onde la scorge.</l>
</lg>
<lg type="ottava">
<l>Acceso Sol, che co'l tuo raggio ardente</l>
<l>Tutte quante le cose abbruci, e cuoci,</l>
<l>Hor sei bruciato, et ardi parimente</l>
<l>Et à te, et à noi più caldo nuoci.</l>
<l>Non vuoi si fermi in lei l'occhio, e la mente,</l>
<l>Che i tuoi volin destrier tanto veloci,</l>
<l>E mentre per mirar non cangi loco,</l>
<l>Infiammi il giorno à noi di doppio foco.</l>
</lg>
<lg type="ottava">
<l>S'à mensa siede, ò pur parla, e discorre,</l>
<l>Ó passa il tempo in qual si voglia guisa,</l>
<l>Sempre un raggio solar la dentro corre,</l>
<l>E di quel, ch'ella face, il Sole avisa.</l>
<l>Quell'occhio, il qual dovria per tutto porre,</l>
<l>Tutto in un luogo il caldo amante affisa,</l>
<l>L'occhio, che riguardar debbe ogni parte</l>
<l>Dal bel viso di lei già mai non parte.</l>
</lg>
<lg type="ottava">
<l>Quelle hore si noiose, e tanto ardenti,</l>
<l>Quando percote à Borea il Sol la fronte,</l>
<l>Ch'ardon di caldo il cielo, e gli elementi,</l>
<l>E che all'ombra d'un' arbore, ò d'un monte</l>
<l>Fan, che 'l pastor si posi, e s'addormenti,</l>
<l>Rimembrano l'incendio di Fetonte,</l>
<l>E ne fanno i mortai qualche bisbiglio,</l>
<l>Ch'auriga sia qualche inesperto figlio.</l>
</lg>
<lg type="ottava">
<l>Nessun per gran negotio, che s'havesse,</l>
<l>Seguire osava allhor il suo viaggio,</l>
<l>Ma convenia, che nell'albergo stesse,</l>
<l>Fin che fosse men caldo il solar raggio.</l>
<l>Non era vento in aria, che potesse</l>
<l>Spirare, anzi ciascun provido, e saggio,</l>
<l>S'era per non restar dal Sol bruciato</l>
<l>Ne le caverne d'Eolo ritirato.</l>
</lg>
<lg type="ottava">
<l>Ogni huom và ne la stanza più sotterra,</l>
<l>Ogn' huom cerca al suo mal qual puote, aviso,</l>
<l>E poco vi mancò, ch'allhor la terra</l>
<l>Non sollevasse il polveroso viso</l>
<l>Al Re, che l'arme di Vulcano atterra,</l>
<l>Che quel, che stà nel solar carro assiso</l>
<l>Punisse, pure anchor stà dubia, e aspetta,</l>
<l>Per non venir sì tosto à tal vendetta.</l>
</lg>
<lg type="ottava">
<l>Ben molti san, che 'l Sol co'l Cancro stando,</l>
<l>Convien, che sopra noi più alto monte,</l>
<l>E che i suoi raggi sian più caldi, dando</l>
<l>À piombo quasi ne la nostra fronte.</l>
<l>E che sia il giorno anchor più lungo, quando</l>
<l>Il maggior arco è sopra l'orizonte,</l>
<l>Pur tanto hoggi arde, e lungamente dura,</l>
<l>Ch'à tutti par, che passi ogni misura.</l>
</lg>
<lg type="ottava">
<l>Se sapesser nel cor come tu cuoci,</l>
<l>E 'l mirar lei di quanto ti contenti,</l>
<l>S' à gli animali, à gli elementi nuoci,</l>
<l>E se mandi i tuoi rai soverchio ardenti,</l>
<l>E se fai, che i destrier van men veloci,</l>
<l>Forse ti scuserian l'offese genti:</l>
<l>Ma poi che 'l fin non veggon del tuo sguardo,</l>
<l>T'accusan, che tu vai crudele, e tardo.</l>
</lg>
<lg type="ottava">
<l>Se nessun può soffrir l'empia facella,</l>
<l>Che rende il mezzo dì cotanto acceso,</l>
<l>Come farà la misera donzella,</l>
<l>Verso cui tutto il lume ha sempre inteso.</l>
<l>Ne la più bassa stanza stassi anch' ella,</l>
<l>E 'l volto asciuga dal sudore offeso,</l>
<l>E con le penne fa del vago augello	</l>
<l>Di Giunon vento al viso humido, e bello.</l>
</lg>
<lg type="ottava">
<l>Un picciol Sol, ch' ov' è la donna, splende,</l>
<l>Vede il gran mal, che forza è, che ne segua,</l>
<l>E s'ei con tanta forza il giorno accende,</l>
<l>Quanto l'amata figlia si dilegua;</l>
<l>Rapporta al solar corpo, e fa, che intende,</l>
<l>Che lei, che tutti con sua falce adegua,</l>
<l>De' Persi adeguerà l'alta Reina</l>
<l>À morti, s'à l'occaso ei non s' inchina.</l>
</lg>
<lg type="ottava">
<l>Quando l'affitto innamorato ascolta,</l>
<l>Che per soverchio ardore ella si sface,</l>
<l>E che tosto le fia da morte tolta,</l>
<l>Se scalda il dì con si cocente face:</l>
<l>Con una nube lagrimosa, e folta</l>
<l>S'asconde il volto, e 'l dì men caldo face.</l>
<l>E 'l grosso lagrimar dimostra quanto</l>
<l>Sent'ei dolor, ch'ella patisca tanto.</l>
</lg>
<lg type="ottava">
<l>Quei, che sapean, che l'humido vapore,</l>
<l>Che manda freddo al ciel la terra calda,</l>
<l>Formar tal nube suol, che 'l freddo humore</l>
<l>Serva, mentre star puote unita, e salda,</l>
<l>Credean, c'hor, che riverbera l'ardore</l>
<l>Tanto, che sopra anchor le nubi scalda,</l>
<l>Per resistere al foco unito fosse</l>
<l>Quel giel, che fa le gocce cosi grosse.</l>
</lg>
<lg type="ottava">
<l>Ma s'ingannan d'assai, che nasce altronde</l>
<l>La nube, che gli oscura il chiaro volto.</l>
<l>Il suo mesto pensier la luce asconde,</l>
<l>Da questa nube il suo splendor gliè tolto.</l>
<l>Le grosse, tempestose, e subit'onde,</l>
<l>L'humor, che vien più saldo, e più raccolto,</l>
<l>Son le lagrime sue, che tai le spande</l>
<l>Per mostrar quanto il suo dolore è grande.</l>
</lg>
<lg type="ottava">
<l>Lo spesso lagrimar, che l'occhio atterra,</l>
<l>Dà ristoro à l'asciutto, anzi arso seno</l>
<l>De la distrutta, e polverosa terra,</l>
<l>Et à tutti i mortai, che venian meno.</l>
<l>Quando l'amante stà per gir sotterra,</l>
<l>Si scopre più temprato, e più sereno,</l>
<l>Che vede l'amor suo, che si diporta,</l>
<l>E 'l vagheggiar di lui talhor sopporta.</l>
</lg>
<lg type="ottava">
<l>Come se da Pirati alcuno è preso,</l>
<l>E contra il suo voler la patria lassa,</l>
<l>In nave l'occhio tien d'amore acceso</l>
<l>Al lito, e 'l legno il porta, e innanzi passa.</l>
<l>E mentre ei vi tien l'occhio caldo, e inteso,</l>
<l>La nave s'alza, e la terra s'abbassa,</l>
<l>E poi che 'l mare anchor tutta l'asconde,</l>
<l>Riguarda in quella parte il cielo, e l'onde.</l>
</lg>
<lg type="ottava">
<l>Così dal desio preso, che conduce</l>
<l>L' innamorato Sole ad occultarsi,</l>
<l>Si che quando di sopra egli non luce,</l>
<l>Possa il suo amor co'l sonno ricrearsi.</l>
<l>Tien sempre volta à lei l'accesa luce,</l>
<l>E contra il suo voler lascia abbassarsi,</l>
<l>E poi che l'onda anchor gli ha posto il velo,</l>
<l>Riguarda in quella parte il mare, e 'l cielo.</l>
</lg>
<lg type="ottava">
<l>Volte che l' ha le sue splendide terga,</l>
<l>Al suo nobil palazzo, che già vede,</l>
<l>Sferza i destrier con più feroce verga,</l>
<l>Giunge, e tirando il fren, lor ferma il piede.</l>
<l>Scende del carro, l'Hora, che l'alberga,</l>
<l>Si maraviglia, che sì mesto riede:</l>
<l>Ma non s'arrischia punto dimandarlo,</l>
<l>E non sà trovar via da consolarlo.</l>
</lg>
<lg type="ottava">
<l>Ne nettare, ne ambrosia il può cibare,</l>
<l>Ne ciò che dà la sua splendida mensa.</l>
<l>E se pur mangia, poco il può gustare,</l>
<l>Ma sol discorre con la mente, e pensa.</l>
<l>Tal, che chi il serve, può considerare,</l>
<l>Ch'egli nel cor sente una pena immensa,</l>
<l>E più che pria di quel, ch'è suo costume,</l>
<l>Andò à trovar le sue splendide piume.</l>
</lg>
<lg type="ottava">
<l>E tanto il punge amor, l'ange, e 'l flagella,</l>
<l>Che riposar non può, ne men dormire,</l>
<l>E per veder la donna amata, e bella</l>
<l>Par, che non vegga mai l'hora d'uscire.</l>
<l>Di subito levossi, et ogni stella</l>
<l>Innanzi tempo assai fece sparire.</l>
<l>Stupisce ogn'un, che 'l Sol si tosto rotte</l>
<l>Habbia l'oscure tenebre à la notte.</l>
</lg>
<lg type="ottava">
<l>Ma non è da stupir, s'ei non assonna,</l>
<l>Che 'l suo desio gli fa tropp'aspra guerra,</l>
<l>E per mirar la sua sì vaga donna,</l>
<l>Gli par mill'anni illuminar la terra.</l>
<l>E se tempo si lungo l'aurea gonna</l>
<l>Mostra à mortali, e non vuol gir sotterra,</l>
<l>Fallo, perc' ha di lei troppo diletto,</l>
<l>Ne può l'occhio levar dal grato obietto.</l>
</lg>
<lg type="ottava">
<l>E s'hoggi, e gli altri giorni anche il vedrete</l>
<l>Di questa state far si lunghi i giorni,</l>
<l>E vi dorrà (si caldo il sentirete)</l>
<l>Ch' al ricco albergo suo si tardi torni,</l>
<l>E se quando è di sotto scorgerete</l>
<l>In quanto poco tempo il mondo aggiorni,</l>
<l>E quanto si distrugga, e si consumi,</l>
<l>In grossa pioggia distillando i lumi.</l>
</lg>
<lg type="ottava">
<l>Se ben vi sovverrà del giorno adrieto,</l>
<l>Troverete, ch'Amor fa quegli effetti</l>
<l>Ne l'infiammato Sol, ch'è consueto</l>
<l>Di far ne gli altri innamorati petti,</l>
<l>E se dapoi sarà più dolce, e lieto,</l>
<l>Come nel carro suo la Libra accetti,</l>
<l>Verrà, ch' à lei talhor non parrà grave</l>
<l>Godersi alquanto al suo raggio soave.</l>
</lg>
<lg type="ottava">
<l>Sol, se la luce tua talhor vien bruna,</l>
<l>E tinta par d' insanguinati inchiostri,</l>
<l>Non vien, perche 'l denso orbe de la Luna,</l>
<l>S' interpon fra 'l tuo lume, e gli occhi nostri.</l>
<l>Amore è quel, che 'l tuo bel viso imbruna,</l>
<l>Amor vuol, che sì pallido ti mostri,</l>
<l>Quel color tristo, e scuro amor ti porge,</l>
<l>Che dà tanto terrore à chi lo scorge.</l>
</lg>
<lg type="ottava">
<l>Quando la Capra poi, che nutrì Giove,</l>
<l>Di tenebrose nubi il cielo adombra,</l>
<l>E che l'Aquario si sovente piove,</l>
<l>Che tutta l'acqua sua dal viso sgombra,</l>
<l>E ch'ella de l'albergo non si move,</l>
<l>Che l'acqua il ciel, la terra il fango ingombra,</l>
<l>Anzi di modo al giel chiude il viaggio,</l>
<l>Che non può penetrarvi il solar raggio,</l>
</lg>
<lg type="ottava">
<l>Allhora il cauto amante, perche tolto</l>
<l>Non gli sia da chi serra al freddo il varco,</l>
<l>Di poter contemplar l'amato volto,</l>
<l>Fà sopra l'orizonte un picciol arco,</l>
<l>E come s'è nel suo tetto racolto,</l>
<l>E de' bei raggi suoi libero, e scarco,</l>
<l>D'una veste invisibile si copre,</l>
<l>E in casa entra di lei, ne alcun lo scopre.</l>
</lg>
<lg type="ottava">
<l>Ne và, che non è visto in quella parte,</l>
<l>Dove la bella vergine dimora,</l>
<l>E la contempla tutta à parte, à parte,</l>
<l>E quanto mira più, più s' innamora.</l>
<l>Ammira il parlar dolce, e non si parte,</l>
<l>Che la vede mangiar, spogliarsi anchora,</l>
<l>E restar sola con due damigelle,</l>
<l>Che le scopron le membra ignude, e belle.</l>
</lg>
<lg type="ottava">
<l>In quella occasion come la vede,</l>
<l>Pensa ire à porsi in quel felice letto,</l>
<l>E palesarsi, e poi goder si crede</l>
<l>Quel, che può dare amor maggior diletto.</l>
<l>Fà due, e tre volte andar l'acceso piede;</l>
<l>E due, e tre volte il ferma, c'ha sospetto,</l>
<l>Ch'ella non voglia udir, non gridi forte,</l>
<l>E non metta à romor tutta la corte.</l>
</lg>
<lg type="ottava">
<l>Di trasformarsi in qualche forma approva,</l>
<l>Ch'ella habbia in tanto honore, e riverisca,</l>
<l>Che mentre parla in quella forma nova</l>
<l>L'ascolti, e fare un motto non ardisca.</l>
<l>Pensa far poi qualche mirabil prova,</l>
<l>Che non c'habbia à gridar, vuol ch'ammutisca.</l>
<l>E con questo pensier rivolge il tergo</l>
<l>À quella stanza, e torna al proprio albergo.</l>
</lg>
<lg type="ottava">
<l>È stanco il Sol, che 'l carro andando à torno,</l>
<l>Un fangoso camin sempre ha trovato:</l>
<l>E dove fa la sua donna soggiorno,</l>
<l>À piedi venne, à piè se n'è tornato,</l>
<l>Tanto, che starà troppo à dare il giorno</l>
<l>Lo stanco, et addormito innamorato,</l>
<l>Ch'è stato un tempo in gran pensiero inteso,</l>
<l>Poi l' ha tutto affannato il sonno preso.</l>
</lg>
<lg type="ottava">
<l>L'hore del sonno in pensier passi, e in pianti,</l>
<l>E fai Sol come gli altri innamorati,</l>
<l>E poi t'addormi, e lasci i viandanti,</l>
<l>E gli altri, che t'aspettan disperati.</l>
<l>Sol questo tuo indugiar piace à gli amanti,</l>
<l>Che con piacer si tengono abbracciati,</l>
<l>I quai vorrian, così contenti stanno,</l>
<l>Che questa notte anchor durasse un' anno.</l>
</lg>
<lg type="ottava">
<l>Stupisce ogn'un, c'homai lo Dio non giunga,</l>
<l>Al cui novo apparir l'aria s'aggiorna,</l>
<l>Ne ad alcun par, che notte cosi lunga</l>
<l>Nascesse mai da le caprigne corna.</l>
<l>Non aspettate anchor, che i destrier punga,</l>
<l>Ne vi maravigliate se non torna,</l>
<l>Che tutta notte hanno perduto il sonno</l>
<l>Gli occhi, c'hor dal dormir tor non si ponno.</l>
</lg>
<lg type="ottava">
<l>Come si sveglia, e leva, e l'aria vede,</l>
<l>E che da l'hore matutine intende,</l>
<l>Come l'Aurora è già gran tempo in piede,</l>
<l>E discaccia le tenebre, e l'attende.</l>
<l>Le ricche veste, i raggi, e i destrier chiede,</l>
<l>Si veste in fretta, e sopra il carro ascende,</l>
<l>Sorge, et al primo dà nel regio tetto,</l>
<l>Che gli nasconde il suo maggior diletto.</l>
</lg>
<lg type="ottava">
<l>Non ardea sì star sopra l'orizonte</l>
<l>Ne la calda stagion, quando potea</l>
<l>Il vago viso, e le bellezze conte</l>
<l>Vedere in ogni parte che volea:</l>
<l>Quanto brama hor coprir l'aurea sua fronte,</l>
<l>Che come vuol l'offesa Citherea,</l>
<l>Vuol gire à riveder (che si rimembra</l>
<l>Del piacer, che li dier) l'ignude membra.</l>
</lg>
<lg type="ottava">
<l>Accusi pure il Sol, sia chi si voglia,</l>
<l>Ch'ei troppo avaro sia de la sua luce,</l>
<l>Che poco ei se ne cura, che lo voglia</l>
<l>À l'interesse proprio il riconduce.</l>
<l>Vuol la donna veder quando si spoglia,</l>
<l>E di tal vista contentar la luce,</l>
<l>Ne si cura, s'alcun di lui si dole</l>
<l>Che toglia così tosto al giorno il Sole.</l>
</lg>
<lg type="ottava">
<l>Giunto, si fa invisibile, e ritorna,</l>
<l>E lei mira, e vagheggia insino à tanto,</l>
<l>Che de le ricche veste si disorna,</l>
<l>Poi vede à l'alma un più leggiàdro manto.</l>
<l>Indi si parte, e posa, e tardi aggiorna,</l>
<l>Ma non gli viene occasione intanto</l>
<l>Di far quel, che desia, ne mai gli venne,</l>
<l>Fin che co'l Toro il suo camin non tenne.</l>
</lg>
<lg type="ottava">
<l>Allhor vede una sera, che la madre</l>
<l>Ha cosa à far (ch'Eurinome s'appella)</l>
<l>Un lungo tempo co'l marito, e padre</l>
<l>De l'amata da lui vergine bella.</l>
<l>Le disposte di lei membra leggiadre,</l>
<l>Tosto si veste, e si trasforma in ella.</l>
<l>E come in sala appare, ogn'un s'inchina</l>
<l>Credendola ciascun la lor Reina.</l>
</lg>
<lg type="ottava">
<l>In quella adorna stanza il Sol pon mente,</l>
<l>Dov'egli ha posto il trasformato piede,</l>
<l>Et una bella, et honorata gente</l>
<l>Di degni huomini, e donne aspettar vede.</l>
<l>Passeggia l'huomo, e dà l'occhio sovente</l>
<l>Verso la donna, che in disparte siede,</l>
<l>Piace à la donna, e tien la luce bassa,</l>
<l>E con gran dignità mirar si lassa.</l>
</lg>
<lg type="ottava">
<l>De la gente confusa, e non distinta,</l>
<l>Quella aspettava il Re, la moglie questa,</l>
<l>Compare in tanto la Reina finta,</l>
<l>E si china ogni pie, scopre ogni testa.</l>
<l>La corte de la donna urtata, e spinta</l>
<l>Da se medesma và, quell'altra resta.</l>
<l>Ogn'un s'appressa, e luogo si procaccia,</l>
<l>Ch'à l' entrar la Reina il vegga in faccia.</l>
</lg>
<lg type="ottava">
<l>Più d'un s'inchina, e cosa che gl'importa</l>
<l>Chiede humilmente, et ella con quell'arte,</l>
<l>Ch'Eurinome suol far, con lor si porta,</l>
<l>Et hor questo, et hor quel tira da parte,</l>
<l>E giustamente come l'altra accorta,</l>
<l>À quei, ch'ella ama, il suo favor comparte;</l>
<l>E poi con poca, e più degna famiglia</l>
<l>Se n'entra ove sedea la bella figlia.</l>
</lg>
<lg type="ottava">
<l>Là dove molte havea donne, e donzelle</l>
<l>L'appartamento riccamente ornato,</l>
<l>Le più ricche, più nobili, e più belle,</l>
<l>C'havesse tutto il suo felice stato.</l>
<l>La figlia si levò, levarsi anch'elle</l>
<l>Al dir d'un paggio, ch'era innanzi entrato,</l>
<l>Che venia la Reina à ritrovarla,</l>
<l>E ver la porta andò per incontrarla.</l>
</lg>
<lg type="ottava">
<l>Come s' incontra l'uno, e l'altro lume,</l>
<l>L'accorta figlia subito s' inchina,</l>
<l>E quel fa honore al trasformato Nume,</l>
<l>Che suol far quando incontra la Reina,</l>
<l>E con lodato, e nobile costume</l>
<l>Del viso solamente il ciglio china,</l>
<l>China molto il ginocchio, adagio, e à tempo,</l>
<l>E ne l'alzarsi pon l'istesso tempo.</l>
</lg>
<lg type="ottava">
<l>Di quà, di là s'inchina ogni donzella,</l>
<l>E tutte à tempo, e ne la stessa guisa.</l>
<l>La finta madre ne la figlia bella,</l>
<l>E ne gli atti suoi nobili s'affisa.</l>
<l>Lieta l'accoglie, e bacia, e le favella,</l>
<l>E degnamente ove conviensi assisa,</l>
<l>Alzando il ciglio ad una vecchia disse,</l>
<l>Che tosto di quel luogo ogni altra uscisse.</l>
</lg>
<lg type="ottava">
<l>Come fu senza testimoij intorno,</l>
<l>(Come solea la madre alcuna volta)</l>
<l>Così ragiona il formator del giorno</l>
<l>Verso di lei, che riverente ascolta.</l>
<l>Quel puro lume io son, che 'l cielo adorno</l>
<l>Del più chiaro splendor, che vada in volta,</l>
<l>Io son quel Dio, la cui splendida luce</l>
<l>Fà, che la Luna, et ogni stella luce.</l>
</lg>
<lg type="ottava">
<l>Io son quel Dio, per cui la terra, e 'l cielo</l>
<l>Vede ogni cosa, io son l'occhio del mondo,</l>
<l>E tiemmi acceso il cor d'ardente zelo</l>
<l>L'alma beltà del tuo viso giocondo.</l>
<l>E che sia il ver questo mentito velo</l>
<l>Mi toglio, e à gli occhi tuoi più non m'ascondo.</l>
<l>E in un batter di ciglio si trasforma,</l>
<l>E torna il Sol ne la sua propria forma.</l>
</lg>
<lg type="ottava">
<l>Al primo suon, che la donzella intende,</l>
<l>Che quel, che de la madre have il sembiante,</l>
<l>È 'l chiaro Dio, che 'n terra, e 'n ciel risplende,</l>
<l>E come amor di lei l' ha fatto amante;</l>
<l>Improviso stupor tutta la prende,</l>
<l>E vuol dir non so che tutta tremante;</l>
<l>Come ne l'esser suo poi vede il Sole,</l>
<l>Perde i sensi, i concetti, e le parole.</l>
</lg>
<lg type="ottava">
<l>E pria, che 'l resentito sentimento</l>
<l>Desse vita à lo spirto stupefatto,</l>
<l>Havea già il Sole havuto il suo contento,</l>
<l>E dato à pieno il suo diletto al tatto.</l>
<l>Ella con pianto, e tacito lamento</l>
<l>Si doleva del Sol, c'havea mal fatto.</l>
<l>Ma il Sole in fatto, e 'n detto oprossi tanto,</l>
<l>Ch'al fin le fe cessar la doglia, e 'l pianto.</l>
</lg>
<lg type="ottava">
<l>E poi fa sì, che la contenta figlia,</l>
<l>Che tal la vede, per madre l'appella.</l>
<l>Poi torna con la solita famiglia,</l>
<l>Ma, dove il Re si stava, entra sola ella.</l>
<l>Dove invisibil fassi, e 'l camin piglia</l>
<l>Verso la stanza sua superba, e bella.</l>
<l>Sì spesso vi và poi senz'esser madre,</l>
<l>Che Clitia se n'accorge, e 'l dice al padre.</l>
</lg>
<lg type="ottava">
<l>È tanto il grande amor, che Clitia porta</l>
<l>Al Sol, ch'un tempo amante fu di lei,</l>
<l>Che resta per invidia mezza morta</l>
<l>Quando vede lasciarsi per costei.</l>
<l>Discopre il tutto al padre, e poi l'essorta,</l>
<l>Che secondo la legge de' Sabei</l>
<l>Sepolta viva sia, tal che 'l suo scempio</l>
<l>Sia per l'altre donzelle eterno essempio.</l>
</lg>
<lg type="ottava">
<l>Come la Ninfa invidiosa prova</l>
<l>Lo stupro à l' infelice suo parente,</l>
<l>E sà di sorte oprar, ch'egli la trova</l>
<l>Del corpo violata, e de la mente;</l>
<l>Non senza gran dolor la legge approva,</l>
<l>Che condanna la vergine nocente.</l>
<l>E se ben n' ha pietà, fà, che sotterra</l>
<l>Sia posta in un giardin fuor de la terra.</l>
</lg>
<lg type="ottava">
<l>Mentre il crudo carnefice la vole</l>
<l>Por ne la fossa, ove coprirla intende,</l>
<l>Le mani, e gli occhi l' infelice al Sole,</l>
<l>E le querele sue dirizza, e tende.</l>
<l>Ne sanno altro sonar le sue parole,</l>
<l>Se non, ch'ella per lui quel male attende.</l>
<l>La cala, e copre il rio ministro intanto,</l>
<l>E la via chiude à le parole, e al pianto.</l>
</lg>
<lg type="ottava">
<l>Come s'al cavo specchio il Sol da il lume,</l>
<l>Il piramidal raggio che riflette,</l>
<l>Scaldando fa, ch' à poco à poco fume</l>
<l>Dove la punta à dar ferma si mette:</l>
<l>Fan, che 'l foco da poi batta le piume</l>
<l>Le forze in quella cima unite, e strette</l>
<l>Del Sol, che fere ogni hor nel cavo loco,</l>
<l>Che forma la piramide, e fa il foco.</l>
</lg>
<lg type="ottava">
<l>Cosi convesso allhora il Sol formosse,</l>
<l>E i rai, ch'erano sparsi, insieme unio,</l>
<l>E fe, che la piramide percosse</l>
<l>La terra, che la vergine coprio.</l>
<l>E contra quel terren tanto sforzosse</l>
<l>Col raggio, e con l'ardente suo desio,</l>
<l>Che fece il fumo al ciel salir per forza,</l>
<l>E 'l foco al suo splendore aprir la scorza.</l>
</lg>
<lg type="ottava">
<l>Intanto al Sole un picciol raggio apporta,</l>
<l>Che potè ne la punta penetrare,</l>
<l>Ch'egli ha veduta la sua donna morta,</l>
<l>E che 'l terren l' ha tolto il respirare.</l>
<l>Apre il misero amante allhor la porta</l>
<l>Al grosso, e tempestoso lagrimare,</l>
<l>E fur tante da lui lagrime sparte,</l>
<l>Che spense il foco acceso in quella parte.</l>
</lg>
<lg type="ottava">
<l>Dapoi scoperse a la sua luce il velo,</l>
<l>E si fe, più che mai lucente, e chiaro,</l>
<l>E disse acceso d'un pietoso zelo,</l>
<l>Fermando gli occhi in quel sepolcro avaro.</l>
<l>Io vo, che vegghi ad ogni modo il cielo,</l>
<l>Ad onta d'ogni tuo forte riparo,</l>
<l>Indi d'ambrosia, e d'ogni odor celeste</l>
<l>Sparge la chioma, il volto, e l'aurea veste.</l>
</lg>
<lg type="ottava">
<l>Fà, che i suoi raggi evaporar poi fanno</l>
<l>L'odor, che da le stelle han gli alti Dei.</l>
<l>E quei vapori ad una nube danno,</l>
<l>Che piove ove ha il terren sepolta lei.</l>
<l>La cui pioggia è cagion, c'hoggi anchor' hanno</l>
<l>Si grato odore i frutti de' Sabei.</l>
<l>Fa l'odorato humor, che in terra spande</l>
<l>La pioggia, ancho un miracolo più grande.</l>
</lg>
<lg type="ottava">
<l>Che come hebbe il sepolcro tutto sparso</l>
<l>D'ogni celeste, e più pregiato odore,</l>
<l>L'odorifero Sol dolce comparso</l>
<l>Temprò con tal temperie quell'humore,</l>
<l>Che senza haverlo evaporato, et arso,</l>
<l>Oprò, ch'in mezzo al sotterrato core</l>
<l>S'unì quella virtute, e strinse insieme,</l>
<l>La qual per generar serba ogni seme.</l>
</lg>
<lg type="ottava">
<l>Poi dando ogni favor proprio al terreno</l>
<l>Hor grata pioggia, hor temperato raggio,</l>
<l>Fe, che 'l gravido core aperse il seno</l>
<l>Nel dolce mese, il qual precede al Maggio.</l>
<l>Come il guscio aprir suol maturo, e pieno,</l>
<l>Il seme d'una quercia, over d'un faggio,</l>
<l>Che quanto al ciel la cima alza felice,</l>
<l>Tanto stende à l'inferno la radice.</l>
</lg>
<lg type="ottava">
<l>Così intorno al suo cor l'humida terra</l>
<l>E 'l temprato calor talmente adopra,</l>
<l>Che la radice fa stender sotterra,</l>
<l>E 'l fusto per lo corpo venir sopra.</l>
<l>L'incastrature già del capo sferra,</l>
<l>Ne vuol più, che la terra la ricopra,</l>
<l>Rompe il sepolcro, e più non si nasconde,</l>
<l>E mostra al Sol le sue tenere fronde.</l>
</lg>
<lg type="ottava">
<l>L' innamorato Dio come s'accorge,</l>
<l>Che 'l sepolto amor suo sopra è venuto,</l>
<l>E che la luce in altra forma scorge,</l>
<l>Li dà maggior favor, maggiore aiuto.</l>
<l>Fà, che l'arbor, che dà l' incenso, sorge,</l>
<l>Ch'allhor non era al mondo conosciuto,</l>
<l>A l'huom grato, et à l'alme elette, e belle,</l>
<l>Che fa il suo odor sentir fin' à le stelle.</l>
</lg>
<lg type="ottava">
<l>La Ninfa, ch'al padre Orcamo scoperse</l>
<l>L'error, che fe con l' invide parole,</l>
<l>Colei, che in si degno arbor si converse,</l>
<l>Non hebbe mai più gratia appresso il Sole,</l>
<l>Ch'ei più non la guardò, più non sofferse</l>
<l>Tentar d'haver di lei diletto, ò prole.</l>
<l>Ne la scusa accettò, che 'l troppo amore</l>
<l>Cader l'havesse fatta in tanto errore.</l>
</lg>
<lg type="ottava">
<l>Come ella vide tanto disprezzarsi,</l>
<l>E non poter mai più con lui sperare</l>
<l>Nel già felice letto consolarsi,</l>
<l>Come in miglior fortuna usò di fare,</l>
<l>Cominciò da le Ninfe à ritirarsi,</l>
<l>Senza fonte gustar, senza mangiare,</l>
<l>Si scapigliò, stè su la terra ignuda,</l>
<l>A l'aria hor chiara, hor bruna, hor dolce, hor cruda.</l>
</lg>
<lg type="ottava">
<l>I suoi giorni digiuni eran già nove,</l>
<l>E 'l fonte, che gustava, era il suo pianto,</l>
<l>E la rugiada, che l'Aurora piove</l>
<l>Il cibo, onde nutriva il carnal manto.</l>
<l>SoI si vedea voltar l'afflitta dove</l>
<l>Vedea girar l'amato Sole, e intanto</l>
<l>Fean nel terren le sue membra infelici</l>
<l>L'allhor non conosciute herbe, e radici.</l>
</lg>
<lg type="ottava">
<l>Converte il corpo suo pallido in herba,</l>
<l>Ma il pallido color non l'è già tolto,</l>
<l>Che ne la foglia anchora il ramo il serba,</l>
<l>Rosso è 'l color del fior, non però molto.</l>
<l>Mostra hoggi anchor la sua fortuna acerba,</l>
<l>Gira à l'amato Sol l'afflitto volto,</l>
<l>Fassi Elitropio, e al Sol si volge, come</l>
<l>Risuona à punto il trasformato nome.</l>
</lg>
<lg type="ottava">
<l>Poi che Leucotoe di Leucotoe disse,</l>
<l>E del novo arbor l'odorato effetto,</l>
<l>E che in quell'herba Clitia convertisse,</l>
<l>Ch'anchor rivolge al Sol l'afflitto aspetto.</l>
<l>Ne la terza sorella ogni altra affisse</l>
<l>Le luci, onde attendean novo diletto,</l>
<l>La qual mentre parlar le due sorelle,</l>
<l>Si venne à proveder di più novelle.</l>
</lg>
<lg type="ottava">
<l>Dal padre fu costei detta Minea,</l>
<l>Che dovea dar di se l'ultimo saggio,</l>
<l>E 'n dispregio di Bacco anch'ella havea</l>
<l>La luce al dipanar volta, e 'l coraggio.</l>
<l>Un panno doppio la manca premea,</l>
<l>Onde il filo al gomitol fea passaggio,</l>
<l>La destra fea del filo, al fil coperchio,</l>
<l>E la palla vestia di cerchio in cerchio.</l>
</lg>
<lg type="ottava">
<l>Facea questo lavor prima ascoltando,</l>
<l>Mentre le due sorelle novellaro,</l>
<l>L'una con l'ago in man, l'altra filando,</l>
<l>Secondo l'essercitio à lor più caro.</l>
<l>Et hor facea il medesmo novellando,</l>
<l>Con dolce favellar, distinto, e chiaro,</l>
<l>E le prime parole accorte, e honeste,</l>
<l>Che l'usciron di bocca, furon queste.</l>
</lg>
<lg type="ottava">
<l>Io non vorrei contar qualche argomento,</l>
<l>Che per ventura poi non vi piacesse,</l>
<l>Ó per saperlo, ò per l'altrui tormento,</l>
<l>Che 'l vostro dolce cor troppo movesse.</l>
<l>Per far dunque ogni cor di me contento,</l>
<l>Io vo, che l'eleggiate da voi stesse,</l>
<l>Più cose io proporrò, degna ciascuna,</l>
<l>E voi farete elettion poi d'una.</l>
</lg>
<lg type="ottava">
<l>Di Dafnide io dirò l'Ideo pastore,</l>
<l>C'havendo di due Ninfe accesa l'alma,</l>
<l>Quella in sasso il cangiò, che del suo amore</l>
<l>Non potè riportar l'amata palma:</l>
<l>Ó del cangiato di Sciton valore,</l>
<l>C'hebbe hor di donna, hor d'huom la carnal salma.</l>
<l>E se questa vi piace, io dirò, come</l>
<l>Lunga hor la barba havesse, hora le chiome.</l>
</lg>
<lg type="ottava">
<l>Ó di Giove dirò di Celmo amante,</l>
<l>Dove un fanciullo ad un fanciullo piacque,</l>
<l>E come trasformollo in un diamante,</l>
<l>E da che madre questo sdegno nacque.</l>
<l>Se questa non vi piace andrò più avante,</l>
<l>E dirò de' miracoli de l'acque,</l>
<l>Conterò de' Cureti, et in che foggia</l>
<l>Creati fur da tempestosa pioggia.</l>
</lg>
<lg type="ottava">
<l>Ó dirò come Smilace amò Croco,</l>
<l>Ma non potè goder l'amato fianco,</l>
<l>Che nel contender l'amoroso gioco,</l>
<l>Divenner fior, l'un giallo, e l'altro bianco.</l>
<l>Ó narrerò di quello infame loco,</l>
<l>Dove fa un fonte l'huom venir da manco,</l>
<l>Ch'alquanto trasformandosi di vista,</l>
<l>Perde parte d'un membro, et un n'acquista.</l>
</lg>
<lg type="ottava">
<l>Volea proporre anchor molte novelle,</l>
<l>La proveduta giovane Minea,</l>
<l>Ma le disser d'accordo le sorelle,</l>
<l>Che l'historia del fonte à lor piacea.</l>
<l>Mov'ella allhor le note ornate, e belle.</l>
<l>Nacque già di Mercurio, e Citherea</l>
<l>Un figlio, e 'l latte da le Naiade hebbe</l>
<l>Là dove in Ida fu nutrito, e crebbe.</l>
</lg>
<lg type="ottava">
<l>Il nobil viso suo leggiadro, e vago</l>
<l>Hebbe da padri un' aere si felice,</l>
<l>Che in lui scorgeasi l'una, e l'altra imago</l>
<l>Del genitore, e de la genitrice.</l>
<l>Ei di veder varij paesi vago</l>
<l>Lasciò la patria sua, l'idea pendice,</l>
<l>E visto havea quando dal monte Alunno</l>
<l>Partissi, il quintodecimo autunno.</l>
</lg>
<lg type="ottava">
<l>Il desio di veder gl' ignoti fiumi,</l>
<l>Con l'ignote città, l' ignote genti,</l>
<l>Varie d'aspetto, e varie di costumi</l>
<l>Varie di region, varie d'accenti,</l>
<l>Se ben diversi, e strani, hispidi dumi</l>
<l>Spesso passò con rapidi torrenti,</l>
<l>Fea, ch'ogni gran fatica et ardua, e grave,</l>
<l>Li parea dolce, facile, e soave.</l>
</lg>
<lg type="ottava">
<l>Ogni loco di Licia ha già trascorso,</l>
<l>E poi di Licia in Caria ha posto il piede,</l>
<l>La dove pargli raffrenare il corso</l>
<l>Vicino à un fonte cristallin, che vede,</l>
<l>Che subito l'invita à darvi un sorso</l>
<l>L'humor, che in limpidezza ogni altro eccede,</l>
<l>Che lascia (in modo egli è purgato, e mondo)</l>
<l>Penetrare ogni vista insino al fondo.</l>
</lg>
<lg type="ottava">
<l>Spinoso giunco, over canna palustre</l>
<l>Non fa ne l'orlo altrui noia, ò riparo,</l>
<l>Ma terra herbosa, e soda il fa si illustre,</l>
<l>Ch'avanza ogni artificio human più raro.</l>
<l>Hor come giunge il giovane trilustre</l>
<l>À cosi nobil fonte, e cosi chiaro,</l>
<l>Vuol ristorar di quello humore il volto,</l>
<l>Che gli ha 'l Sole, e 'l camin co'l sudor tolto.</l>
</lg>
<lg type="ottava">
<l>Gusta con gran piacer quel chiuso fonte</l>
<l>Preso il garzon dal caldo, e da la sete,</l>
<l>Le man si lava, e la sudata fronte,</l>
<l>E poi và sotto l'ombra d'un abete,</l>
<l>Che fin, che 'l Sol non cala alquanto il monte,</l>
<l>Vuol dar le lasse membra à la quiete:</l>
<l>Ma siede à pena in su l'herbosa sponda,</l>
<l>Ch'una Ninfa lo scorge di quell'onda.</l>
</lg>
<lg type="ottava">
<l>À questa bella Ninfa mai non piacque</l>
<l>L'andare à caccia, al seguitar Diana,</l>
<l>Come l'altre facean, ma si compiacque</l>
<l>Di non s'allontanar da la fontana.</l>
<l>Le disser le sorelle homai quest'acque</l>
<l>Lascia Salmace alquanto, e t'allontana,</l>
<l>Non star ne l'otio, in si nefando vitio,</l>
<l>Ma datti à più lodevole essercitio.</l>
</lg>
<lg type="ottava">
<l>Prendi Salmace l'arco, e la faretra,</l>
<l>E con noi vienne in più lontana selva,</l>
<l>Come fan l'altre, e da Diana impetra</l>
<l>Di ferir seco ogni silvestre belva.</l>
<l>Ma da lor sempre Salmace s'arretra,</l>
<l>O s'attuffa nel fonte, ò si rinselva</l>
<l>Fra gli alberi suoi proprij, e si compiace</l>
<l>Godersi 'l suo paese, e starsi in pace.</l>
</lg>
<lg type="ottava">
<l>Senza cura tener de le sorelle</l>
<l>Lieta si stà à goder le patrie sponde.</l>
<l>Lava talhor le membra ignude, e belle</l>
<l>Nel dolce fonte suo, ne le chiar' onde.</l>
<l>Talhor siede su l'herbe tenerelle,</l>
<l>E stassi à pettinar le chiome bionde.</l>
<l>Guarda talhor ne l'acque, e si consiglia,</l>
<l>Come s'acconci, e al suo voler s'appiglia.</l>
</lg>
<lg type="ottava">
<l>Coglie hor fior per ornarsi, e 'n sen gli serba,</l>
<l>E forse anche in quel tempo il fior cogliea,</l>
<l>Che vider gli occhi suoi seder sù l'herba</l>
<l>Il figliuol di Mercurio, e Citherea.</l>
<l>Mira, e non scorge in quella etate acerba,</l>
<l>S'egli ha d'un Dio l'aspetto, ò d'una Dea.</l>
<l>Ma dal vestir, che sia fanciullo intende,</l>
<l>E de l'amor di lui tosto s'accende.</l>
</lg>
<lg type="ottava">
<l>E ben che la spronasse una gran voglia</l>
<l>Di gire à far col bel garzon soggiorno,</l>
<l>Pur non v'andò, che rassettò la spoglia,</l>
<l>E diè l'occhio à le vesti d'ogn' intorno.</l>
<l>Guarda come il suo crin leghi, e raccoglia,</l>
<l>Perche paia più vago, e meglio adorno.</l>
<l>Compone il viso, e non si mostra, ch'ella</l>
<l>Merita in tutto esser veduta bella.</l>
</lg>
<lg type="ottava">
<l>Come con l'acque si consiglia, e vede</l>
<l>La veste acconcia, il viso, il velo, e 'l crine,</l>
<l>E le pare esser tal, ch'al fermo crede</l>
<l>Venir con esso al desiato fine:</l>
<l>Move l'acceso, e desioso piede</l>
<l>Ver le bellezze angeliche, e divine.</l>
<l>Fermò poi gli occhi in lui fisi, et intenti,</l>
<l>E fe l'aria sonar di questi accenti.</l>
</lg>
<lg type="ottava">
<l>Spirto gentil, ch'alberghi in si bel nido,</l>
<l>Che divin ti dimostra, e non mortale.</l>
<l>E se pur sei divin, tu sei Cupido,</l>
<l>Se ben non porti la Faretra, e l'ale.</l>
<l>Ben ti fu quello albergo amico, e fido,</l>
<l>Che pose tanto studio à farti tale,</l>
<l>Che ti diè sì bel viso, e sì giocondo,</l>
<l>Ch'un simil mai non n'ha veduto il mondo.</l>
</lg>
<lg type="ottava">
<l>Felice madre di si nobil frutto,</l>
<l>E se sorella n'hai non men felice,</l>
<l>Ne di lei men, ne di chi t'ha produtto,</l>
<l>Si può chiamar beata la nutrice.</l>
<l>Ma ben gradita, e fortunata in tutto</l>
<l>La sposa è (se tu l'hai) cui goder lice</l>
<l>Si delicate membra, e sì leggiadre,</l>
<l>Che ti formò si gloriosa madre.</l>
</lg>
<lg type="ottava">
<l>Se giunto à sposa sei, non ti sia grave,</l>
<l>Ch'io furtivo di te prenda diletto,</l>
<l>E ch'io goda d'un don, così soave,</l>
<l>Come promette il tuo divino aspetto.</l>
<l>Se nodo coniugal stretto non t'have,</l>
<l>Fà me tua sposa, e fa comune il letto.</l>
<l>Non mi negare, ò sia legato, ò sciolto,</l>
<l>Ch'io goda di quel ben, ch'è in te raccolto.</l>
</lg>
<lg type="ottava">
<l>Così disse la Ninfa al gentil figlio,</l>
<l>E tutta intenta la risposta attese.</l>
<l>Et ei con gran rispeto abbassò il ciglio,</l>
<l>Tal rossore, e vergogna il vinse, e prese.</l>
<l>Il dolce viso suo bianco, e vermiglio,</l>
<l>Di più bel rosso subito s'accese.</l>
<l>Quel color, che 'l dipinse à l' improviso,</l>
<l>Gli fe più bello, e gratioso il viso.</l>
</lg>
<lg type="ottava">
<l>Come quando il mezzo orbe à noi tien volto</l>
<l>Delia, in cui fere il formator del giorno,</l>
<l>E mostra tutto l'allumato volto,</l>
<l>Onde la veggiam piena, e non col corno,</l>
<l>Se da la terra vien quel lume tolto,</l>
<l>Che 'l ricopra con l'ombra d'ogn' intorno,</l>
<l>Fra lei stando, e fra 'l Sol, la Luna astringe,</l>
<l>Che d'ostro il suo color confonde, e tinge.</l>
</lg>
<lg type="ottava">
<l>Così al fanciullo la vergogna tinse</l>
<l>Il volto col sanguigno suo pennello</l>
<l>D'un ostro natural, che gliel dipinse</l>
<l>Di maggior gratia, e 'l fe venir più bello.</l>
<l>Con le cupide braccia ella l'avinse,</l>
<l>E diede un bacio à quel color novello,</l>
<l>Ben ch'à la bocca il bacio elIa converse,</l>
<l>Ma il garzon torse il viso, e no'l sofferse.</l>
</lg>
<lg type="ottava">
<l>Non sa, che cosa è amor, ne che si voglia</l>
<l>Il semplice garzon la Ninfa bella,</l>
<l>E cerca tutta via come si scioglia</l>
<l>Da lei, che in questa forma gli favella.</l>
<l>Lascia amor mio, che da tuoi labri io toglia</l>
<l>Baci almen da congiunta, e da sorella.</l>
<l>Se quei dolci d'amor dar non mi vuoi,</l>
<l>Non mi negar quei de' parenti tuoi.</l>
</lg>
<lg type="ottava">
<l>Il dolce soro, e mal' accorto figlio</l>
<l>Prova sciorsi da lei, ma dolcemente,</l>
<l>Le parla poi con vergognoso ciglio,</l>
<l>Con sì timido dir, ch'à pena il sente.</l>
<l>À più grato camin tosto m'appiglio,</l>
<l>(Ch'io mi sciorrò per forza finalmente)</l>
<l>Se tu m'annoi, e mi molesti tanto,</l>
<l>E da te non ti sciogli, e stai da canto.</l>
</lg>
<lg type="ottava">
<l>Perch'ei non se ne vada, e non la lassi,</l>
<l>(Come questo parlar la Ninfa intese)</l>
<l>Da lui si spicca, e ritirata stassi,</l>
<l>Seco favella poi tutta cortese.</l>
<l>Altrove non voltar giovane i passi,</l>
<l>Godi sicuro, e sol questo paese.</l>
<l>Già cedo al solitario tuo desio.</l>
<l>E perche ci stia tu, me ne vad'io.</l>
</lg>
<lg type="ottava">
<l>Così dicendo subito si parte,</l>
<l>E fra certi arbuscelli si nasconde,</l>
<l>E china le ginocchia, e con grand'arte</l>
<l>Fura il bel viso suo fra fronde, e fronde.</l>
<l>Ei si diporta in questa, e in quella parte,</l>
<l>E poi torna à goder le limpide onde.</l>
<l>L'invita il fonte, e 'l caldo gli rimembra,</l>
<l>Ch' ivi è ben rifrescar l' ignude membra.</l>
</lg>
<lg type="ottava">
<l>E però, ch'osservato esser non crede,</l>
<l>Fa saggio pria del suo temperamento,</l>
<l>E poi discalza l'uno, e l'altro piede,</l>
<l>E spoglia il ricco, e molle vestimento.</l>
<l>Come la bella Ninfa ignudo il vede,</l>
<l>Infiamma di tal foco il primo intento,</l>
<l>Che gli occhi suoi lampeggian, come suole</l>
<l>Lampeggiar vetro, ove percuote il Sole.</l>
</lg>
<lg type="ottava">
<l>E si può à pena ritenere, (e fullo</l>
<l>Per far) di correr tosto ad abbracciarlo,</l>
<l>Ma stà, che (se ne l'acqua entra il fanciullo)</l>
<l>Con più vantaggio suo potrà poi farlo,</l>
<l>Che quel, ch'ella d'amor brama trastullo,</l>
<l>Quivi otterrà, ch'ei non potrà negarlo,</l>
<l>Che di quella fontana essendo Ninfa</l>
<l>Ha tutto il suo potere in quella linfa.</l>
</lg>
<lg type="ottava">
<l>Entra ei ne l'acque cristalline, e chiare,</l>
<l>Dove à la Ninfa il fonte non contende,</l>
<l>Che possa à quel bel corpo penetrare</l>
<l>Con l'occhio, che sì cupido v'intende.</l>
<l>Come in un vetro una rosa traspare,</l>
<l>Che chiusa à gli occhi altrui di fuor risplende,</l>
<l>Tal chiuso ei traspare nel picciol fiume</l>
<l>Al lampeggiante de la Ninfa lume.</l>
</lg>
<lg type="ottava">
<l>Alza la voce allhor la Ninfa lieta.</l>
<l>Habbiam sicuro già vinto il partito.</l>
<l>Nessuna cosa più mi turba, e vieta,</l>
<l>Ch' io non t' abbracci, e faccia mio marito.</l>
<l>Le gioie, il sottil lin, la ricca seta,</l>
<l>Ogni ornamento suo getta su'l lito,</l>
<l>E corre ignuda, e cupida, in gran fretta</l>
<l>Nel fortunato suo fonte si getta.</l>
</lg>
<lg type="ottava">
<l>La dove giunta subito l'abbraccia,</l>
<l>E dove più l'aggrada, il palpa, e tocca,</l>
<l>Li tien poi con le man ferma la faccia,</l>
<l>E se bene ei no'l soffre, il bacia in bocca.</l>
<l>Con le gambe, e le man tutto l'allaccia,</l>
<l>Contra la mente sua semplice, e sciocca.</l>
<l>Che ben è sciocco, e semplice colui,</l>
<l>Che se di tanto ben priva, et altrui.</l>
</lg>
<lg type="ottava">
<l>E gli si scuote, e la discaccia, e spinge,</l>
<l>Irato al fin, la prende per le chiome.</l>
<l>Come l'hedera intorno il tronco cinge,</l>
<l>E con più rami s'avviticchia, e come</l>
<l>Quel pesce il pescatore afferra, e stringe,</l>
<l>Che da molti suoi piè Polipo ha nome.</l>
<l>Così lega ella il giovane con ambe</l>
<l>Le braccia, e con le mani, e con le gambe.</l>
</lg>
<lg type="ottava">
<l>Lo stringe ella, ei si scuote, e 'l crin le tira,</l>
<l>Cadon su'l lito, et ei perche no'l goda,</l>
<l>Si torce, e sforza, tal l'augel, che mira</l>
<l>Fiso nel Sol, talhor la serpe annoda,</l>
<l>Che mentre l'ha ne i piedi, e al cielo aspira,</l>
<l>La serpe il lega tutto con la coda,</l>
<l>E l'ali spatiose in modo afferra,</l>
<l>Che cadon spesso ambi in un gruppo in terra.</l>
</lg>
<lg type="ottava">
<l>Ei stà nel suo proposito, e contende,</l>
<l>E nega à quella il desiato bene,</l>
<l>Ma à poco à poco ella in tal modo il prende,</l>
<l>Che come era il desio, se'l gode, e tiene.</l>
<l>E mentre ingorda al suo contento intende,</l>
<l>Di grado in grado in tal dolcezza viene,</l>
<l>Ch'alza i travolti lumi al cielo, e move</l>
<l>Un parlar pien d'affanno, e rotto à Giove.</l>
</lg>
<lg type="ottava">
<l>Fa sommo Dio del gran piacer, ch'io sento</l>
<l>Tutti i miei sensi eternamente ricchi,</l>
<l>E che 'l ben, che mi dà si gran contento,</l>
<l>Mai da me non si parta, e non si spicchi.</l>
<l>Et ecco, non so come, in un momento</l>
<l>Par ch'un corpo con l'altro in un s'appicchi.</l>
<l>Le cosce si fan due, che quattro foro,</l>
<l>Cosi le braccia, e l' altre membra loro.</l>
</lg>
<lg type="ottava">
<l>Già la schena di lei di pancia ha forma,</l>
<l>Che la pancia di pria ne l'huomo è entrata.</l>
<l>Già d'un corpo comun l'un l'altro informa,</l>
<l>E fanno una figura raddoppiata.</l>
<l>Il doppio collo, e viso, un Sol si forma,</l>
<l>E fassi un huom d'effigie effeminata.</l>
<l>Son due, ma non però fanno una coppia,</l>
<l>Ma in un corpo comun la forma è doppia.</l>
</lg>
<lg type="ottava">
<l>Cosi ramo con ramo anchor s'innesta,</l>
<l>E poi, che ben s'è unito, e alquanto alzato,</l>
<l>Così conforme l'uno à l'altro resta,</l>
<l>Che par, che 'l ramo sia nel tronco nato.</l>
<l>Così la donna, e l'huom fanno una testa,</l>
<l>Ma non è alcun di lor, quel, ch'è già stato.</l>
<l>Non è donna, ne d'huom, ma resta tale,</l>
<l>Ch'è donna, et huom, ne l'un ne l'altro vale.</l>
</lg>
<lg type="ottava">
<l>Come il figliuol di Mercurio s'accorge,</l>
<l>Ch'egli è fatto mez'huom, d'un huomo intero,</l>
<l>E che gli ha l'acqua chiara, ch'ivi sorge,</l>
<l>Effeminato il suo volto primiero,</l>
<l>Queste preghiere à suoi parenti porge,</l>
<l>Ma non co'l suo parlar virile, e vero.</l>
<l>Con voce dubbia al ciel le luci fisse,</l>
<l>E questi prieghi Hermafrodito disse.</l>
</lg>
<lg type="ottava">
<l>Pietosa madre mia, genitor pio,</l>
<l>Fare al vostro figliuol gratia vi piaccia,</l>
<l>Ch'ogni huom, che in questa fonte entra, com' io</l>
<l>Fra la donna, e fra l'huom dubbio si faccia.</l>
<l>Allhor la madre Dea col padre Dio</l>
<l>Fan, che in quel fonte l'huom cangi la faccia.</l>
<l>Quell'acque fan di tanto vitio sparte,</l>
<l>Ch'ogni huomo Hermafrodito se ne parte.</l>
</lg>
<lg type="ottava">
<l>Già novellato havendo ogni sorella,</l>
<l>Schernendo Bacco à l'opra s'attendea,</l>
<l>Mentre per la città la pompa bella</l>
<l>Da tutto quanto il popol si facea.</l>
<l>E già per tutto il ciel più d'una stella</l>
<l>Levata à la sua luce il velo havea,</l>
<l>Si vedea l'aria dubbia d'ogn'intorno,</l>
<l>E non si potea dir notte, ne giorno.</l>
</lg>
<lg type="ottava">
<l>Quando più d'una tromba, e d'un tamburo</l>
<l>Par, che la casa à l'improviso introni,</l>
<l>E renda sordo l'aere mezzo oscuro,</l>
<l>Senza che veda alcun chi sia, che suoni.</l>
<l>Il cavo rame, il ferro unito, e duro</l>
<l>Fan tintinnare il ciel di vari suoni.</l>
<l>Ingombran dopo l'aere oltre à romori</l>
<l>Mirra, ambra, e croco, et altri varij odori.</l>
</lg>
<lg type="ottava">
<l>Ma quello (onde maggior ciascun haver de</l>
<l>Maraviglia) è il veder, ch'ogni lor vesta</l>
<l>Il suo primo color trasforma, e perde,</l>
<l>E d'hedera, e di fronde vien contesta.</l>
<l>Vede Alcitoe, che 'l lin diventa verde,</l>
<l>E che pampino è 'l fil, che 'l dito appresta.</l>
<l>E come al grave fuso i lumi intende,</l>
<l>Scorge, ch'un raspo d'una è quel, che pende.</l>
</lg>
<lg type="ottava">
<l>L'altra, ch'un cedro nel collar pingea,</l>
<l>Riguarda, e crede haver errato anch'ella,</l>
<l>Che l'uva in quella vece vi scorgea;</l>
<l>Tolse tosto il coltel de la cistella,</l>
<l>Che quella seta via levar volea,</l>
<l>Che veniva à guastar l'opra sua bella.</l>
<l>E trova, come il picciol ferro stringe,</l>
<l>C'ha in man la falce da potar le vigne.</l>
</lg>
<lg type="ottava">
<l>L'altra non vede l'arcolaio quel, ch'era</l>
<l>Ma 'l secco legno un' olmo vivo cresce,</l>
<l>E lo scorge cangiarsi in tal maniera,</l>
<l>Ch'ogni legno di lui ramo riesce.</l>
<l>Pampino in copia, et uva bianca, e nera,</l>
<l>Del fil, ch'è intorno à lui, si forma, et esce,</l>
<l>Cresce il gomitol poi, s' ingrossa l'accia,</l>
<l>E al fin di viti verdi un fascio abbraccia.</l>
</lg>
<lg type="ottava">
<l>Ardon per casa lampade, e facelle,</l>
<l>E sentonsi ulular diverse fere,</l>
<l>Ch'esser mostrano al suon crudeli, e felle,</l>
<l>Orsi, Tigri, Leon, Pardi, e Pantere.</l>
<l>L'esterrefatte subito sorelle</l>
<l>Si levan con gran fretta da sedere,</l>
<l>E con timido piè fugge ciascuna,</l>
<l>Dove le par, che sia l'aria più bruna.</l>
</lg>
<lg type="ottava">
<l>E così come avien, che nel timore</l>
<l>Spesso l'huom suol tutto in un gruppo farsi,</l>
<l>Acciò che 'l giel, che fa tremare il core,</l>
<l>Men nuoca à membri, di timor cosparsi;</l>
<l>Tal per unire il natural calore</l>
<l>Venner con tutto 'l corpo ad incurvarsi</l>
<l>Le tre sorelle, e 'l non veduto Nume</l>
<l>Le fe gli augei, che son nemici al lume.</l>
</lg>
<lg type="ottava">
<l>S' impiccolano i membri, e vengon tali,</l>
<l>Che l'augel tutto è come un passer grande.</l>
<l>Di cartilagine ha le deformi ali,</l>
<l>E quelle senza piume à l'aria spande.</l>
<l>Odia la luce, e tutti gli animali,</l>
<l>Ne s'annida già mai fra pruni, e ghiande,</l>
<l>Compare al buio, e case habita, e grotte,</l>
<l>E Nottola vien detta da la notte.</l>
</lg>
<lg type="ottava">
<l>Si maraviglia ogn'una di vederse</l>
<l>Volar per l'aria tenebrosa, e sola,</l>
<l>E come si gran membra sian converse</l>
<l>In poca cartilagine, che vola.</l>
<l>E mentre s'arma ciascuna à dolerse,</l>
<l>Non può la voce sua formar parola,</l>
<l>Il grido al picciol corpo si conface,</l>
<l>Et è forza, che strida, se non tace.</l>
</lg>
<lg type="ottava">
<l>Allhor di Bacco il glorioso nome</l>
<l>Per tutta la città maggior si sparse.</l>
<l>Altro la zia non fea, che contar come</l>
<l>Con suoni, e faci à le donzelle apparse.</l>
<l>Come dal vespro anchor l'augel si nome,</l>
<l>Da l'hora, che 'l lor volto human disparse,</l>
<l>Come l' irato Dio dispose, e volle,</l>
<l>La cui pompa stimar bugiarda, e folle.</l>
</lg>
<lg type="ottava">
<l>Ino fa si sublime ogni suo fatto,</l>
<l>I miracoli suoi, la sua possanza,</l>
<l>Ch'in ogni suo proposito, in ogni atto</l>
<l>Fà rifrescar di lui la rimembranza.</l>
<l>Tal che non può soffrire ad alcun patto</l>
<l>Tanta gloria Giunon, tanta arroganza.</l>
<l>Non può soffrir colei, ch'ogni hor favella</l>
<l>Del figlio de la pellice sorella.</l>
</lg>
<lg type="ottava">
<l>À morte odia Giunon questa famiglia,</l>
<l>Perche Giove di lor n'amò già due.</l>
<l>E però di estirparla si consiglia,</l>
<l>Perche da lor non le sia tolto piue.</l>
<l>Lassa (dicea) d'Agenore la figlia</l>
<l>Già il fece in Tiro diventare un Bue.</l>
<l>La meretrice poi, d'onde hebbe Bacco,</l>
<l>Co'l regio manto il fece ire in Baldacco.</l>
</lg>
<lg type="ottava">
<l>Restò da l'amor suo bruciata e spenta</l>
<l>Semele, al dimandar credula, e insana.</l>
<l>Autonoe per lo figlio è mal contenta,</l>
<l>Che fece in Cervo trasformar Diana.</l>
<l>Agave ogni hor s'affligge, e si tormenta,</l>
<l>Che fu nel suo figliuol troppo inhumana.</l>
<l>Fra tutte le sorelle è sol questa una,</l>
<l>Che và d'ogni dolor sciolta, e digiuna.</l>
</lg>
<lg type="ottava">
<l>Tutto quel fa, che in mio dispregio puote</l>
<l>Questa de' figli altera, e de la sorte,</l>
<l>Ch'altro non dice mai, che del nipote,</l>
<l>Bastardo de l' infido mio consorte.</l>
<l>E con superbe, e gloriose note</l>
<l>De' primi il fa de la celeste corte,</l>
<l>E tanto questo essalta, e gli altri annulla,</l>
<l>Che la potentia mia non v'è per nulla.</l>
</lg>
<lg type="ottava">
<l>Ben si sà contra ogn'un (s'alcun l'offende)</l>
<l>Il suo superbo alunno vendicare.</l>
<l>Et fa, che 'l marinar di Lidia prende</l>
<l>La forma del Delfino, e solca il mare.</l>
<l>Contra il proprio figliuol la madre accende,</l>
<l>E 'l fa parere un porco, e lacerare.</l>
<l>Le figlie di Mineo fa cieche al lume,</l>
<l>E che volan di notte senza piume.</l>
</lg>
<lg type="ottava">
<l>Non trovo io, s'un m'offende, altro riparo,</l>
<l>Che lagrimar l'invendicato oltraggio.</l>
<l>Deh perche da nemici io non imparo,</l>
<l>(Che spesso l'inimico fa l'huom saggio)</l>
<l>S'ei per torle il figliuolo amato, e caro,</l>
<l>Porco à la madre il fe parer selvaggio,</l>
<l>Perche non mostra anchor Giuno à costei</l>
<l>Quel, che far contra l'huom posson gli Dei?</l>
</lg>
<lg type="ottava">
<l>E se la sua sorella oprò la spada</l>
<l>Contra il figliuol con cor ferino, et empio,</l>
<l>E li gettò le mani in su la strada,</l>
<l>E fe de membri un doloroso scempio:</l>
<l>Perche non fa Giunon, che in furor vada</l>
<l>Questa Ino anchor per lo cognato essempio.</l>
<l>Si ch'ella nel dar morte à i proprij figli,</l>
<l>A la madre di Penteo s'assomigli.</l>
</lg>
<lg type="ottava">
<l>Volta al fiato di Borea è una caverna,</l>
<l>Che fin' al centro de la terra dura,</l>
<l>Che mena ogni huom, che passa à l'onda averna</l>
<l>Per una via precipitosa, e scura.</l>
<l>Non vi può splender fiaccola, ò lanterna,</l>
<l>Ch'aria ha si densa, si funesta, e impura.</l>
<l>E fa intorno un riparo di tal forza,</l>
<l>Che 'l foco non v'essala, e vi s'ammorza.</l>
</lg>
<lg type="ottava">
<l>Per si caliginosa, e trista fossa</l>
<l>La sitibonda di vendetta Dea</l>
<l>Si mette à caminar, da l'odio mossa,</l>
<l>Ch'à questa gloriosa donna havea.</l>
<l>Passa per più silentij l'aria grossa,</l>
<l>Co'l divin, che l'alluma, e che la bea.</l>
<l>Quindi quei, che di questo hanno il governo,</l>
<l>Conducon le trist'anime à l'inferno.</l>
</lg>
<lg type="ottava">
<l>Già di lontan conosce Flegetonte,</l>
<l>Che di cocenti fiamme arde, e risplende,</l>
<l>Tanto, che in parte il regno d'Acheronte</l>
<l>D'un tenebroso di visibil rende,</l>
<l>Fuor de la porta ne la prima fronte,</l>
<l>(Onde al più basso inferno si discende)</l>
<l>Stanno i pallidi morbi, e tutti i mali</l>
<l>Nemici de le vite de' mortali.</l>
</lg>
<lg type="ottava">
<l>V'è la crudel Vendetta, e 'l mesto Pianto,</l>
<l>V'è la fredda Vecchiezza, e faticosa.</l>
<l>La vergognosa Povertà da canto</l>
<l>Si stà in dispregio, e dimandar non osa.</l>
<l>V'è la Fatica, che fatica tanto,</l>
<l>E dopo il faticar si poco posa,</l>
<l>Ch'al suo volto si vede, che la morte</l>
<l>La vuol por là da le tartaree porte,</l>
</lg>
<lg type="ottava">
<l>La Navigation soverchio ardita</l>
<l>Stà co'l Disagio assai presso à la porta,</l>
<l>Usa una vesta assai corta, e spedita,</l>
<l>Se non talhor, ch'un manto lungo porta.</l>
<l>Un palmo non è larga di due dita</l>
<l>L'asse, ove dorme, aspra, ineguale, e corta.</l>
<l>La ciban con mangiar spesso interrotto</l>
<l>Cibi acri, e salsi, e pan più volte cotto.</l>
</lg>
<lg type="ottava">
<l>Con fronte il Timor bassa, e poco lieta</l>
<l>Si fa d'ogn'un, che v'è timido, donno.</l>
<l>V'è la pazza Discordia, et inquieta,</l>
<l>V'è il fratel de la Morte, il pigro Sonno,</l>
<l>Che con tanto stupore i sensi accheta,</l>
<l>Che come morti più sentir non ponno.</l>
<l>La Crapula è con lui, c'hor giace, hor siede,</l>
<l>E se vegghia, hora il vino, hor l'esca chiede.</l>
</lg>
<lg type="ottava">
<l>I Pensier dolorosi de la mente</l>
<l>Tengon mesti, e barbati il volto chino.</l>
<l>Vi stà la Guerra armata, e risplendente</l>
<l>D'insanguinato acciar forbito, e fino,</l>
<l>Guarda con occhio altier tutta la gente,</l>
<l>E gode, ch'ella à l'infernal camino</l>
<l>Maggior numero d'alme instiga, e preme,</l>
<l>Che quasi tutti i mali uniti insieme.</l>
</lg>
<lg type="ottava">
<l>Nel mezzo stà de le tremende porte</l>
<l>L'ultimo de gli horrendi, e che più noce,</l>
<l>Dico la cruda, et implacabil Morte,</l>
<l>Che dona tutte l' alme à quella foce.</l>
<l>Fà fra le gambe sue l'anime smorte</l>
<l>Passare, e con la falce, e con la voce</l>
<l>Hor quest'anima, hor quella afflitta, e grama,</l>
<l>Ch'andar non vi vorrebbe, afferra, e chiama.</l>
</lg>
<lg type="ottava">
<l>Fa la falce passare à mille à mille</l>
<l>Gli huomini incauti giunti in quella parte.</l>
<l>E ciascun da città, da campi, e ville</l>
<l>Senza saper dov'ha d'andar si parte.</l>
<l>Ne guidan de la guerra l'empie ancille</l>
<l>Con honori, e donar la maggior parte.</l>
<l>Ne guida assai de l'huom cruda nemica</l>
<l>La cupida Avaritia, e la Fatica.</l>
</lg>
<lg type="ottava">
<l>Ma poi che quegli appresenta la Guerra</l>
<l>A l'empia morte, che di là gli passi,</l>
<l>O qual si voglia mal, tosto gli afferra</l>
<l>La falce, e più ritrar non ponno i passi.</l>
<l>Il corpo poco stà, che si fa terra,</l>
<l>E l'anima entra dentro, e quivi stassi.</l>
<l>Dove secondo le passate vite,</l>
<l>Ne fa giudicio la città di Dite.</l>
</lg>
<lg type="ottava">
<l>Giunon si fa invisibile, e s'asconde,</l>
<l>Vola sopra la morte, e dentro vede</l>
<l>Un' olmo ricco, e pien di rami, e fronde,</l>
<l>Sopra un grosso, alto, e ben fondato piede.</l>
<l>Qui (se la fama antica al ver risponde)</l>
<l>I fantastichi sogni hanno la sede.</l>
<l>Ne stà per ogni fronde una gran torma,</l>
<l>D'ogni più strana, e non veduta forma.</l>
</lg>
<lg type="ottava">
<l>Sotto quei sogni chimerosi, e vani</l>
<l>Stanno i Centauri, e v'è Scilla biforme.</l>
<l>Con quel, c'ha cento piedi, e cento mani,</l>
<l>Stà la Chimera horribile, e difforme.</l>
<l>V'è l'Idra, e gli altri mostri horrendi, e strani,</l>
<l>C'han non usate, e spaventose forme.</l>
<l>La Dea, lasciando quei, drizza la fronte</l>
<l>A la nera palude di Caronte,</l>
</lg>
<lg type="ottava">
<l>Qual da più region l'acque de fiumi</l>
<l>Son senza che 'l mar cresca, al mar condotte</l>
<l>Cosi da varij vitij, e rei costumi</l>
<l>Si guidan l'alme à la perpetua notte.</l>
<l>Et à l'ombre di tanti estinti lumi</l>
<l>Capaci sempre son l'inferne grotte,</l>
<l>Ogni giorno infinite ve ne vanno,</l>
<l>Ne l'inferno s'allarga, e pur vi stanno.</l>
</lg>
<lg type="ottava">
<l>Come lasciata han la terrestre spoglia,</l>
<l>Passan volontier l'ombre à l'altra arena,</l>
<l>Che di saper di là ciascun ha voglia</l>
<l>Qual le darà Minos merito, ò pena.</l>
<l>Pregan tutte il Nocchier ch'entro le toglia,</l>
<l>Ma quegli altre ne lascia, altre ne mena.</l>
<l>L'anime che non passan (che son molte)</l>
<l>Son quelle, c'hanno l'ossa non sepolte.</l>
</lg>
<lg type="ottava">
<l>Passa l'ascosa Dea con infinite</l>
<l>Anime, che i lor corpi hanno sotterra,</l>
<l>E giunge, e vede la città di Dite,</l>
<l>Che da tre mura si circonda, e serra.</l>
<l>Di serpi cerca poi le Dee crinite,</l>
<l>Come ha il cupido pie dentro à la terra,</l>
<l>Che stanno dentro à guardia de le porte</l>
<l>Del crudo carcer de le genti morte.</l>
</lg>
<lg type="ottava">
<l>La non veduta Dea pria che si scopra,</l>
<l>Se ben l'odio la sprona al primo intento</l>
<l>Riguarda come ogni huom quivi s'adopra,</l>
<l>E di quei che non han pena, ò tormento.</l>
<l>Gli esercitij, ch'al sol fecer di sopra,</l>
<l>Fan quivi al lume tenebroso, e spento,</l>
<l>Un privato, un maggiore, un più meschino,</l>
<l>Secondo che di quà diede il destino.</l>
</lg>
<lg type="ottava">
<l>Non sta molto à guardar, ch'altro le preme,</l>
<l>E le veste invisibili via tolle,</l>
<l>E del carcer le porte, ove si geme,</l>
<l>Percote, e 'l can trifauce il capo estolle.</l>
<l>Abbaia, e manda tre latrati insieme,</l>
<l>Ne il triplice abbaiar mai lasciar volle,</l>
<l>Ma poi che 'l divin Nume hebbe veduto,</l>
<l>Fe di quel gran latrare un gemer muto.</l>
</lg>
<lg type="ottava">
<l>Le furie entrar con viso acro, e dimesso,</l>
<l>E con cortese, e furioso invito</l>
<l>Fan l'amica Giunon, che bene spesso</l>
<l>La fanno ire in furor per lo marito.</l>
<l>Come è dentro la Dea, si vede appresso</l>
<l>Tito, ch' in terra ingombra tanto sito,</l>
<l>Co i larghi, e lunghi e grossi membri suoi</l>
<l>Quanto ara in nove giorni un par di buoi.</l>
</lg>
<lg type="ottava">
<l>Le membra più vitali, e più secrete</l>
<l>Un' avoltor continuo à Tito offende.</l>
<l>Si muor di fame Tantalo, e di sete,</l>
<l>Ha ciò, che vuol; ma v'è chi gliel contende.</l>
<l>Ruota Ission, ne può trovar quiete,</l>
<l>Hor va sotto, hor va sopra, hor sale, hor scende.</l>
<l>E 'n questa eterna pena si distrugge,</l>
<l>Ch'ei medesmo se stesso hor segue, hor fugge.</l>
</lg>
<lg type="ottava">
<l>Sisifo vuol pur porre il sasso, dove</l>
<l>Forz'è, che 'l cader suo si rinovelli.</l>
<l>E quelle, che scannar quarantanove</l>
<l>In una notte miseri fratelli,</l>
<l>Voglion l'acque portar, che in copia piove</l>
<l>Nel fondo, ove tant'occhi hanno i crivelli.</l>
<l>E con perpetua, e raggirata foggia</l>
<l>Pioggia la fonte vien, fonte la pioggia.</l>
</lg>
<lg type="ottava">
<l>Al girato Ission le luci volse</l>
<l>Di novo la Reina de gli Dei,</l>
<l>Che si ricorda quel, che far le volse,</l>
<l>Nel tempo, che credendo abbracciar lei,</l>
<l>Una nube in suo scambio in braccio accolse,</l>
<l>Onde il poser la giù fra gli altri rei.</l>
<l>Di novo anchor ver Sisifo s'affisse,</l>
<l>E mostrollo à l'Erinni, e cosi disse.</l>
</lg>
<lg type="ottava">
<l>Questi è ben condennato à pena eterna,</l>
<l>Per esser suto al mondo involatore,</l>
<l>Ma 'l suo fratello altier Thebe governa,</l>
<l>E regge à modo suo l'Imperadore.</l>
<l>Che offende ogni hor la maestà superna,</l>
<l>Sprezzando il nostro culto, e 'l nostro honore.</l>
<l>E la cagion de l'odio manifesta,</l>
<l>E del viaggio suo laqual fu questa.</l>
</lg>
<lg type="ottava">
<l>Che la stirpe di Cadmo alta, e superba</l>
<l>Mancasse; e non dovesse andar più avante,</l>
<l>Per cagion nova, oltre il rancor che serba,</l>
<l>Che Giove à due di lor sia stato amante.</l>
<l>E tal cerca di lor vendetta acerba</l>
<l>Ch'Ino cada in furore, et Athamante.</l>
<l>A l'ira il suo parlar ben corrisponde,</l>
<l>Che imperio, e preghi, e premij in un confonde.</l>
</lg>
<lg type="ottava">
<l>Per far veder l'infuriata faccia</l>
<l>Al lume de l'inferno atro, e notturno,</l>
<l>Tesifone dal volto i serpi scaccia,</l>
<l>E parla à la figliuola di Saturno.</l>
<l>Hoggi non passerà, che non si faccia,</l>
<l>Ritorna pure al lume almo, e diurno.</l>
<l>Lieta ella và, d'ambrosia Iri l'asperge,</l>
<l>E d'ogni male odor la purga, e terge.</l>
</lg>
<lg type="ottava">
<l>La furiosa Furia in furia prende</l>
<l>D' insania sparsa una facella e sangue,</l>
<l>E quella in furia in Flegetonte accende,</l>
<l>Ma prima con furor si cinge un angue.</l>
<l>Si parte da l' inferno, e al Sole ascende,</l>
<l>Va seco quel, ch'ogni hor si duole, e langue,</l>
<l>Io dico il miser Pianto, e 'n compagnia</l>
<l>Vi va il Terror, la Rabbia, e la Pazzia.</l>
</lg>
<lg type="ottava">
<l>Come la compagnia rabbiosa giunge</l>
<l>A l'infelice d'Athamante porta,</l>
<l>Trema l'acero, e 'l ferro, e 'l Sol va lunge,</l>
<l>La casa, e l'aria vien pallida, e smorta.</l>
<l>La face in tanto dà nel legno, e 'l punge</l>
<l>Con quello estremo, ove la fiamma è morta.</l>
<l>Cade à un tratto la porta, e un romor suona,</l>
<l>Che tutta quanta la contrada introna.</l>
</lg>
<lg type="ottava">
<l>Prima Ino sbigottisce, indi il consorte</l>
<l>L'infelice sorella di Megera,</l>
<l>Tosto che fa cader le regie porte</l>
<l>De la superbia lor regia, et altera.</l>
<l>Ma ben si sbigottiscono più forte,</l>
<l>Come compar la mostruosa schiera,</l>
<l>Volean fuggir, ma d'huopo eran le penne,</l>
<l>Che la donna infernal la porta tenne.</l>
</lg>
<lg type="ottava">
<l>Tre fiate la Dea crolla la testa,</l>
<l>E fa sdegnar le serpentine chiome,</l>
<l>Tanto ch'alzando ogni animal la cresta,</l>
<l>Vibra tre lingue sibilando, come</l>
<l>Se s'oltraggia una serpe ardita, e presta</l>
<l>S'alza, vibra tre lingue, e 'l venen vome.</l>
<l>Così s'alza ogni serpe in un baleno,</l>
<l>E contra quegli aventa il suo veleno.</l>
</lg>
<lg type="ottava">
<l>Qual s'una Ninfa al vento il tergo volta,</l>
<l>C'ha sparso il biondo crin, sottile, e bello,</l>
<l>Fa l'aurea rabbuffar la chioma sciolta,</l>
<l>E guarda, ove guarda ella ogni capello:</l>
<l>Tal ogni serpe il suo sguardo rivolta,</l>
<l>Dov'ella drizza l'occhio oscuro, e fello.</l>
<l>E fan tutti diadema al volto avante,</l>
<l>Guardando verso d'lno, e d'Atamante.</l>
</lg>
<lg type="ottava">
<l>Indi da crudi crin due serpi svelle,	</l>
<l>E lor con man pestifera gli aventa</l>
<l>Le quai tosto ambo annodano, e di quelle</l>
<l>L'una la donna, l'huom l'altra tormenta.</l>
<l>Et ambedue senza intaccar la pelle,</l>
<l>Fan, che 'l core, e la mente il venen senta.</l>
<l>Questa, e quei scaccia il serpe, e 'l risospinge,</l>
<l>Ma il drago ogn' hor più rio li punge, e stringe.</l>
</lg>
<lg type="ottava">
<l>Di più veneni un tosco havea formato,</l>
<l>Ch'era una irreparabile mistura,</l>
<l>V'è la spuma di Cerbero, e 'l mal fiato</l>
<l>De l'ldra, e v'è il tremor de la paura.</l>
<l>V'è de la rabbia il fel, v'è l' insensato</l>
<l>Oblio de la pazzia, v'è l'atra, e scura</l>
<l>Sete de l'empia morte, e anchor de l'ira</l>
<l>La bava, ch'ella fa mentre s'adira.</l>
</lg>
<lg type="ottava">
<l>Tutta questa mistura insieme unita</l>
<l>Con di cicuta, e di sardonia alquanto,</l>
<l>E dentro al rame poi cotta, e bollita</l>
<l>Ne le misere lagrime del Pianto.</l>
<l>De la decottion, che n'era uscita,</l>
<l>Piena una ampolla havea portata accanto.</l>
<l>La virtù del liquor di fuor non bagna,</l>
<l>Ma fa, che dentro il cor s'infetta, e lagna.</l>
</lg>
<lg type="ottava">
<l>Su'l capo d'ambedue quell'acqua sparse,</l>
<l>E finì d'offuscar lor l'intelletto.</l>
<l>Girò tre volte poi la face, et arse</l>
<l>L'aere, e del fosco fumo il fece infetto.</l>
<l>Indi da lor vittoriosa sparse,</l>
<l>Per ritornarsi al suo più scuro tetto.</l>
<l>E di tanto stupor quei lasciò presi,</l>
<l>Che stero un pezzo immobili, e sospesi.</l>
</lg>
<lg type="ottava">
<l>Non si ricordan più chi siano, ò dove,</l>
<l>Ne men d'haver veduti i crudi mostri.</l>
<l>Ma già l'huomo il veneno instiga, e move,</l>
<l>E fa, che 'l suo furor rabbioso mostri.</l>
<l>Già grida, ecco compagni, ecco, ch'altrove</l>
<l>Tender non ci bisogna i lacci nostri.</l>
<l>Tendiamo in queste selve a i crudi artigli</l>
<l>Di questa empia Leonza, c' ha due figli.</l>
</lg>
<lg type="ottava">
<l>Come se fosse una selvaggia fera</l>
<l>L'insano cacciator la moglie caccia.</l>
<l>E mentre ella è stordita di maniera,</l>
<l>Che non sa se si fugga, ò che si faccia;</l>
<l>Clearco un suo figliuol, che in braccio l'era,</l>
<l>E che ridendo à lui stendea le braccia,</l>
<l>Da lei per l'un de' piedi afferra, e tira,</l>
<l>E d'una fromba à guisa il rota, e gira.</l>
</lg>
<lg type="ottava">
<l>Di quel girare il centro ha preso il piede,</l>
<l>Ma la circumferentia il capo ha tolto.</l>
<l>Tre volte il rota, e poi co'l capo fiede</l>
<l>Ad un candido marmo il duro volto.</l>
<l>Come la madre il duro scempio vede,</l>
<l>Che fe del dolce figlio il padre stolto,</l>
<l>Stracciando il crin volge al marito il tergo,</l>
<l>E lascia in furia il parricida albergo.</l>
</lg>
<lg type="ottava">
<l>Un scoglio dentro in mar si spinge, e poggia,</l>
<l>Che stretto, lungo, et aspro in là si stende,</l>
<l>Da l'empio mar cavato d'una foggia</l>
<l>Co'l continuo picchiar, che 'l sasso offende,</l>
<l>Che salva l'onde salse da la pioggia,</l>
<l>Tal, che l'acque da l'acque illese rende.</l>
<l>Ver questo scoglio al mar drizza il camino</l>
<l>La furiosa, e miserabile Ino.</l>
</lg>
<lg type="ottava">
<l>Corre con Melicerta in braccio, e stride,</l>
<l>E chiama spesso Bacco il suo nipote.</l>
<l>Aiuto (dice allhor Giunone) e ride,</l>
<l>Lo Dio celebre tuo ti dia, se puote.</l>
<l>Giunge al monte maggior, salta, e s'uccide,</l>
<l>E col peso, c'ha in braccio, il mar percote.</l>
<l>S'apre l'avido mar, l'inghiotte, e asconde,</l>
<l>E fa lucide in su risplender l'onde.</l>
</lg>
<lg type="ottava">
<l>Venere hebbe pietà de l'innocente,</l>
<l>Che de la figlia Hermione, e Cadmo nacque,</l>
<l>Così dicendo al Re, che co'l tridente</l>
<l>Nel suo tetto real dà legge à l'acque.</l>
<l>Habbi alto Dio pietà de la dolente</l>
<l>Donna congiunta tua, che nel mar nacque,</l>
<l>Dovrei dal mare haver gratia, ch'io crebbi</l>
<l>Nel mare, e fui sua prole, e 'l nome n'hebbi.</l>
</lg>
<lg type="ottava">
<l>I due nipoti miei, c'hoggi raccolse</l>
<l>L'Euboico mare, in mar fà che sian Dei.</l>
<l>Volontier consentì Nettuno, e tolse</l>
<l>Quel mortal, che già fu nel figlio, e in lei.</l>
<l>Poi quella maestà donar lor volse,</l>
<l>Che fa, che l'huom si nume faccia, e bei.</l>
<l>E fatto questo il beator Nettuno</l>
<l>Nominò lei Matuta, e lui Portuno.</l>
</lg>
<lg type="ottava">
<l>Molte donne Thebane la figliuola</l>
<l>Vider del lor signor correndo andare</l>
<l>Co'l figlio in braccio, scapigliata, e sola,</l>
<l>(Quel, che mai non l'havean veduto fare)</l>
<l>E sentendo insensata ogni parola,</l>
<l>Si poser curiose à seguitare,</l>
<l>E quelle, che di lor corser più forte,</l>
<l>Vider non lungi il salto, e la sua morte.</l>
</lg>
<lg type="ottava">
<l>Come san, che del Re morta è la figlia,</l>
<l>Che chi morir l'ha vista, à l'altre il dice,</l>
<l>Ciascuna si percote, e si scapiglia,</l>
<l>E si chiama scontenta, et infelice.</l>
<l>E questa, e quella mormora, e bisbiglia,</l>
<l>Che tutto il mal vien da Giunone ultrice.</l>
<l>Già sapean, che per Semele la Dea</l>
<l>Tutto il sangue reale in odio havea.</l>
</lg>
<lg type="ottava">
<l>Si duol di lei ciascuna, e si lamenta,</l>
<l>Che troppo sia d'ogni pietate ignuda,</l>
<l>Che troppo crudelmente si risenta,</l>
<l>Che troppo dentro al cor l'ingiuria chiuda.</l>
<l>Giunon di ciò sdegnata, io vò che senta</l>
<l>(Dice) ogn'una di voi quanto io sia cruda.</l>
<l>Voi ne sassi, ch'à lei Nettuno ha sacri</l>
<l>Vò del mio duro cor far simulacri.</l>
</lg>
<lg type="ottava">
<l>Una mossa à pietà seguir la volle,</l>
<l>Ma nel voler saltar, le vien conteso.</l>
<l>Che mentre per lanciarsi un piede estolle,</l>
<l>Sente l'altro gravar da troppo peso.</l>
<l>Vi guarda, e 'l vede marmo, e 'l corpo molle</l>
<l>Dal duro sasso à poco, à poco è preso.</l>
<l>Al duro scoglio il pie manco appiccosse,</l>
<l>L'altro alto stè ne l'atto, in cui si mosse.</l>
</lg>
<lg type="ottava">
<l>Una, che si battea, mentre fa prova,</l>
<l>Co'l solito ferir darsi nel petto,</l>
<l>Alzata c'ha la mano, il braccio trova</l>
<l>Fatto di pietra, e non può far l'effetto.</l>
<l>Una à la gente, che venia più nova,</l>
<l>Mostrava, ov'ella ascose il regio aspetto;</l>
<l>E secondo, ch'al mar tendeva il dito,</l>
<l>Il simulacro suo restò scolpito.</l>
</lg>
<lg type="ottava">
<l>L'altra, che si svellea le bionde chiome,</l>
<l>E che chiamava lagrimando in vano</l>
<l>Di lei l'illustre, e riverito nome,</l>
<l>Fermò nel sasseo crin la sassea mano.</l>
<l>Restò la bocca aperta, e mesta, come</l>
<l>Stava quando mancò del senso humano.</l>
<l>Lagrimoso era il viso, e quel mirando</l>
<l>Si conoscea, che si dolea gridando.</l>
</lg>
<lg type="ottava">
<l>Molte, e molt'altre addolorate, e meste,</l>
<l>Che piangevan di lei l'acerba morte,</l>
<l>Fecer di piume al corpo un' altra veste,</l>
<l>E diventaro augei di varia sorte.</l>
<l>Chi di bianco vestia, di bianco hor veste,</l>
<l>E i bianchi, e i neri anchor l'aman si forte,</l>
<l>Che radon sempre l'onde nel volare,</l>
<l>E non si posson mai levar dal mare.</l>
</lg>
<lg type="ottava">
<l>Cadmo non sà, che 'l nipote, e la figlia</l>
<l>La Deità marina habbia ottenuta;</l>
<l>Ne che Nettuno con la sua famiglia</l>
<l>Nomini lui Portuno, e lei Matuta.</l>
<l>Onde à lasciar già vinto si consiglia</l>
<l>La città travagliata, e combattuta</l>
<l>Da tanti strani, e miseri portenti,</l>
<l>Quella, ch'edificò da fondamenti.</l>
</lg>
<lg type="ottava">
<l>Vecchio, scontento, e misero si parte</l>
<l>Ne la opinion sua fermo, e costante,</l>
<l>Con la figlia di Venere, e di Marte,</l>
<l>E ne l'Illiria al fin ferma le piante.</l>
<l>Li revocò à memoria à parte, à parte,</l>
<l>Dal dì, ch'egli lasciò d'esser infante,</l>
<l>Tutta la vita sua cosa per cosa,</l>
<l>Con la seco invecchiata, e cara sposa.</l>
</lg>
<lg type="ottava">
<l>Oime (poi disse) oime superno Dio,</l>
<l>Ho pur discorsi i miei passati eccessi,</l>
<l>Qual' offesa, qual mal mai vi feci io,</l>
<l>Che in tal calamità cader dovessi?</l>
<l>Sei personaggi ho già del sangue mio</l>
<l>Da morte si crudel veduti oppressi,</l>
<l>Che dar non si potria più cruda, ò tale</l>
<l>À chi commesso havesse ogni gran male.</l>
</lg>
<lg type="ottava">
<l>Forse questo m'avien per quel serpente,</l>
<l>Ch' io venendo di Tiro uccisi à l'acque,</l>
<l>Che fe, che tutta la Sidonia gente</l>
<l>Innanzi à gli occhi suoi distesa giacque.</l>
<l>S'io lui non uccidea, col crudo dente</l>
<l>Egli ucciso havria me, tal che non nacque</l>
<l>La morte sua da mala intentione,</l>
<l>Quando io ciò fei per mia defensione.</l>
</lg>
<lg type="ottava">
<l>Se ingiuria à qualche Dio signor si fece</l>
<l>Del serpe, e contra me serva lo sdegno,</l>
<l>Faccia serpente me, che in quella vece</l>
<l>Sarò serpe à quel Dio, s'io ne son degno.</l>
<l>Dà fine à pena à la sua lunga prece,</l>
<l>Ch'unisce l'uno, e l'altro suo sostegno.</l>
<l>Le due gambe si fan coda di serpe,</l>
<l>Che s'aggira per l'herbe, striscia, e serpe.</l>
</lg>
<lg type="ottava">
<l>Già simiglia Erittonio, ha già di drago</l>
<l>Dal nodo de le cosce insino al piede,</l>
<l>E di quel, che sarà vero presago,</l>
<l>Questo consiglio à la consorte diede.</l>
<l>Godi una parte de la prima imago</l>
<l>Donna, mentre dal ciel ti si concede.</l>
<l>Godi la man viril, l'humane labbia</l>
<l>Pria, che tutto inserpito il serpe m'habbia.</l>
</lg>
<lg type="ottava">
<l>Piange la Donna amaramente, e dice,</l>
<l>Dolce marito mio, che sorte, e questa?</l>
<l>Qual fato, qual destin, qual ira ultrice</l>
<l>Prender ti fa la serpentina vesta?</l>
<l>Piange egli, e parla à lei; donna infelice</l>
<l>Non pianger, ma l'huom godi, che mi resta.</l>
<l>Ecco viril la man, viril la bocca,</l>
<l>Baciami l'una homai, l'altra mi tocca.</l>
</lg>
<lg type="ottava">
<l>La mesta moglie il bacia, e la man stringe,</l>
<l>E riguarda la coda, che s'aggira,</l>
<l>Et un color, che lui vago dipinge,</l>
<l>Ceruleo, e nero, ombrato à scacchi mira.</l>
<l>Intanto tutto il corpo il serpe cinge</l>
<l>Fin' à le braccia, e la man dentro tira.</l>
<l>Cadmo oime (dice allhora) oime consorte,</l>
<l>La man dentro se'n vien, tienla ben forte.</l>
</lg>
<lg type="ottava">
<l>La man per forza v'entra, e 'l dir gli è tolto,</l>
<l>Che la lingua in due parti à lui si fende,</l>
<l>E forma prima un favellar non sciolto,</l>
<l>E poi suona un parlar, che non s' intende.</l>
<l>Già la serpigna squama asconde il volto,</l>
<l>E se vuol favellare, il sibil rende.</l>
<l>Pur si volge à la moglie, e dir s'arrischia,</l>
<l>Ma in vece di parlar sibila, e fischia.</l>
</lg>
<lg type="ottava">
<l>Vede, e stupisce l'infelice moglie,</l>
<l>Come tutto in quel serpe ei si nasconda.</l>
<l>Poi dice, esci, ben mio di quelle spoglie,</l>
<l>Del cuoio serpentin, che ti circonda.</l>
<l>Oime, dov'è il tuo viso, e chi ti toglie</l>
<l>La lingua, e fa, che fischi, e non risponda.</l>
<l>Dov'è l'amato petto, ù son le mani,</l>
<l>Le spalle, i fianchi, e gli altri membri humani.</l>
</lg>
<lg type="ottava">
<l>Si china poi la donna su'l terreno,</l>
<l>E liscia il serpe, et ei la cara sposa</l>
<l>Riguarda, e l'entra poi serpendo al seno,</l>
<l>E quivi s'attortiglia, e si riposa.</l>
<l>Stupiscon, che non tema il suo veneno</l>
<l>Alcuni, e stimar lei molto animosa,</l>
<l>Che comparir, senza saper il fatto,</l>
<l>E restò ogn'un, che 'l vide, stupefatto.</l>
</lg>
<lg type="ottava">
<l>Nel seno il liscia la venerea figlia,</l>
<l>E 'l serpe alza la testa, e in su si spinge,</l>
<l>E intorno al bianco collo s'attortiglia,</l>
<l>Con cinque cerchi, ò sei l'annoda, e cinge.</l>
<l>L'hedera intorno al tronco rassimiglia,</l>
<l>Che circonda la scorza, e non la stringe.</l>
<l>La bacia il grato serpe, e le fa festa,</l>
<l>Nel noto petto poi ficca la testa.</l>
</lg>
<lg type="ottava">
<l>Stassi il capo nel seno, e par che dorma,</l>
<l>E gode il ben, che 'l ciel già fe per lui.</l>
<l>Prega la donna; ò Giove, e me trasforma,</l>
<l>Si, ch'anchor serpe io sia moglie à costui.</l>
<l>Ecco à un tratto ancho à lei fugge la forma,</l>
<l>E non è più un serpente, ma son dui.</l>
<l>E serpono ambedue fra l'herba, e vanno</l>
<l>Ne' più propinqui boschi, e lì si stanno.</l>
</lg>
<lg type="ottava">
<l>Questi fecer di serpe quella sorte,</l>
<l>La qual Cervona apppella il Regno Tosco,</l>
<l>Non fuggon l'huom, ne men temon la morte</l>
<l>Da lui, ne 'l mordon mai, ne meno han tosco.</l>
<l>Hor, come vuol la lor cangiata sorte,</l>
<l>Se ben comunemente amano il bosco,</l>
<l>Han l'huom (c'huomini fur) per cosi fido,</l>
<l>Che fanno in molte case i figli, e 'l nido.</l>
</lg>
<lg type="ottava">
<l>Questo conforto solo era restato</l>
<l>Al vecchio lor ringiovenito amore,</l>
<l>Che Bacco il lor nipote havea portato</l>
<l>Da tutta l'lndia il trionfale honore,</l>
<l>E per tutte le patrie era adornato</l>
<l>Da la città crudel d'Acrisio in fuore,</l>
<l>Il qual non sol raccor dentro no'l volle,</l>
<l>Ma stimò la sua pompa infame, e folle.</l>
</lg>
<lg type="ottava">
<l>Che stupor fia, s'Acrisio il Re non crede</l>
<l>À le feste di Bacco altere, e nove,</l>
<l>Poi ch'al nipote proprio non dà fede,</l>
<l>Ne vuol, che sia figliuol Perseo di Giove?</l>
<l>Nel viso suo l'alta sembianza vede</l>
<l>Del Re, che tutto intende, e tutto move,</l>
<l>Ne sol non l'ha per quel, ch'appar nel volto,</l>
<l>Ma il fa gittar nel mar crudele, e stolto.</l>
</lg>
<lg type="ottava">
<l>Una tenera figlia Acrisio havea</l>
<l>Nomata Danae, si leggiadra, e bella,</l>
<l>Che non donna mortal, ma vera Dea</l>
<l>Sembrava al viso, à modi, e à la favella.</l>
<l>Il padre per lo ben, che le volea,</l>
<l>Saper cercò il destin de la sua stella.</l>
<l>Ma 'l decreto fatal tanto gli spiacque,</l>
<l>Che la fe col figliuol gettar ne l'acque.</l>
</lg>
<lg type="ottava">
<l>Di Danae figlia tua (l'Oracol disse)</l>
<l>Nascerà un figlio oltre ogni creder forte,</l>
<l>Che (come son le sorti à ciascun fisse)</l>
<l>Contra sua voglia ti darà la morte.</l>
<l>Queste parole ne la mente scrisse</l>
<l>Acrisio, e per fuggir si cruda sorte,</l>
<l>Fù per ferire à la sua figlia il seno,</l>
<l>Ma l'affetto paterno il tenne in freno.</l>
</lg>
<lg type="ottava">
<l>Onde le fabricò, per far men fallo,</l>
<l>Un superbo giardin per suo soggiorno,</l>
<l>E d'altissime mura di metallo</l>
<l>(Fattavi la sua stanza) il cinse intorno.</l>
<l>In questo breve, e misero intervallo</l>
<l>La condannò fin à l'estremo giorno.</l>
<l>Pur per gradire in parte à l' infelice,</l>
<l>Le diede in compagnia la sua nutrice.</l>
</lg>
<lg type="ottava">
<l>Quivi ordinò, che con la balia stesse,</l>
<l>Ne quindi volle mai lasciarla uscire,</l>
<l>Perche l'amor de l'huom non conoscesse,</l>
<l>Onde n'havesse un figlio à partorire.</l>
<l>Ma non però il disegno gli successe,</l>
<l>Che male il suo destin può l'huom fuggire.</l>
<l>Quel, che regge nel ciel gli eterni Dei,</l>
<l>La vide un giorno, e s'infiammò di lei.</l>
</lg>
<lg type="ottava">
<l>Ma quando l'artificio ammira, e l'opra,</l>
<l>Che 'l superbo giardin rende sicuro,</l>
<l>Ch'à pena entrar vi può l'aer di sopra,</l>
<l>Tanto và in sù l'inespugnabil muro,</l>
<l>Fa ch'un torbido nembo il giardin copra,</l>
<l>E fagli intorno il ciel turbato, e scuro.</l>
<l>Nel mezzo poi del nuvolo si serra,</l>
<l>E si fà pioggia d'oro, e cade in terra.</l>
</lg>
<lg type="ottava">
<l>Come la nube minacciar la pioggia</l>
<l>Conosce aperto la donzella Argiva,</l>
<l>Corre, e ponsi à veder sotto una loggia,</l>
<l>E de la vista sua l'amante priva.</l>
<l>Ma quando vide in cosi strana foggia,</l>
<l>Ch'ogni sua goccia d'or puro appariva,</l>
<l>Lasciò il coperto, e non temè più il nembo,</l>
<l>Et à la ricca pioggia aperse il grembo.</l>
</lg>
<lg type="ottava">
<l>Poi che 'l ricco thesoro à la donzella,</l>
<l>(Che non sà quel che sia) fatt'ha il sen grave,</l>
<l>Ne và contenta in solitaria cella,</l>
<l>Che pensa confidarlo ad una chiave,</l>
<l>Hor quando sola la vergine bella</l>
<l>Giove rimira, e sospition non have</l>
<l>D'arbitro, ò testimonio, che 'l palese,</l>
<l>La vera forma sua divina prese.</l>
</lg>
<lg type="ottava">
<l>Stà per morir la timida fanciulla,</l>
<l>Quando vede quell'or, che dal ciel piove,</l>
<l>Che la forma dorata in tutto annulla,</l>
<l>E ch'al volto divin si mostra Giove.</l>
<l>Hor mentre egli s'accosta, e si trastulla,</l>
<l>Ella cerca fuggirlo, e non sa dove,</l>
<l>Pur tanto ei disse, e tanto oro mostrolle,</l>
<l>Che n'hebbe finalmente ciò, che volle.</l>
</lg>
<lg type="ottava">
<l>Di Giove partorì la donna un figlio,</l>
<l>Formato c'hebbe Delia il nono tondo,</l>
<l>Che d'ardir, di valore, e di consiglio,</l>
<l>A tempi suoi non hebbe pari al mondo,</l>
<l>Ma conoscendo d'ambo il gran periglio,</l>
<l>Se 'l risapeva il suo padre iracondo,</l>
<l>Tenne nascosto al folle empio, e tiranno</l>
<l>Quel, che Perseo nomò, fin al quart' anno.</l>
</lg>
<lg type="ottava">
<l>Entrava nel giardino il padre spesso,</l>
<l>Perche di cor la bella figlia amava.</l>
<l>Hor essendovi un giorno, udì da presso</l>
<l>La voce del garzon, che si giocava.</l>
<l>V'accorse, e restò si fuor di se stesso,</l>
<l>Che non sapea, se desto era, ò sognava,</l>
<l>Vedendo entro al giardin la bella prole,</l>
<l>Dov'entra à pena l'aere, il gielo, e 'l Sole.</l>
</lg>
<lg type="ottava">
<l>Pien d'ira, e di furor prende la figlia,</l>
<l>E la strascina un pezzo per le chiome,</l>
<l>La stratia, la percote, e la scapiglia,</l>
<l>E chiede, e vuol, che gli confessi, come</l>
<l>Egli li dentro sia, di qual famiglia,</l>
<l>Che pensi far di lui, com'habbia nome?</l>
<l>La misera si scusa, e scopre il tutto,</l>
<l>E de l'inganno altrui miete mal frutto,</l>
</lg>
<lg type="ottava">
<l>Non crede, che di Giove egli sia nato,</l>
<l>Anchor che chiaro il mostri nel sembiante,</l>
<l>Ma che l'habbia la figlia generato</l>
<l>Di qualche ardito, e temerario amante.</l>
<l>E per fuggir di novo il tristo fato,</l>
<l>Rinchiude lei co'l figlio in uno istante</l>
<l>Dentro un'arca ben chiusa, e in mar la getta,</l>
<l>E crede al Re del mar la sua vendetta.</l>
</lg>
<lg type="ottava">
<l>Di vendicarlo molto non si cura,</l>
<l>Ne Protheo, ne Triton, Teti, ò Portuno,</l>
<l>Anzi particular di Perseo cura</l>
<l>Prende, e di Danae il zio d'ambo Nettuno.</l>
<l>E fa l'arca del mar sorger sicura</l>
<l>In Puglia, ove regnava il Re Piluno.</l>
<l>Tanto, ch'un pescator (ch' ivi trovolla)</l>
<l>Poi che l'hebbe scoperta, al Re portolla.</l>
</lg>
<lg type="ottava">
<l>Come il cortese Re vide, et intese</l>
<l>La bella madre, e 'l dolce ardito figlio,</l>
<l>E la progenie lor gli fu palese,</l>
<l>E quale havean nel mar corso periglio;</l>
<l>De la venusta giovane s'accese,</l>
<l>E di sposarla al fin prese consiglio.</l>
<l>Al Signor di Sirifo il figliuol piacque,</l>
<l>E'l cortese Pilunno gliel compiacque.</l>
</lg>
<lg type="ottava">
<l>E cosi Polidette suo congiunto</l>
<l>Condusse seco il bel figliuol di Giove.</l>
<l>Ma quando il vide à più begli anni giunto,</l>
<l>E di lui scorse le stupende prove,</l>
<l>E ch'al dolce aere ha tal valore aggiunto,</l>
<l>Ch'ogn'un tira ad amarlo, ogn'un commove,</l>
<l>Fù da qualche sospetto avelenato,</l>
<l>Che non gli sollevasse un dì lo stato.</l>
</lg>
<lg type="ottava">
<l>Dopo lungo pensar fece un convito,</l>
<l>Per torgli (s'ei l'havea) questo disegno.</l>
<l>E fatto fare un generale invito,</l>
<l>Ad ogni huom di quell'isola più degno,</l>
<l>Disse. poi che fe ogn'un lieto, et ardito</l>
<l>Il liquor del vicin Cretense regno,</l>
<l>S'havessi (io sarei ben del tutto lieto)</l>
<l>Un don, ch'io vo tener nel mio secreto.</l>
</lg>
<lg type="ottava">
<l>À pena fu questa parola udita,</l>
<l>Ch'ogn'un da vero, e nobil cavaliero,</l>
<l>Mostrò la mente haver pronta, et ardita,</l>
<l>Pur, ch'egli discoprisse il suo pensiero,</l>
<l>D'oprarsi con l'havere, e con la vita,</l>
<l>Per far, c'havesse il suo contento intero.</l>
<l>Ma Perseo più d'ogni altro ardito, e forte,</l>
<l>Promise con più cor d'un'altra sorte.</l>
</lg>
<lg type="ottava">
<l>Io giuro (disse Perseo) per quel Dio,</l>
<l>Che mi vestì questa terrena spoglia,</l>
<l>Che, per farti contento del desio,</l>
<l>Ch'ascoso stà ne la tua interna voglia,</l>
<l>(Pur che non porti macchia à l'honor mio,</l>
<l>Sia ne l'animo tuo quel che si voglia)</l>
<l>Io non mancherò mai, ne farò scusa,</l>
<l>Se ben volessi il capo di Medusa.</l>
</lg>
<lg type="ottava">
<l>Celebre allhora di Medusa il nome</l>
<l>Era, ch'ogn'un facea diventar sasso.</l>
<l>Ascoltò il cauto Polidette, e come</l>
<l>Fù giunto il dir di Perseo à questo passo,</l>
<l>Disse. io desio le serpentine chiome,</l>
<l>E quel mostro di vita ignudo, e casso,</l>
<l>E puoi tu più d'ogn'un tentar tai prove,</l>
<l>Ch'aiuto havrai dal tuo parente Giove.</l>
</lg>
<lg type="ottava">
<l>Se non l'havesse il forte giuramento</l>
<l>(Che fece troppo subito) legato,</l>
<l>Perseo de la promessa mal contento,</l>
<l>Non sò, s'havesse tal peso accettato.</l>
<l>Pur lasciato da parte ogni spavento,</l>
<l>Disse. ho promesso, e tentar vo il mio fato.</l>
<l>Verso il mar d'Ethiopia ardito passa,</l>
<l>Dove il mostro infelice ogn'uno insassa.</l>
</lg>
<lg type="ottava">
<l>Ma Mercurio, e Minerva, per salvare</l>
<l>Perseo dal mostro dispietato, e fello,</l>
<l>Perche nol fesse in sasso trasformare,</l>
<l>Non mancaro d'aiuto al lor fratello:</l>
<l>E dove, e come, e quando ei debbia andare,</l>
<l>E come acquisti il viperin capello,</l>
<l>L'informar d'ogni parte, di maniera,</l>
<l>Ch'ei troncò il capo à la spietata fera.</l>
</lg>
<lg type="ottava">
<l>Del sangue, che dal collo tronco sparse</l>
<l>Medusa, in un momento fu formato,</l>
<l>E innanzi à Perseo ben guarnito apparse</l>
<l>Fuor d'ogni fede un gran cavallo alato.</l>
<l>Perseo montovvi, e subito disparse,</l>
<l>Che veder volle il mondo in ogni lato.</l>
<l>Si drizza contra il Sole, e non s'arresta,</l>
<l>Tenendo in man la mostruosa testa.</l>
</lg>
<lg type="ottava">
<l>Hor mentre ver Levante il camin prende,</l>
<l>E drizza per la Libia il primo volo,</l>
<l>E da Favonio ad Euro si distende,</l>
<l>E in mezzo stà fra l'uno, e l'altro Polo:</l>
<l>Goccia la testa infame, e 'l sangue rende</l>
<l>Gravido l'African non fertil suolo.</l>
<l>Partorì poi la Libia di quel sangue</l>
<l>Ogni più crudo, e più terribile angue.</l>
</lg>
<lg type="ottava">
<l>Ne mai quel clima poi si vide mondo</l>
<l>Di quei crudi, e pestiferi animali,</l>
<l>Che quanto è più infelice, è più fecondo</l>
<l>Il seme di noi miseri mortali.</l>
<l>Perseo invaghito di vedere il mondo,</l>
<l>Per tutto al suo destrier fa batter l'ali,</l>
<l>Come nube agitata hor quinci, hor quindi,</l>
<l>Da venti Sciti, Australi, Hiberi, et Indi.</l>
</lg>
<lg type="ottava">
<l>Hor dove nasce il Sol drizza la faccia,</l>
<l>Hor dove ne l' Hesperia ei si ripone;</l>
<l>Vede hor del Cancro l'incurvate braccia,</l>
<l>Hor l'Orsa, che sdegnar suol far Giunone.</l>
<l>Tre volte vide dove il mar s'agghiaccia,</l>
<l>E tre, dove son nere le persone.</l>
<l>Hor vola fra le stelle, et hor s'atterra,</l>
<l>E quando rade il ciel, quando la terra.</l>
</lg>
<lg type="ottava">
<l>Già ne l'estremo mar cadeva il giorno,</l>
<l>E cercava allumar l'altro Hemispero;</l>
<l>Ne pensando più Perseo andar attorno,</l>
<l>Ne creder se volendo à l'aer nero,</l>
<l>Pensò il notturno consumar soggiorno,</l>
<l>Dov'è l'Africa opposta al regno Hibero.</l>
<l>Che quivi gli si fece il mondo oscuro,</l>
<l>E si scoprì con l'altre stelle Arturo.</l>
</lg>
<lg type="ottava">
<l>Reggeva Atlante l'ultimo Occidente,</l>
<l>Quella terra godea, quel ciel, quel mare,</l>
<l>Dove invitar suol Teti il più lucente</l>
<l>Pianeta, al fin del giorno à pernottare.</l>
<l>Non havea Re vicin, che più possente</l>
<l>Potesse à le sue forze contrastare,</l>
<l>D'imperio, e di più eletto popol moro,</l>
<l>Di senno, d'arme, di valore, e d'oro.</l>
</lg>
<lg type="ottava">
<l>Un giardin fra due monti si nasconde,</l>
<l>C'ha volto à l'orto Hiberno il lieto aspetto,</l>
<l>L'irrigan due diverse, e limpid'onde,</l>
<l>Ch'ambe d'arena, e d'or corrono il letto.</l>
<l>Gli arbori, i rami, i frutti, i fior, le fronde</l>
<l>Risplendon tutti d'or forbito, e netto.</l>
<l>Già ne rubò Prometeo al ciel un pomo,</l>
<l>Quando il foco involò, che formò l'huomo.</l>
</lg>
<lg type="ottava">
<l>L'ottenne poi dal suo fratello Atlante,</l>
<l>E nel suo bel giardin sotterra il pose,</l>
<l>Quel nacque, e fe multiplicar le piante,</l>
<l>Ma 'l Re le tenne avaro à tutti ascose.</l>
<l>Mai non pose lì dentro alcun le piante,</l>
<l>Vi faceva egli sol tutte le cose,</l>
<l>Egli era l'hortolano, egli il godea,</l>
<l>Et un gran drago à guardia vi tenea.</l>
</lg>
<lg type="ottava">
<l>Fea stare il crudo dente ogn'un discosto</l>
<l>Del mostro altier, che in una torre stava;</l>
<l>E s'un vedea vicin, d'un volo tosto</l>
<l>Dava le penne à l'aria, e 'l divorava.</l>
<l>Sol le figlie del Re (secondo imposto</l>
<l>Atlante al mostro havea) non oltraggiava.</l>
<l>Tal che d' un grosso miglio intorno al muro</l>
<l>Solo à lui quel paese era sicuro.</l>
</lg>
<lg type="ottava">
<l>Hebbe ventura il Greco, che 'l dragone</l>
<l>Volendo allhor ne l'horto il cibo torre,</l>
<l>Che gli portò l'avaro suo padrone,</l>
<l>Lasciato havea la guardia de la torre,</l>
<l>Che l'infelice capo di Gorgone</l>
<l>À tempo non havria potuto opporre,</l>
<l>À la porta de l'oro il vol ritenne,</l>
<l>Dove ad un grosso Pin legò le penne.</l>
</lg>
<lg type="ottava">
<l>Non molto lunge à le superbe porte</l>
<l>Vede il superbo Atlante, che vien fuore,</l>
<l>E torna solo à la sua regia corte,</l>
<l>Ne alcun gli viene in contro à fargli honore.</l>
<l>Ch'ogni suddito suo teme si forte</l>
<l>(Sia pur di grande ardir, sia di gran core)</l>
<l>Del rio dragon, ch'alcun non s'assicura</l>
<l>D'appressarsi d'un miglio à quelle mura.</l>
</lg>
<lg type="ottava">
<l>Con quella riverenza, et humiltade,</l>
<l>Ch'à dignità si deve alta, e superba,</l>
<l>Perseo s'inchina à quella maestade,</l>
<l>Che ne l'altiera fronte Atlante serba.</l>
<l>Magno Signor dal ciel la notte cade,</l>
<l>E non vorrei le piume haver da l'herba,</l>
<l>E poi, che 'l giorno qui m'ha volto il tergo,</l>
<l>À la maestà tua dimando albergo.</l>
</lg>
<lg type="ottava">
<l>S'huom di progenie altissima ti move,</l>
<l>E fa, che volentier gli dai ricetto;</l>
<l>Se d'udir cose sopr'humane, e nove</l>
<l>Prende Atlante invittissimo diletto;</l>
<l>Alberga il giunto quì figliuol di Giove,</l>
<l>Che di cose alte, e nove ha pieno il petto.</l>
<l>E ben creder me'l puoi, ch'andando à torno</l>
<l>Ho visto il mondo tutto in un sol giorno.</l>
</lg>
<lg type="ottava">
<l>Stupisce Atlante, ch'un sia tanto ardito,</l>
<l>Che non tema l'horror di quella porta,</l>
<l>Che 'l suo dragone ogn'uno ha sbigottito,</l>
<l>Tanto v'ha gente avelenata, e morta.</l>
<l>Come ha il suo intento, e 'l suo lignaggio udito,</l>
<l>Con vista il guarda disdegnosa, e torta,</l>
<l>Che la stirpe di Giove ha in odio, e teme</l>
<l>Per quel, che già in Parnaso udì à Teme.</l>
</lg>
<lg type="ottava">
<l>Verrà un figliuol di Giove un giorno Atlante,</l>
<l>(Gli disse) ove il giardin tant'oro asconde,</l>
<l>Che spoglierà le tue superbe piante</l>
<l>De' frutti d'or, de' rami, e de le fronde.</l>
<l>Però con voce acerba, et arrogante,</l>
<l>À l'odioso peregrin risponde.</l>
<l>Sia da te lunge Giove, e questo muro,</l>
<l>Di tue nove, e tue glorie io non mi curo.</l>
</lg>
<lg type="ottava">
<l>Prega il figliuol di Giove, et ei minaccia,</l>
<l>Al fin crucciato il risospinge, e sforza.</l>
<l>Tanto, ch' irati vengono à le braccia,</l>
<l>Ma chi d'Atlante agguagliar può la forza?</l>
<l>Perseo trahe fuor la stupefatta faccia,</l>
<l>Ch'à chi la vede immarmora la scorza.</l>
<l>Egli portava al fianco ogni hor Medusa</l>
<l>In un sacco di cuoio ascosa, e chiusa.</l>
</lg>
<lg type="ottava">
<l>Non ha il Greco di Palla il raro scudo,</l>
<l>Ch' à l'arcion pegaseo legato pende,</l>
<l>C'havendol può mirar quel mostro crudo,</l>
<l>E fa, che non s' insassa, e non l'offende.</l>
<l>Hor quando il fa restar del zaino ignudo,</l>
<l>Per ammutir quel Re, con cui contende;</l>
<l>Chiude le luci, e 'l tergo à serpi volto,</l>
<l>Gli oppone in faccia il dispietato volto.</l>
</lg>
<lg type="ottava">
<l>Come in quel viso, in quei viperei toschi,</l>
<l>Che pendon de lo spirto ignudi, e cassi,</l>
<l>Intende gli occhi incrudeliti, e foschi,</l>
<l>Cresce Atlante di pietra, e un monte fassi.</l>
<l>La barba, e i neri crin diventan boschi,</l>
<l>E le parti più dure si fan sassi,</l>
<l>Le vene restar vene, e fer nel monte</l>
<l>Il sangue distillarsi in più d'un fonte.</l>
</lg>
<lg type="ottava">
<l>Ogni suo picciol pel, c'havea su'l dosso,</l>
<l>D'herba fessi humil pianta, ò verde arbusto.</l>
<l>Divenne un duro sasso il nervo, e l'osso,</l>
<l>La costa, il dente, l'anca, il braccio, e 'l busto.</l>
<l>Fù cima il capo, e 'l piè formar più grosso</l>
<l>Le piante, atto sostegno al grave fusto.</l>
<l>Hor il giorno, e la notte al caldo, e al gielo</l>
<l>Tutto sostien con tante stelle il cielo.</l>
</lg>
<lg type="ottava">
<l>Come Perseo à Medusa ha posto il manto,</l>
<l>Apre le luci, e si rivolta, e vede</l>
<l>Un monte, che non v' era, e s'alza tanto,</l>
<l>Che su'l suo dosso il ciel si posa, e siede.</l>
<l>Pensa gir poi per ristorarsi alquanto,</l>
<l>Dove scorge un villaggio, e move il piede</l>
<l>Verso il cavallo alato, e in aria poggia,</l>
<l>E vi giunge in un volo, e quivi alloggia.</l>
</lg>
<lg type="ottava">
<l>Tutte servito havean la scura Notte</l>
<l>Ad una ad una già l'Hore notturne,</l>
<l>E l'Aurora le tenebre havea rotte,</l>
<l>Spargendo i fior con le sue mani eburne,</l>
<l>E togliea da le case, e da le grotte</l>
<l>Tutti i mortali à l'opere diurne;</l>
<l>Quando su'l pegaseo veloce ascese</l>
<l>Perseo, e per l'Ethiopia il volo prese.</l>
</lg>
<lg type="ottava">
<l>Su l'Ocean scopria già il Cefeo lido,</l>
<l>Dove Cassiopea troppo hebbe orgoglio,</l>
<l>Quando più d'un lamento, e più d'un strido</l>
<l>S'udì tutto empir l'aere di cordoglio.</l>
<l>Perseo rivolge gli occhi al flebil grido,</l>
<l>E vede star legata ad uno scoglio</l>
<l>Una infelice vergine, che piange</l>
<l>Per lo timor, che la tormenta, et ange.</l>
</lg>
<lg type="ottava">
<l>Ó sententia di Giove, ò sommo padre</l>
<l>Come la tua giustitia (oime) consente,</l>
<l>Che per l'error d'una orgogliosa madre,</l>
<l>Patir debbia una vergine innocente ?</l>
<l>Fù di bellezze già cosi leggiadre,</l>
<l>E di si altiera, e gloriosa mente</l>
<l>La madre di colei, ch'à la catena</l>
<l>Piange l'altrui delitto, e la sua pena.</l>
</lg>
<lg type="ottava">
<l>Che non solo osò dir, che in tutto il mondo</l>
<l>Di belta donna à lei non era pare,</l>
<l>Ma che non era viso più giocondo</l>
<l>Fra le Ninfe più nobili del mare.</l>
<l>Dove Nettuno stà nel più profondo</l>
<l>Mar, se n'andar le Ninfe à querelare,</l>
<l>Dove conchiuso fù da gli aquei Dei</l>
<l>Di punir l'arroganza di colei.</l>
</lg>
<lg type="ottava">
<l>Manda d'accordo un marin mostro in terra,</l>
<l>Perche dia il guasto à tutta l'Ethiopia.</l>
<l>Le biade egli, e le piante, e i muri atterra,</l>
<l>E fa lor d'ogni cosa estrema inopia.</l>
<l>Sepper poi da l'Oracol, che tal guerra</l>
<l>Si finiria se la sua figlia propia</l>
<l>Desse al pesce crudel Cassiopea,</l>
<l>Che bella sopra ogni altra esser dicea.</l>
</lg>
<lg type="ottava">
<l>Così per liberare il popol tutto</l>
<l>Da così gravi, e perigliosi some,</l>
<l>Cagionaro in Andromeda quel lutto,</l>
<l>(Che così havea la sventurata nome)</l>
<l>E in quello scoglio sopra il lito asciutto</l>
<l>Ignuda la legaro al mostro, come</l>
<l>Dissi, che la trovò colui, che venne</l>
<l>À caso lì sù le Gorgonee penne.</l>
</lg>
<lg type="ottava">
<l>Perseo fa, che l'augel nel lito scende,</l>
<l>E più da presso le s'accosta, e vede,</l>
<l>E mentre gli occhi cupidi v'intende,</l>
<l>E la contempla ben dal capo al piede;</l>
<l>Senza saper chi sia, di lei s'accende,</l>
<l>Et ha del suo languir maggior mercede,</l>
<l>E 'n lei le luci accese havendo fisse</l>
<l>Pien d'amore, e pietà cosi le disse.</l>
</lg>
<lg type="ottava">
<l>Donna del ferro indegna, che nel braccio</l>
<l>Fuor d'ogni humanità t'annoda, e cinge,</l>
<l>Ma degna ben de l'amoroso laccio,</l>
<l>Che i più fedeli amanti abbraccia, e stringe;</l>
<l>Contami, chi t'ha posto in questo impaccio,</l>
<l>E quale Antropofago ti costringe</l>
<l>À farti lagrimar sul duro scoglio,</l>
<l>Che 'l lito, e 'l mar fai pianger di cordoglio.</l>
</lg>
<lg type="ottava">
<l>Contami il nome, il sangue, e 'l regio seno,</l>
<l>Che t' han dato per patria i sommi Dei.</l>
<l>Ch' io veggio ben nel bel viso sereno</l>
<l>La regia stirpe, onde discesa sei.</l>
<l>Che se quel, che in me può, non mi vien meno,</l>
<l>Ti sciorrò da quei nodi iniqui, e rei.</l>
<l>China ella il viso, e si commove tanto,</l>
<l>Che in vece di risposta accresce il pianto.</l>
</lg>
<lg type="ottava">
<l>E se i legami non l'havesser tolto</l>
<l>Le man, vedendo ignudo il corpo tutto,</l>
<l>Celato avrebbe il lagrimoso volto</l>
<l>L'ignudo fianco, la vergogna, e 'l lutto.</l>
<l>Pur si la prega il Greco, che con molto</l>
<l>Pianto, e con poche note il rende instrutto</l>
<l>De l'arroganza de la madre, e poi</l>
<l>Palese fè la patria, e' maggior suoi.</l>
</lg>
<lg type="ottava">
<l>Ecco, mentre che parla, un romor sorge,</l>
<l>E in un baleno il mar tutto turbare.</l>
<l>Perseo alza gli occhi, e mentre in alto scorge,</l>
<l>Pargli un monte veder, che solchi il mare.</l>
<l>Questo è quel pesce, à cui l'Oracol porge</l>
<l>L'infelice donzella à divorare,</l>
<l>E quanto mar da quel lito si scopre,</l>
<l>Tanto co'l ventre suo ne preme, e copre.</l>
</lg>
<lg type="ottava">
<l>La misera fanciulla alza le strida;</l>
<l>Con fioco, e senil grido il padre piange;</l>
<l>La madre si percote, e graffia, e grida;</l>
<l>S'appressa il pesce ingordo, e l' onda frange.</l>
<l>Perseo del suo valor tanto si fida,</l>
<l>Ch'ad ambo dice, dal dolor, che v'ange,</l>
<l>Io vi trarrò, ma ben vorrei, ch'offerto</l>
<l>Fosse il connubio suo premio al mio merto.</l>
</lg>
<lg type="ottava">
<l>Perseo son io, figliuol del sommo Giove,</l>
<l>Nipote son d'Acrisio, Argo è 'l mio regno.</l>
<l>E se ben stesse à me dir le mie prove,</l>
<l>lo non sarei di voi genero indegno.</l>
<l>Cefeo, e la moglie à quel parlar si move,</l>
<l>E questa, e quei gli dà la fe per pegno,</l>
<l>Che se dal mare Andromeda riscote,</l>
<l>Gli daran lei con tutto il regno in dote.</l>
</lg>
<lg type="ottava">
<l>Si come legno in mar, c' hà in poppa il vento,</l>
<l>Et ogni vela inalberata, e piena,</l>
<l>Se'n vien non men veloce, che contento</l>
<l>Per posseder la desiata arena:</l>
<l>Così quel mostro vien presto, et intento</l>
<l>Per trangugghiar si delicata cena,</l>
<l>E brama posseder l'amato lito</l>
<l>Per contentar l'ingordo empio appetito.</l>
</lg>
<lg type="ottava">
<l>L'innamorato giovane, che mira,</l>
<l>Che 'l pesce con ingorde, et empie voglie</l>
<l>À quello sventurato scoglio aspira,</l>
<l>Per torre à lui la convenuta moglie:</l>
<l>Gli vola incontra, e intorno poi l'aggira,</l>
<l>Per ottener da lui l'opime spoglie,</l>
<l>E per ritrar dal suo ferir più frutto,</l>
<l>Prima, ch' investa, il riconosce tutto.</l>
</lg>
<lg type="ottava">
<l>L' ombra nel mar de l'huomo, e del destriero</l>
<l>Vede la belva mostruosa, e strana,</l>
<l>E lascia il cibo sensitivo, e vero,</l>
<l>Per seguir l'ombra fuggitiva, e vana.</l>
<l>Perseo su l'animal presto, e leggiero</l>
<l>Verso il celeste regno s'allontana,</l>
<l>Cala poi, qual l'astor sopra la starna,</l>
<l>Ma l'hasta nel suo tergo non s' incarna.</l>
</lg>
<lg type="ottava">
<l>Qual se l'augel di Giove in terra vede</l>
<l>Godersi al Sol l'intrepido serpente,</l>
<l>E pensa por su lui l'avido piede,</l>
<l>Gli va da tergo, e d'afferrar pon mente</l>
<l>Con l'unghia la cervice, onde non crede</l>
<l>Che voltar possa il venenoso dente:</l>
<l>Tal Perseo il fiero Ceto offende, e preme</l>
<l>In quella parte, onde men danno teme.</l>
</lg>
<lg type="ottava">
<l>S'accorge al fin, che se mill'anni stesse</l>
<l>À percotergli il dosso con quel pino,</l>
<l>Ó con lo stocco offender si credesse</l>
<l>Quello squamoso scoglio adamantino,</l>
<l>Sarebbe come, s'un fender volesse</l>
<l>Con una spada l'Alpe, ò l'Apeninno.</l>
<l>Tanto, che di ferirlo in parte loda,</l>
<l>Ch'al mostro dia più danno, à se più loda.</l>
</lg>
<lg type="ottava">
<l>Quando egli tutto riconobbe intorno</l>
<l>L'horrendo pesce, ne la fronte scorse</l>
<l>Le due fenestre, ond'egli prende il giorno,</l>
<l>Ch'eran di tal grandezza, che s'accorse,</l>
<l>Ch'ivi maggiore à lui far si potea scorno,</l>
<l>E innanzi à gli occhi suoi subito corse.</l>
<l>Lo smisurato Ceto il morso stende</l>
<l>Per inghiottirlo, e Perseo al cielo ascende.</l>
</lg>
<lg type="ottava">
<l>La lancia gli havea pria rotta su'l dosso,</l>
<l>Ma teneva à l'arcion sospeso un dardo,</l>
<l>E con quel contra l'aversario mosso</l>
<l>L'aventa in mezzo à l'inimico sguardo.</l>
<l>Il pesce appunto in quel, che fu percosso</l>
<l>Volle abbassare il capo, ma fu tardo.</l>
<l>Che con tal forza Perseo il braccio sciolse,</l>
<l>Ch'in quel, che'l mostro il vide, il dardo il colse.</l>
</lg>
<lg type="ottava">
<l>Il ferro non trovò la squama dura,</l>
<l>E penetrò ne l'occhio alto, et intento,</l>
<l>Tal, che non sol fe la pupilla oscura,</l>
<l>Ma gli die tal dolore, e tal tormento,</l>
<l>Che del tutto lasciò la prima cura,</l>
<l>E diessi à vendicare il lume spento.</l>
<l>Di vendetta desio per l'aria il tira</l>
<l>Dove volare il suo nemico mira.</l>
</lg>
<lg type="ottava">
<l>Vorrebbe il grave peso andare in alto</l>
<l>Per vendicar la scolorata luce,</l>
<l>E ne l'aria gli dà più d'uno assalto,</l>
<l>Ma 'l troppo peso abbasso il riconduce.</l>
<l>E nel cader fa l'acqua andar tant'alto,</l>
<l>Che pone in dubbio il valoroso duce,</l>
<l>S'egli co'l suo destrier per l'aria vola,</l>
<l>Ó se nuota nel mar fin' a la gola.</l>
</lg>
<lg type="ottava">
<l>Conosce ben che l'inimico offeso</l>
<l>Di vendetta desio preme, et invoglia,</l>
<l>E se non gliel vetasse il troppo peso,</l>
<l>Vendicheria la sua soverchia doglia,</l>
<l>Ma s'alza alquanto, e poi cade disteso,</l>
<l>E men col salto và, che con la voglia.</l>
<l>Perseo mostra fuggir volando basso,</l>
<l>E 'l tira in alto mar lunge dal sasso.</l>
</lg>
<lg type="ottava">
<l>Come condutto l'ha lunge dal lito,</l>
<l>Prende la pelle, ove Gorgon si serra;</l>
<l>Che gli par questo assai miglior partito,</l>
<l>Da terminar la perigliosa guerra.</l>
<l>Ma pria, che sia del zaino il capo uscito,</l>
<l>Volta le spalle al popol de la terra.</l>
<l>E poi dinanzi al mostro alza la mano,</l>
<l>E mostra il crudel volto à l'occhio sano.</l>
</lg>
<lg type="ottava">
<l>Tosto, che vede il pesce il crudo aspetto,</l>
<l>La carne indura, e 'l sangue, e pietra fassi.</l>
<l>E le spalle, e la coda, e l'occhio, e 'l petto,</l>
<l>Con tutte l'altre membra si fan sassi.</l>
<l>La pancia và à trovar del mare il letto,</l>
<l>Son le spalle alte fuor ben dieci passi.</l>
<l>E 'l diametro lor tanto si spande,</l>
<l>Che fanno un scoglio in mar sassoso, e grande.</l>
</lg>
<lg type="ottava">
<l>Da poi che 'l mostro più non gli contende,</l>
<l>E c'ha di sasso il corpo, e spenta l'alma;</l>
<l>Vola in una isoletta, e quivi scende,</l>
<l>E lega il suo destriero ad una palma.</l>
<l>Che prima, che si mostri al lito, intende</l>
<l>Quivi lavar l'insanguinata palma.</l>
<l>Che'l pesce, c'hor nel mare è sasso essangue,</l>
<l>Tutto sparso l'havea d'acqua, e di sangue.</l>
</lg>
<lg type="ottava">
<l>E, perche in terra offeso non restasse</l>
<l>Il volto, che fe sasso la balena,</l>
<l>Certe ramose verghe del mar trasse,</l>
<l>E gli fe un letto in su la trita arena.</l>
<l>Io non credo, ch'à pena le toccasse,</l>
<l>Che la scorza di fuor, dentro la vena,</l>
<l>Alterar si sentì la sua natura,</l>
<l>E farsi pietra pretiosa, e dura.</l>
</lg>
<lg type="ottava">
<l>Ma le Nereide, ch' immortali, e dive</l>
<l>Non han punto à temer di quella testa,</l>
<l>Con altre verghe assai bagnate, e vive</l>
<l>Voller toccar la serpentina cresta.</l>
<l>Vistole poi restar del legno prive,</l>
<l>Ne fer con l'altre Ninfe una gran festa.</l>
<l>Co'l seme anchor la vennero à toccare,</l>
<l>E quel poi seminar per tutto il mare.</l>
</lg>
<lg type="ottava">
<l>Cosi nacque il corallo, e anchor ritiene</l>
<l>Simil natura, che nel mar più basso,</l>
<l>È tenero virgulto, e come viene</l>
<l>A l'aria s'indurisce, e si fa sasso.</l>
<l>Perseo già mondo al desiato bene</l>
<l>Aspira, e serpi asconde, e in aria il passo</l>
<l>Move, e giunge in un vol dove su'l lito</l>
<l>Altri il genero aspetta, altri il marito.</l>
</lg>
<lg type="ottava">
<l>I lieti gridi, il plauso, e le parole</l>
<l>Sparser di gaudio il ciel tosto, che venne.</l>
<l>Ogn'un s'inchina, ogn'un l'ammira, e cole</l>
<l>Tosto, ch'ei lascia le veloci penne.</l>
<l>Cefeo, e la moglie inginocchiar si vole,</l>
<l>Ma Perseo à forza in alto li ritenne.</l>
<l>Genero già il salutano, e gli danno</l>
<l>Tutti i più degni titoli, che sanno.</l>
</lg>
<lg type="ottava">
<l>Perseo legata Andromeda anchor vede,</l>
<l>V'accorre in fretta, e subito la scioglie:</l>
<l>E poi con l'honestà, che si richiede,</l>
<l>Saluta allegro la salvata moglie.</l>
<l>Indi ver la città drizzano il piede,</l>
<l>Dove il palazzo regio li raccoglie.</l>
<l>Ma far lo sponsalitio ei non intende,</l>
<l>Se prima à gli alti Dei gratie non rende.</l>
</lg>
<lg type="ottava">
<l>Drizzò tre altari in uno istesso luogo</l>
<l>Per Giove, per Mercurio, e per Minerva.</l>
<l>E vi fe sù per l'hostia un picciol rogo</l>
<l>Con quella cerimonia, che si serva.</l>
<l>Un Toro, che giàmai non sentì il giogo</l>
<l>A lo Dio, che nel ciel maggior s'osserva,</l>
<l>Sacrò fra quelle fiamme accese, e chiare,</l>
<l>Ch' in mezzo stan nel più sublime altare.</l>
</lg>
<lg type="ottava">
<l>À Mercurio un Vitel ne l'ara manca</l>
<l>Sacrò sopra altre fiamme accese, e vive;</l>
<l>Et una Vacca come neve bianca</l>
<l>À l' inventrice de le prime Olive.</l>
<l>Fatti quei sacrificij, altro non manca</l>
<l>Che goder le bellezze uniche, e dive,</l>
<l>E con allegro, e propitio Himeneo</l>
<l>Colei, che liberò, sua sposa feo.</l>
</lg>
<lg type="ottava">
<l>Fansi le regie nozze, e sontuose</l>
<l>Con ogni sorte d'allegrezza, e festa.</l>
<l>Di seta, e d'oro, e pietre pretiose</l>
<l>Si vede ogni ornamento, et ogni vesta.</l>
<l>Traggon le donne fuor le gemme ascose,</l>
<l>E n'ornano altri il collo, altri la testa.</l>
<l>Empion voci, e stormenti eletti, e buoni</l>
<l>L'aria di mille canti, e mille suoni.</l>
</lg>
<lg type="ottava">
<l>Ne la sala real lieta, et immensa</l>
<l>Si vede il ricco, e nobile apparato,</l>
<l>Dove à la larga, e sontuosa mensa</l>
<l>Ogni ordine s'honora, et ogni stato.</l>
<l>E per tutto egualmente si dispensa</l>
<l>Ogni cibo più raro, e più pregiato.</l>
<l>È ver, che Bacco, e 'l suo divin liquore</l>
<l>Vollero in quel convito il primo honore.</l>
</lg>
<lg type="ottava">
<l>Poi, che 'l divin Lieo tutti i cor lieti</l>
<l>Fatti ha, come di fuor mostrano i volti,</l>
<l>E che lasciar veder gli aurei tapeti</l>
<l>I lini, che lor fur di sopra tolti:</l>
<l>Vi fur da lor più degni alti Poeti</l>
<l>Dolci versi cantati, ma non molti.</l>
<l>Poi cercò intender Perseo, il clima, e 'l sito,</l>
<l>I costumi, e 'l vestir, le leggi, e 'l rito.</l>
</lg>
<lg type="ottava">
<l>Come hebbe inteso di quel regno in parte</l>
<l>Del governo, e del clima i proprij doni,</l>
<l>Disse il più gran Signor, c'havesse parte</l>
<l>In quelle troppo calde regioni.</l>
<l>Dimmi ti prego Perseo con qual' arte,</l>
<l>Con qual valor vincesti le Gorgoni,</l>
<l>Come acquistasti quella horribil fronte,</l>
<l>Che fe di quel gran pesce in mare un monte.</l>
</lg>
<lg type="ottava">
<l>Perseo cortese al cavalier si volse,</l>
<l>Poi fe, che queste note ogn'uno intese.</l>
<l>Da poi, ch' inanimar quel Re mi volse,</l>
<l>Che m'ha nutrito à si dubiose imprese;</l>
<l>À favorirmi mia sorella tolse</l>
<l>Minerva, e con Mercurio in terra scese;</l>
<l>E non mi lasciar porre a quel periglio</l>
<l>Senza l'aiuto loro, e 'l lor consiglio.</l>
</lg>
<lg type="ottava">
<l>Lo scudo al braccio Pallade mi pone,</l>
<l>Mercurio l'ali à pie, la spada al fianco,</l>
<l>Poi disse Palla. Il capo di Gorgone</l>
<l>Havrai senza restare un marmo bianco,</l>
<l>S'ove il Sol ne l'Hesperia si ripone,</l>
<l>Tu saprai ritrovar nel lato manco</l>
<l>Dove assicura due sorelle un muro,</l>
<l>Che vecchie son, ne giovani mai furo.</l>
</lg>
<lg type="ottava">
<l>D'un figlio di Nettuno Forco detto</l>
<l>Nacquero, e come uscir del materno alvo</l>
<l>Cangiaro à un tratto il puerile aspetto</l>
<l>La canicie del volto, e 'l capo calvo.</l>
<l>Nacquer de lumi anchor private, eccetto</l>
<l>Ch'un' occhio sol fra due ne trasser salvo.</l>
<l>E con uno occhio fuor d'ogni costume</l>
<l>Anc'hoggi gode hor l'una, hor l'altra il lume.</l>
</lg>
<lg type="ottava">
<l>Permise questo il lor fiero destino</l>
<l>Per dar castigo al troppo empio peccato</l>
<l>Di Forco, il qual contra il voler divino</l>
<l>Fù da si obsceni vitij accompagnato,</l>
<l>Che si congiunse ad un mostro marino,</l>
<l>E nacquer de quel coito scelerato</l>
<l>Queste, à cui mostra un' occhio il giorno, e 'l cielo,</l>
<l>Che fer cano in un punto il volto, e 'l pelo.</l>
</lg>
<lg type="ottava">
<l>Vizze, canute, curve, e rimbambite</l>
<l>Si fer con larga bocca, e labra schive,</l>
<l>Co'l mento in fuor pensose, e sbigottite</l>
<l>Come fosser cent'anni state vive.</l>
<l>Come le vide il padre si stordite,</l>
<l>E d'ogni honor d'ogni fortezza prive,</l>
<l>Del patrio le scacciò Corsico sito,</l>
<l>E le fe por sù l'Africano lito.</l>
</lg>
<lg type="ottava">
<l>Ma non potè Pluton lor zio soffrire,</l>
<l>Che le nepoti in tutto abbandonate,</l>
<l>Penasser lì senza poter morire,</l>
<l>Che sapea, ch'immortali erano nate.</l>
<l>Onde per donar lor forza, et ardire,</l>
<l>Andò là dove attonite, e insensate</l>
<l>Sedeano, e le dotò di si gran pregio,</l>
<l>Che poi mai più non s'hebbero in dispregio.</l>
</lg>
<lg type="ottava">
<l>Quattro Coturni alati esser contente</l>
<l>Le fer, da quali i piedi hebber si snelli,</l>
<l>Ch'elle non sol dapoi non fur si lente,</l>
<l>Ma giro à par de' più veloci augelli.</l>
<l>La prova voller fare immantinente</l>
<l>De rari stivaletti, alati, e belli,</l>
<l>E visto si veloci havere i vanni,</l>
<l>Tutti scacciaro i lor canuti affanni.</l>
</lg>
<lg type="ottava">
<l>Con quest'ali cercar la terra, e 'l mare,</l>
<l>E dopo più d'un volo, e più d'un giro,</l>
<l>Ne l'Atlantico lito ad habitare</l>
<l>Incontro à gli horti Hesperidi ne giro.</l>
<l>Hor queste t'è mistier di ritrovare,</l>
<l>S'adempir brami il troppo alto desiro.</l>
<l>Che quelle, che tu cerchi, in parte stanno,</l>
<l>Che queste dette Gree sole la sanno.</l>
</lg>
<lg type="ottava">
<l>Sanno anchora una valle amena, e bella,</l>
<l>Ch'alcune illustri Ninfe hanno in governo,</l>
<l>Ricche d'un morione, il qual s'appella</l>
<l>L'invisibil celata de l'inferno.</l>
<l>Formata fù da l' infernal facella,</l>
<l>Et hebbe tempra tal dal lago averno,</l>
<l>Che se la porta à sorte in capo alcuno,</l>
<l>Veduto esser non puote, e vede ogn'uno.</l>
</lg>
<lg type="ottava">
<l>Ne fece gratia lor l'infernal Nume,</l>
<l>Con legge, ch'altrui mai non si credesse,</l>
<l>Se non à le due Gree, c' hanno un sol lume,</l>
<l>S'alcuna di lor due d'huopo n'havesse.</l>
<l>Fece le Dee giurar su'l nero fiume</l>
<l>Pluton, prima che dar lor la volesse,</l>
<l>Che l'una, e l'altra vecchia sua nipote</l>
<l>Volle anchor rallegrar con questa dote.</l>
</lg>
<lg type="ottava">
<l>Se giunger cerchi al destinato scopo,</l>
<l>Più d'un da queste haver convienti aiuto,</l>
<l>Ch'à le Ninfe ti guidino, e che dopo</l>
<l>La celata per te chieggan di Pluto.</l>
<l>Ma se questo ottener brami, t'è d'huopo,</l>
<l>Che vadi più, che puoi nascosto, e muto,</l>
<l>Che per promesse mai, ne per preghiere</l>
<l>Non potresti da lor questo ottenere.</l>
</lg>
<lg type="ottava">
<l>Ch'à le Gorgoni son le Gree sorelle,</l>
<l>Di Forco nate, e del mostro marino.</l>
<l>E per non farsi al lor sangue rubelle,</l>
<l>Mai non ti mostrerebbono il camino.</l>
<l>Ch'essendo mostruose, e schive, anch'elle</l>
<l>Una, perche peccò, due per destino,</l>
<l>Si stanno in un deserto afflitte, e triste,</l>
<l>E non si curan molto d'esser viste.</l>
</lg>
<lg type="ottava">
<l>Hor se tal coppia haver brami per duce,</l>
<l>Che volan sì, che 'l folgore è più tardo,</l>
<l>E l'elmo, ch' invisibil l'huom conduce,</l>
<l>Convienti ad una cosa haver riguardo.</l>
<l>Che cerchi d' involar lor quella luce,</l>
<l>Ond' han comune hor quella, hor questa il guardo.</l>
<l>E sappi certo s'involar la puoi,</l>
<l>Che da le Gree trarrai ciò, che tu vuoi.</l>
</lg>
<lg type="ottava">
<l>Se l'occhio involar puoi, no'l render mai,</l>
<l>Se non giurano pria d'esser tua scorta,</l>
<l>E se per mezzo lor l'elmo non hai,</l>
<l>Che fa gir invisibile chi 'l porta,</l>
<l>Perche se senza lui visibil vai,</l>
<l>Anchor, che sia da te Medusa morta,</l>
<l>Da l'altra Euriale detta, e da Stenone,</l>
<l>T'è forza rimaner morto, ò prigione.</l>
</lg>
<lg type="ottava">
<l>Tu dei saper, che son nate immortali</l>
<l>Le due, che son con lei, figlie di Forco.</l>
<l>Et ambe d'Aquila han veloci l'ali,</l>
<l>E le zanne più lunghe assai d'un porco.</l>
<l>E son sì bellicose, e si fatali,</l>
<l>Che se non porti il morion de l'orco,</l>
<l>Essendo tu mortal nato, e non divo,</l>
<l>Non te ne lascieran partir mai vivo.</l>
</lg>
<lg type="ottava">
<l>D'un'altra cosa anchora io t'ammonisco,</l>
<l>Che mentre intento voli al capo crudo,</l>
<l>Se d'impetrarti non vuoi correr risco,</l>
<l>Fa, che guardi continuo in questo scudo.</l>
<l>Che se qui dentro il crudo basilisco</l>
<l>Miri, non ti può far de l'alma ignudo.</l>
<l>Con questo specchio ti consiglia, come</l>
<l>Puoi tor la vita à le tremende chiome.</l>
</lg>
<lg type="ottava">
<l>Guarda qui dentro, e poi vanne à l' indietro,</l>
<l>Et à lei giunto d'un rovescio dalle,</l>
<l>Che l'aere ripercosso in questo vetro,</l>
<l>Ti mostrerà da pervenirvi il calle.</l>
<l>Come la vedi degna del feretro,</l>
<l>Che l'harai tolto il capo da le spalle,</l>
<l>Volgi sicuro à lei lo sguardo, e 'l passo,</l>
<l>Che s' hai lo scudo, non ti può far sasso.</l>
</lg>
<lg type="ottava">
<l>Poi che m'hebbe del fatto à pieno instrutto,</l>
<l>E di torre à le due l'unico lume,</l>
<l>Io me ne vado in aria alto condutto,</l>
<l>Verso le Gree da le Cillenie piume.</l>
<l>Hor sotto ho 'l mare, hor v'haggio il lito asciutto,</l>
<l>Ne m'arresta aspro monte ò largo fiume.</l>
<l>Giungo al lor luogo, e smonto in un boschetto,</l>
<l>Dove m'havea la mia sorella detto.</l>
</lg>
<lg type="ottava">
<l>Stommi in quello albereto ombroso, e folto</l>
<l>Fin ch'escon nel giardin per lor diporto:</l>
<l>E riguardo per tutto, e non sto molto,</l>
<l>Ch'ambe io le veggio passeggiar per l'horto.</l>
<l>Miro fra fronde, e fronde ad ambe il volto,</l>
<l>Insin, che l'occhio illuminato ho scorto,</l>
<l>Sto cauto, e come commodo mi viene,</l>
<l>Volo dietro à colei, che l'occhio tiene.</l>
</lg>
<lg type="ottava">
<l>Mentre à la vecchia, ovunque si diporta</l>
<l>Io son sempre à le spalle, odo che chiede</l>
<l>Quell'occhio, ilquale illumina, chi'l porta,</l>
<l>La Grea, che ne stà senza, e che non vede.</l>
<l>La sorella, cortese e poco accorta</l>
<l>Se'l cava da la fossa , dove siede.</l>
<l>Stendo io la mano, mentre à l'altra il porge,</l>
<l>E dallo à me per lei, ne se n'accorge.</l>
</lg>
<lg type="ottava">
<l>Allhor di un volo alquanto io mi discosto,</l>
<l>Et odo anchor colei, che l'occhio vole,</l>
<l>L'altra risponde, haverglielo in man posto,</l>
<l>E van multiplicando le parole.</l>
<l>Io non potei tener le risa, e tosto</l>
<l>Volan ver me per racquistare il Sole,</l>
<l>Ma ne' Coturni havendo anch' io le piume,</l>
<l>Prender non mi potean senz' il lor lume.</l>
</lg>
<lg type="ottava">
<l>Al fin se voller l'occhio, lor fu d'huopo</l>
<l>Di torsi via d'ogni altra opinione,</l>
<l>Giurar condurmi al destinato scopo,</l>
<l>Et impetrar la cuffia di Plutone.</l>
<l>Rendo lor l'occhio desiato, e dopo</l>
<l>Voliam per l'invisibil morione.</l>
<l>Servan le Ninfe al fato il giuramento,</l>
<l>E del dono infernal me fan contento.</l>
</lg>
<lg type="ottava">
<l>Dopo lungo volar sento, che dice</l>
<l>Quella, che l'occhio havea, noi siamo al passo.</l>
<l>S'à te veder la mia sorella lice,</l>
<l>Senza, che t'habbi à trasformare in sasso;</l>
<l>Guarda, che dorme là in quella pendice,</l>
<l>Se tu la vuoi veder, tien l'occhio basso.</l>
<l>Non vi guard'io, resta Medusa à dietro,</l>
<l>Tanto, che ripercote entro al mio vetro.</l>
</lg>
<lg type="ottava">
<l>Come l'ho ne lo scudo, in terra scendo,</l>
<l>E come il granchio verso lei camino.</l>
<l>Riguardo ne lo specchio, e 'l ferro prendo,</l>
<l>Tanto, ch'à lei, che dorme, m'avicino.</l>
<l>Come vi giungo, il braccio in dietro stendo,</l>
<l>E co'l consiglio, e co'l favor divino</l>
<l>Le tiro un gran rovescio sopra il collo,</l>
<l>E 'l tronco, e le fo dar l'ultimo crollo.</l>
</lg>
<lg type="ottava">
<l>Da l'aere ripercosso il vetro fido</l>
<l>Il tronco collo à gli occhi mi riporta,</l>
<l>Et ecco sento un lagrimoso strido,</l>
<l>Che fa in aria colei, che l'occhio porta.</l>
<l>Risuona à pena il mesto, e flebil grido,</l>
<l>Medusa (oime) la mia sorella è morta,</l>
<l>Ch'odo anchor l'altra vecchia, che non vede,</l>
<l>Che seco duolsi, e stride, e l'aria fiede.</l>
</lg>
<lg type="ottava">
<l>À pianti, à gridi lor non pongo mente,</l>
<l>Ma prendo il tronco capo, et ecco intanto,</l>
<l>Euriale con Stenon, che 'l grido sente,</l>
<l>Corrono, e l'una, e l'altra accresce il pianto,</l>
<l>Arrotano il porcino, e crudo dente,</l>
<l>E se non m'ascondea l'infernal manto,</l>
<l>Vidi ciascuna si veloce, e forte,</l>
<l>Che fuggita à gran pena havrei la morte.</l>
</lg>
<lg type="ottava">
<l>Mentre guardando in terra al cielo aspiro,</l>
<l>Per gire à le mie parti amene, e belle,</l>
<l>Et ascolto ogni pianto, ogni martiro,</l>
<l>Che dicon le due Gree, con le sorelle,</l>
<l>Unirsi il sangue di Medusa miro,</l>
<l>E fare altro colore, et altra pelle;</l>
<l>E 'n manco tempo, ch'io non l'ho contato,</l>
<l>Si fe guarnito un bel cavallo alato.</l>
</lg>
<lg type="ottava">
<l>Io, che'l veggio si forte, agile, e bello,</l>
<l>E tanto atto al maneggio, al volo, al corso,</l>
<l>D'un volo vò su'l quadrupede augello,</l>
<l>Ch' io vo veder, come obedisce al morso.</l>
<l>E 'l trovai si latin, veloce, e snello,</l>
<l>Che su lui tutto l'aere ho visto, e corso.</l>
<l>E dopo haver cercato il mondo tutto,</l>
<l>À farmi sposo il vol qui m' ha condutto.</l>
</lg>
<lg type="ottava">
<l>À tal successo sol fu questo aggiunto,</l>
<l>Che per non esser falso, ne pergiuro,</l>
<l>Come al giardin fu de le Ninfe giunto,</l>
<l>Lasciò l'elmo infernal dentro al lor muro.</l>
<l>Poi credendo arrivato essere al punto,</l>
<l>Chiuse la porta al suo parlar, ma furo</l>
<l>Quei Principi si vaghi del suo dire,</l>
<l>Ch'anchor questo da lui vollero udire.</l>
</lg>
<lg type="ottava">
<l>Dimmi ti preghiam Perseo, gli fu detto,</l>
<l>Perche de le tre giovani, à sol una</l>
<l>Fer mostruoso i serpi il primo aspetto?</l>
<l>Dì, se fu suo peccato, ò sua fortuna?</l>
<l>Perseo, che pria, che gisse al lor ricetto,</l>
<l>Volle saper la sorte di ciascuna,</l>
<l>E sapea de le serpi, e de' crin d'oro,</l>
<l>Così rispose à la richiesta loro.</l>
</lg>
<lg type="ottava">
<l>De le tre prime, che di Forco prole</l>
<l>Furon, Medusa sol nacque mortale:</l>
<l>Ma fu ben di bellezze uniche, e sole,</l>
<l>Senza havere à suoi giorni al mondo eguale.</l>
<l>Divino il volto, ogni occhio un vivo Sole</l>
<l>Onde scoccava ogn'hor l'aurato strale</l>
<l>Cupido, e sopra ogni altra hebbe i capelli</l>
<l>Biondi, lunghi, sottili, ornati, e belli.</l>
</lg>
<lg type="ottava">
<l>Vede il rettor del mare il suo bel viso,</l>
<l>E quanto l'aurea chioma arde, e risplende,</l>
<l>Vede gli occhi soavi, e 'l dolce riso,</l>
<l>Ne si parte da lei, che se n'accende.</l>
<l>Non gli occorrendo allhor migliore aviso,</l>
<l>La forma d'un cavallo approva, e prende,</l>
<l>E infiamma à un tratto lei di quel desiro,</l>
<l>Del quale accese Europa il Toro in Tiro.</l>
</lg>
<lg type="ottava">
<l>Come ha 'l rettor del pelago il suo amore</l>
<l>Fatto montar su'l trasformato dorso,</l>
<l>Entra ne l'alto suo salato humore,</l>
<l>Poi per le note strade affretta il corso;</l>
<l>E senza uscir de l'Africano ardore,</l>
<l>In terra à se medesmo affrena il morso.</l>
<l>E presa la viril spoglia di prima,</l>
<l>Fà si, ch'ottien di lei la spoglia opima.</l>
</lg>
<lg type="ottava">
<l>Ma non havendo luogo più vicino</l>
<l>Da satisfare à le veneree voglie:</l>
<l>Non riguardando al pio culto divino,</l>
<l>Spogliata questa, e quel, tutte le spoglie,</l>
<l>Nel tempio di Minerva il Re marino</l>
<l>Ne le sue braccia ignuda la raccoglie.</l>
<l>Per non veder quel mal l'offeso Nume</l>
<l>Lo scudo oppose à lo sdegnato lume.</l>
</lg>
<lg type="ottava">
<l>Poi per punir d'un' atto si lascivo</l>
<l>Colei, ch'errò nel suo pudico tempio,</l>
<l>L'illustre crin del suo splendor fe privo,</l>
<l>Perch'ella fosse à l'altre eterno essempio.</l>
<l>Die l'alma al suo capello, e fello vivo,</l>
<l>Fe d'ogni crine un serpe horrendo, et empio,</l>
<l>E i begli occhi, ond'Amor già scoccò l'armi,</l>
<l>Volle, che i corpi altrui facesser marmi.</l>
</lg>
<lg type="ottava">
<l>E per far, ch'altra mai donna non tenti</l>
<l>Lasciva à lei mostrare il corpo ignudo,</l>
<l>E per terror de le nemiche genti,</l>
<l>Fe scolpir natural quel volto crudo,</l>
<l>Con gli horrendi, e pestiferi serpenti,</l>
<l>Nel suo famoso, et honorato scudo.</l>
<l>E per altrui terrore, e sua difesa,</l>
<l>De le sue insegne il fe perpetua impresa.</l>
</lg>
<note place="end" resp="ed" anchored="yes">
<title>Annotationi del Quarto Libro</title>
<p><hi rend="sc">Non</hi> crederò che voglia significar altro la favola de Alcithoe, e delle sorelle che spreggiando i sacrifici e i giuochi di Baccho, si danno all'essercitio del filare, e per pascere ancora l'intelletto, che non andasse vagando, mentre che filavano, in diverse cose inutili, incominciano à narrare delle favole; se non che conoscendo la castità figurata per Alcithoe quanto le siano fieri nemici il vino, e l'ocio, tenta spreggiando il sciocco piacere del bevere soverchiamente, e col continuo essercitio di difendersene, e conservarse, nel vigore della sua propria virtù, dove si vede con quanta vaghezza habbi l'Anguillara descritta l'arte del filare, in quella stanza, <quote><emph>Ragiona, e in tanto industriosa e presta</emph></quote>: che da a credere cosi ha servato il decoro di trasformarse in quella che fa quell'essercitio, come che fosse stato, come le disse una gentildonna leggendo la medesima stanza, altre volte femina.</p>
<p><hi rend="sc">Gli</hi> amori di Piramo, e Tisbe narrati da Alcithoe, sono con ogni maniera di leggiadria rapresentati da l'Anguillara; che le va con la felicità del suo stile, facendo ricchi di spiriti, di affetti, di conversioni, di comparatione, di descrittioni e de ogni ornamento poetico, onde si può veramente dire, che si sia, cosi in questa, come in tutte l'altre sue rapresentationi, tutto trasformato nello spirito di Ovidio, ilquale quando havesse havuto a scrivere la historia di questi dui infelici amanti in questa nostra lingua Italiana, so che non l'haverebbe potuta vestire di piu vaghi &amp; artificiosi ornamenti, di quelli che si scoprono, nella poesia dell'Anguillara; ilquale descrive felicemente cosi la bellezza de Piramo, nella stanza; <quote><emph>Fra i piu lodati giovani del mondo</emph></quote>, come ancora quella di Tisbe in quella; <quote><emph>Et s'ei tutti eccedea di quell'etade</emph></quote>. Vaga conversione a i padri de gl'inamorati, è quella della stanza, <quote><emph>O sfortunati padri ove tendete</emph></quote>, come è ancor quella al muro che rafredava gli accesi desideri de i giovanetti amanti, nella stanza, <quote><emph>Dhe perche non ti muovi a nostri preghi</emph></quote>. Come scopre poi gli affetti cosi del giovane, come di Tisbe, mentre che attendevano l'hora, nella quale speravano di dar compimento a i loro focosi amori nella stanza, <quote><emph>Chi potria dire ogni amorosa cura</emph></quote>, e in quelle che seguono, si vede ancora bellissima la conversione che fa a Tisbe, dicendo <quote><emph>Che voi far infelice aspetta ancora</emph></quote>. Bellissima è la conversione fatta alla Luna, nella stanza <quote><emph>Dhe Luna ascondi il luminoso corno</emph></quote>; come è ancora quella, a Piramo poco piu oltre <quote><emph>Dhe non dar fede misero a quel panno</emph></quote>, bellissima, è molto affettuoso è il cordoglio del giovane che incomincia nella stanza <quote><emph>Come recuperar la voce puote</emph></quote> girando le sue dogliose parole, quando alla morte, quando alle stelle, quando a i cieli, quando alle fiere, quando alle vesti dell'amata Tisbe, quando al leone, e quando a se stesso. E molto vaga ancora la conversione che fa il poeta alle stelle nel voler Piramo porsi la punta della spada nel petto, nella stanza: <quote><emph>Appoggia in terra il pomo della spada</emph></quote>; come è ancora vaga quella a Tisbe, nella stanza: <quote><emph>O sventurata, e dove ti conduce</emph></quote>, insieme con l'ultime parole piene di varie affetti, molto vagamente rapresentati de gl'infelici amanti che si legono nelle stanze che seguono. Come medesimamente si vede ancora rapresentato felicmente l'epitafio di quelli infelici amanti: nella stanza: <quote><emph>Qui stan Piramo, e Tisbe amansi e danno</emph></quote>.</p>
<p><hi rend="sc">Finito</hi> che hebbe Alcithoe di narrare gl'infelici amori di Piramo e Thisbe, dovendo Leucotoe, narrare la sua novella; continuando l'Anguillara, nel dimostrare la forza del suo ingegno intorno il rapresentare, dove se gli apresenta l'occasione, rapresenta quivi molto minutamente l'essercitio donnesco del cuscire, e del lavorare, sopra la tella, con tanta vivacità che fa vergognare molte donne, che vedono che ne fa molto piu in questa parte che esse non ne fanno porre in opera; incominciando nella stanza: <quote><emph>Conchiusa che hebbe Alcitoe la novella</emph></quote>, e continuando nelle seguenti; fino a quella: <quote><emph>Se ben con tanto studio e con tant'arte</emph></quote>.</p>
<p><hi rend="sc">La</hi> favola di Marte, e di Venere colti da la rete artificiosa di Vulcano in adulterio; e veduti da i Dei con grandissimo piacer loro; che ci può dare altro ad intendere; se non che quel focoso desiderio naturale di stringerse insieme con la donna, figurato per Venere, essendo unito dal calore naturale figurato per Vulcano; non ne può trare quel piacere che vorrebbe, onde mentre va crescendo, s'infiamma di modo che spreggiando quella sua prima unione col calor naturale, ama di congiungerse a tempo con quello di Marte che gli è molto piu simile, per la soverchia caldezza e corrispondenza di amore che hanno insieme; congiunti dunque, si pigliano piacere insieme. Ma perche difficilmente possono star coperte le fiamme d'amore, sono scoperti dal Sole, che non è altro che la prudentia; che gli scopre al calore naturale, ilquale alterato per la indignità della cosa, fabrica loro una rete artificiosa, di pensieri secreti, piaceri lascivi, e dishoneste dilettationi; di modo che havendoli colti; gli scopre poi a tutto il mondo, con riso, e scherno d'ogn'uno, in quei vili, e dishonesti abbracciamenti. Però si dice che Venere alloggiò le furie nelle case di Marte, lequali secondo gli Astrologi, sono il Montone, e lo Scorpione che viene a dire, che quando è la Primavera, tutti gli animali sono infuriati per la gran noia; le conduce ancora nella casa dello Scorpione, segno maligno, e mortale, perche gl'innamorati senteno il piu delle volte le furie de' noiosi e maligni pensieri; e per un breve piacere, gustano mille morti, e tal'hora sono cosi alterati dalle furie, che si danno al morte con veneno, laccio, o coltello; che Venere habbia poi sempre in odio la progenie del Sole che scopre i suoi amori non vuol dire altro, se non che quell'apetito sfrenato del coito, è nemico della prudenza; e del giudicio; conoscendo che questi gli levano con i loro avertimenti gran parte del piacere, però si suol dire che le donne amano molto piu i loro amanti in questa parte dello sfogare l'appetito, pazzi, e spensierati, che i saggi, e i prudenti. È bella a maraviglia la rapresentatione che fa l'Anguillara, del piacere del congiungerse nella stanza: <quote><emph>Hor mentre ha in colmo il suo contento il tatto</emph></quote>. Bellissima comparatione è ancora quella sua; dicendo, <quote><emph>Come se da' Pirati alcuno è preso</emph></quote>.</p>
<p><hi rend="sc">La</hi> favola di Leucotoe, può essere intesa in modo che vi sia fra i popoli di Achemenia un luogo abondantissimo d'incenso; chiamato di questo nome; è amato dal Sole, che piglia la simiglianza della madre per godere dell'amor suo, perche si trasforma il Sole nella complessione giovevole, per nodrire le verghe dell'incenso; congiungendose di maniera con l'humidità della terra; che piantandovisi delle piante, subito pigliano, e crescono; si vede quivi con quanta vaghezza il poeta volgare descrive gli affetti dell'amore del Sole, non senza bellissimi giri di Astrologia; ne' quali spende ingeniosamente alcune stanze; vaga ancora è la conversione che fa al medesimo Sole nella stanza: <quote><emph>L'hore del sonno in pensier passi e in pianti</emph></quote> come medesimamente vaga la descrittione de' modi delle corti in quella, <quote><emph>Della gente confusa, et indistinta</emph></quote> e nella seguente. Chi vide mai piu bella comparatione, e piu ingeniosa di quella <quote><emph>Come se al cavo specchio il Sole da il lume</emph></quote>.</p>
<p><hi rend="sc">La</hi> metamorfosi di Clitia, non significa altro che l'infelicità de gl'inamorati, i quali alterati sovente dalla gelosia si ragirano intorno la cosa amata temendo di perderla, come l'helitropio si ragira intorno i raggi del Sole.</p>
<p><hi rend="sc">La</hi> favola di Daphnide, proposta da Minea; che fu per gelosia dalla Ninfa Thalia trasformato in sasso, non si trova descritta da alcuno autore, ancora che Theocrito, e Virgilio piangono la sua dura sorte, Diodoro ancora scrive di Daphnide figliuolo di Mercurio che fu privo della luce de gli occhi per gelosia da una Ninfa; che è il medesimo che trasformarlo in sasso, non essendo molto differente l'huom cieco, dall'huomo di Pietra; meno si trova la favola di Scithone, che fu tal'hora maschio, e talhora femina; ancora che si legga di un Scithone signore in Thracia ilquale havendo una figliuola detta Pallene desiderata da molti, invitò tutti quelli che l'amavano à combattere con esso lui, promettendo quello che rimaneva vittorioso, havrebbe per mogliera sua figliuola; ma non potendo poi Scithone sostenire per la sua molta età la pugna, per compiacere la figliuola, fece combatter insieme Clito, e Dima giovani valorosi; promettendola al vincitore, essendo poi la giovane piu inclinata a Clito che all'altro operò, che quello guidava la carretta di Dima; lasciasse l'Asse della caretta senza alcuna fermezza, onde correndo l'infelice giovane cade morto, e Clito vittorioso godè dell'amore di Pallene, dopo che fuggì dalle mani di Scithone che la voleva abrucciare, insieme col corpo di Dima coperta da una folta pioggia; non ha alcuna simiglianza questa con la novella che intendeva di narrar Minea, ma l'ho voluta porre, perche si vede quanto si può addurre di questa favola senza autore.</p>
<p><hi rend="sc">Meno</hi> si trova la trasformatione di Celmo amato da Giove in un diamante, per sdegno della madre, ne come fossero creati, de i fonghi i cureti dalle pioggie ancora che alcuni habbino voluto fingere, che fossero spenti, per il dispregio della religione, dalle pioggie, e che fussero poi rinovati di fonghi a fin che la religione non venisse meno. Ma non essendo questa loro fittione sostentata da alcuna autorità, credero che non sia da farvi sopra molto fondamento. Gli amori poi di Croco, e di Smilace, che furono ambidoi conversi in fiori, non havendo potuto goderse insieme, meno si legono in alcuno certo autore. Si legge bene di Salmace fonte di Caria; è questa qualità gli fu data a preghi di Hermafrodito figliuolo di Mercurio, e di Venere, giovane bellissimo, il quale essendo entrato nel fonte di Salmace ninfa; fu di modo stretto da essa, che di dui corpi se ne fece un solo che havea l'uno, e l'altro sesso, onde vedendose Hermafrodito huomo, e donna chiese in gratia a i suoi genitori che divenissero simili a lui tutti quelli che si bagnavano in quel fonte, e l'ottenne, e da indi in poi vedendose gli effetti di quell'aque era chiamato da ogni uno quel luogo infame.</p>
<p><hi rend="sc">La</hi> secreta intelligentia di questa favola, secondo alcuni è che nelle matrici delle donne sono sette le stanze che ricoglino il seme dell'huomo, tre dalla parte destra, che producono i maschi, e tre dalla sinistra che producono le femine &amp; una nel mezzo, laquale riccogliendo il seme ha forza di produre l'uno e l'altro sesso insieme, e per questa cagione vogliono dire che Hermafrodito nascesse di Mercurio, havendo Venere raccolto il seme in quella stanza di mezzo, e pero sono chiamati e sono Hermafroditi tutti quelli che sono concetti nella medesima stanza. Altri hanno voluto dire che viene detto questo di Mercurio perche fra gli altri pianeti, è maschio con i maschi, e femina con le femine, onde quelli che l'hanno al nascer in ascendente, che non habbi l'oppositione d'altro pianeta, sono molto vaghi del piacere dell'uno, e dell'altro sesso.</p>
<p><hi rend="sc">Le</hi> sorelle Thebane che dispregiano i sacrifici di Baccho cangiate in vespertigli, crederò che siano quegli infelici che non gustano il soavissimo liquore del vino, ne fanno giamai lucidi, e vivaci i suoi spiriti col suo sapore, però i loro spiriti a simiglianza di Vespertigli non soportano il lume, anzi vanno sempre vagando per le tenebre delle cose vili, e basse.</p>
<p><hi rend="sc">Vaga</hi> descrittione è quella dell'Anguillara, delle passioni, e travagli humani, che sono nell'entrata dell'inferno nella stanza: <quote><emph>V'è la crudel vendetta, e 'l mesto pianto</emph></quote>; e nelle seguenti, come è ancora vaga la comparatione della stanza <quote><emph>Qual da piu regioni l'acque de i fiumi</emph></quote>, insieme con quell'altra poco piu giu della stanza; <quote><emph>Qual s'una Ninfa al vento il tergo volta</emph></quote>.</p>
<p><hi rend="sc">L'allegoria</hi> della favola di Athamante, è che Frisso &amp; Helle figliuoli di Neifile, per opra di Ariete che nodriva Friso fuggirono di consentimento del padre col thesoro, e le cose di piu valore l'odio de Ino loro matrigna; laquale sdegnata fece una congiura di tutti i baroni del regno contra Athamante come distruttore del thesoro reale, salì Athamante come prima se n'avide in tanta furia, che amazzò tutti i figliuoli partoriti da Ino: laquale fuggendo con Melicerta; si gettò nel mare, onde diedero nome a i dui scogli sopra i quali furono posati i loro corpi, chiamati l'uno Leucotoe, e l'altro Palemone overo perche furono trasformati per opera di Venere in questi dui Dei Marini Ino in Matuta, e Melicerte in Portuno. Altri per il thesoro che portorono Frissa, &amp; Helle fuggendo l'ira d'Ino con buona licentia del padre hanno voluto dire che fosse un montone co 'l vel d'oro, come cosa piu verissimile, e che Helle cadendo nell'aque, diede nome a quella parte di mare che si chiama hoggi di Helesponto e che giungendo Frisso salvo a Oeta Re de Colchi essendo stato amichevolmente raccolto da esso, consacrò a Marte il suo montone d'oro, che viene a dire che i Re saggi dedicano i loro thesori, alle guerre, per esser Marte Dio della guerra.</p>
<p><hi rend="sc">Le</hi> compagne de Ino che la seguirono mentre fuggiva l'ira di Athamante trasformate in sassi per havere sparlato cosi liberamente di Giunone, ci fa conoscere che dobbiamo star cheti, e non sparlare de i Re, e de i principi grandi che possono a voglia loro farci divenire muti, e freddi come sassi.</p>
<p><hi rend="sc">La</hi> trasformatione di Cadmo, e della mogliera sua, ambidoi vecchi in serpenti, da che essendo scacciati del regno d'Amphione, e da Tetho, fuggirono nella Schiavonia, significa che quanto piu invecchiamo tanto piu divenimo prudenti; perche questi animali co 'l testimonio del sacro evangelio sono figurati per la prudentia dicendoci il nostro Servatore; siate prudenti come i serpenti, e semplici come colombe, vagamente descrive l'Anguillara il lamento di Cadmo, nella stanza, <quote><emph>Ohime poi disse, ohime superno Iddio</emph></quote>, come è ancora descritta vagamente la formatione di amboi quei vecchi in serpenti.</p>
<p><hi rend="sc">La</hi> favola di Danae corrotta da Giove in pioggia d'oro, ci da ad intendere che questo tanto stimato metallo sforza le altissime mura, i castissimi petti, la fede, l'honore, e tutte quelle cose che sono di maggior pregio, e stima in questa vita.</p>
<p><hi rend="sc">Perseo</hi> che sopra il Pegaseo va all'impresa di Medusa significa l'huomo che si lascia guidare dal desiderio della fama, il qual ha sempre appresso di se lo scudo di Pallade che non è altro che la prudentia, con la quale fa sovente bisogno che andiamo misurando gli andamenti de i nostri nemici, per poterse acortamente difender cosi da gli sforzi, come dalle insidie loro; significano poi i Talari di Mercurio la prestezza, e la vigilanza, con la quale dovemo dar esecutione alle cose maturamente discorse, e rissolute.</p>
<p><hi rend="sc">Taglia</hi> Perseo il capo crinito de' serpenti a Medusa, quando togliemo noi la forza alle machinationi, e sforzi fatti contra di noi dalla prudenza de gl'inimici; i quali fuggono poi vedendo i suoi laidi pensieri nello scudo della nostra constantia, e del nostro valore; come fuggiva Medusa vedendo la sua faccia spaventevole; tenuta da essa per bellissima prima che Minerva la cangiasse di quella maniera, che del sangue del capo di Medusa, ne nascessero i serpenti in Libia, vuol significare che l'insidie, e le macchinationi nell'animo de gl'inimici generano veneno alle volte piu crudele che quello de' serpenti.</p>
<p><hi rend="sc">Sotto</hi> la trasformatione di Atlante in un monte vogliono alcuni che vi sia nascosa l'historia che Perseo havendo vinta Medusa ricchissima Reina, con le ricchezze e thesori suoi havesse poi assalito il regno di Atlante, e constrettolo a fuggire ne i monti. Che Atlante poi sostenghi il cielo con le sue spalle vogliono alcuni che sia stato detto, per essere stato grandissimo Astrologo, e che con questa scientia venghi a sostener il cielo, overo per essere stato inventore dell'Astrologia come altri vogliono.</p>
<p><hi rend="sc">La</hi> liberatione di Andromeda vogliono molti, come è ancora da credere, che la sia mera historia; vedendose ancora le reliquie del sasso dove fu legata al lido di toppe terra della Palestina, per essere divorata dal mostro marino di eccessiva grandezza. L'ossa delquale come smisurate furono, come narra Plinio, mostrate in Roma da Marco Scauro nella sua edilità. Che dessero poi Perseo, Andromeda, Cefeo, e Cassiope il nome ad alcune stelle dalla parte del Settentrione, si vede col testimonio delle parole di Cicerone nelle Tusculane dicendo: non serebbero nominati gli stellati Cefeo, la mogliera, la figliuola, e 'l genero, se la divina cognitione delle cose celesti non havesse dato i loro nomi all'errore della favola. ha quivi l'Anguillara fatto molto honorata concorrenza all'Ariosto.</p>
<p><hi rend="sc">Bellissima</hi> è la descrittione della Metamorfosi d'Atlante in monte dell'Anguillara contenuta nella stanza, <quote><emph>Come in quel viso, in quei Viperei Toschi</emph></quote> e dalla seguente. Come è ancor bella la conversione a Giove nella stanza, <quote><emph>O sententia di Giove, o sommo padre</emph></quote>. Si vede ancora quanto legiadramente habbi invitato Ovidio descrivendo Andromeda esposta al mostro Marino, come siano proprie le comparationi delle stanze <quote><emph>Si come legno in mar c'ha in poppa il vento</emph></quote> etc. e <quote><emph>Qual se l'augel di Giove in terra vede</emph></quote>.</p>
</note>
</div1>
<div1 type="canto">
<head>Libro Quinto.</head>
<lg type="ottava">
<l>Mentre à più degni Heroi de l'Ethiopia</l>
<l>L'illustre cavalier Greco ragiona;</l>
<l>Un gran romor d'huomini, e gridi in copia</l>
<l>Sorge ne l'aere, et ogni orecchia introna.</l>
<l>Tanto che lascia ogn'un la sede propia,</l>
<l>E pronta à l'armi acconcia la persona,</l>
<l>Che non è suon di dolci voci, ò carmi</l>
<l>Per rallegrar; ma d'alti gridi, e d'armi.</l>
</lg>
<lg type="ottava">
<l>La regia sala è lunga, e larga tanto,</l>
<l>Ch'à gran pena maggior far si potria:</l>
<l>E 'l Re, che Perseo, il qual gli tolse il pianto,</l>
<l>Volle honorar d'ogni alta cortesia,</l>
<l>V'havea invitato il regno tutto quanto,</l>
<l>E v'era il fior de la sua Monarchia.</l>
<l>Tal, che la sala anchor confusa, e varia,</l>
<l>Empie di doppio suon l'orecchia, e l'aria.</l>
</lg>
<lg type="ottava">
<l>Come talhor, se 'l mar si gode in pace</l>
<l>L'ampio suo letto placido, e contento,</l>
<l>E mentre tutto humil senz'onda giace,</l>
<l>Freme ne l'aria un tempestoso vento,</l>
<l>L'onda alza, e rompe, e mormorar la face,</l>
<l>Tanto, ch'assorda il ciel doppio lamento:</l>
<l>Cosi il lieto convito al novo insulto</l>
<l>Multiplicò tumulto con tumulto.</l>
</lg>
<lg type="ottava">
<l>Fineo fratel di Cefeo era l'autore</l>
<l>Del romor, che promesso il Re gli havea</l>
<l>D'Andromeda il connubio, e co'l favore</l>
<l>Quasi di tutto il Regno hor la volea.</l>
<l>E quei, ch'eran più degni, e di più core</l>
<l>Nel palazzo Real condotti havea,</l>
<l>Da picche in fuor, con arme d'ogni sorte,</l>
<l>Proprie per quella sala, e quella corte.</l>
</lg>
<lg type="ottava">
<l>Gli Ethiopi tutti havean non poco à sdegno,</l>
<l>Anchor che fosse il Greco un gran guerriero,</l>
<l>Che la figlia del Re con tutto il regno</l>
<l>S'havesse à dare in preda à un forestiero.</l>
<l>Però il fratel del Re fece disegno</l>
<l>(Seco havendo il favor del popol nero)</l>
<l>D'uccider Perseo, e torsi ogni sospetto,</l>
<l>Pria, che 'l facesse sposo ella nel letto.</l>
</lg>
<lg type="ottava">
<l>Manda à veder con degnità turbato</l>
<l>Chi fà il romore il Re canuto, e bianco.</l>
<l>Il fido scudo il Greco hà già trovato</l>
<l>Col capo ascoso di Medusa al fianco.</l>
<l>Lo stocco, che Mercurio gli havea dato,</l>
<l>Nel fodro anchor pendea dal lato manco,</l>
<l>Che la Real presentia ivi richiede,</l>
<l>Ch'ei non debbia sfodrar, s'altro non vede.</l>
</lg>
<lg type="ottava">
<l>I Principi, che fur di quel convito,</l>
<l>Stavano come quei, ch'altro non sanno,</l>
<l>Del ricco ornato, e splendido vestito,</l>
<l>Pronti per imbracciar la seta, e 'l panno,</l>
<l>E chiedean, chi superbo, e chi smarrito,</l>
<l>Chi son quei, che da basso il romor fanno,</l>
<l>Chi può, da i balcon guarda in sù la strada,</l>
<l>E ogn'un la man sù l'elso hà de la spada.</l>
</lg>
<lg type="ottava">
<l>La guardia del Signor, che sù l'entrata</l>
<l>Stava ordinaria à l' improviso colta,</l>
<l>Dopo qualche contrasto fu sforzata,</l>
<l>Tutta disfatta fu non senza molta</l>
<l>Strage, ch'alcuni havean l'arma abbassata,</l>
<l>E la difesa de la porta tolta.</l>
<l>Ma fur tanto assaltati à l' improviso,</l>
<l>Ch'un dopo l'altro al fin ciascun fu ucciso.</l>
</lg>
<lg type="ottava">
<l>Come Fineo compare in sala, e grida</l>
<l>Con arme hastate, e spade, archi, e rotelle,</l>
<l>E Perseo, e tutti i suoi minaccia, e sfida;</l>
<l>La sposa, et altre assai donne, e donzelle,</l>
<l>Alzano sbigottite al ciel le strida,</l>
<l>Ne il Moro udir si può quel, che favelle.</l>
<l>Ma tosto un prende de le Donne cura,</l>
<l>E tutte in altra stanza l'assicura.</l>
</lg>
<lg type="ottava">
<l>Hor si vedrà, se sei figliuol di Giove</l>
<l>Fineo à gridar comincia da la lunga,</l>
<l>Ch'ei non farà, che tutto intende, e move,</l>
<l>Che 'l core hoggi quest' hasta non ti punga.</l>
<l>L'ali del tuo destrier si rare, e nove</l>
<l>Non potran sì volar, ch' io non ti giunga.</l>
<l>Tutto il ciel non farà, ch' io non ti spoglie</l>
<l>De la vita in un punto, e de la moglie.</l>
</lg>
<lg type="ottava">
<l>Vede ei, mentre l' ingiuria, e d' ira freme,</l>
<l>Che in sala ignuda ogn'un la spada afferra,</l>
<l>E però pensa i suoi stringere insieme,</l>
<l>Et in battaglia poi far lor la guerra.</l>
<l>Che se non và come conviensi, teme</l>
<l>Ch' à suoi non tocchi insanguinar la terra,</l>
<l>E però aspetta gli altri ne la sala,</l>
<l>Li quai di man in man montan la scala.</l>
</lg>
<lg type="ottava">
<l>Il Re al fratello accenna con la mano,</l>
<l>E corre con senile, e debil piede,</l>
<l>E gli dice sdegnato di lontano.</l>
<l>Questa del merto dunque è la mercede?</l>
<l>S'ei salvò lei dal mostro horrendo, e strano,</l>
<l>Come poss' io mancar de la mia fede?</l>
<l>Perseo à te non hà tolta la consorte,</l>
<l>Ben l'hà involata al mostro, et à la morte.</l>
</lg>
<lg type="ottava">
<l>Legata la vedesti al duro scoglio,</l>
<l>Dove dal mostro esser dovea inghiottita:</l>
<l>E tu suo sposo, e zio di lei cordoglio</l>
<l>Non però havesti, e non le desti aita.</l>
<l>Fineo tutto ripien d'ira, e d'orgoglio</l>
<l>Tolta al Re in un momento havria la vita,</l>
<l>Ma perche sposar vuol la figlia, l'ira</l>
<l>Sfoga contra il rivale, e un dardo tira.</l>
</lg>
<lg type="ottava">
<l>Perseo, che attento stava à riguardallo</l>
<l>Quello al ferro nemico oppose scudo,</l>
<l>Ch'è fuor d'acciaio, e dentro di cristallo,</l>
<l>E fe lo stral restar d'effetto ignudo.</l>
<l>Ma il Greco già lanciar no'l volle in fallo,</l>
<l>Ma, che contra Fineo fera più crudo,</l>
<l>Manda l'istesso dardo à la vendetta,</l>
<l>Ma Fineo spicca un salto, e non l'aspetta.</l>
</lg>
<lg type="ottava">
<l>Il dardo fende l'aria, e in fronte giunge</l>
<l>D'un, che dietro era à Fineo detto Reto,</l>
<l>E tanto indentro in quella parte il punge,</l>
<l>Che 'l fa senz'alma riversare indrieto.</l>
<l>Il vecchio Re da quel furor và lunge,</l>
<l>E protesta a gli Dei, ne 'l dice cheto,</l>
<l>Ch'al forte peregrin, cortese, e saggio</l>
<l>Contra la mente sua fan quello oltraggio.</l>
</lg>
<lg type="ottava">
<l>Perseo intanto gli Heroi di quella mensa</l>
<l>(Per proveder se può di qualche scampo)</l>
<l>In filo con grand'ordine dispensa,</l>
<l>E tutto prende per traverso il campo,</l>
<l>Squadra gli huomini, e l'arme, e mentre pensa</l>
<l>Come meglio ordinar puote il suo campo,</l>
<l>Giunge una freccia ingiuriosa, e presta,</l>
<l>E fora à lui le falde de la vesta.</l>
</lg>
<lg type="ottava">
<l>Fin da l'estremo Gange era venuto</l>
<l>Ati, un paggio di Fineo illustre, e bello,</l>
<l>E forse un simil mai non fu veduto</l>
<l>Da la natura fatto, ò dal pennello,</l>
<l>Da ch'egli nacque havea il Montone havuto</l>
<l>Dal Sol sedici volte onato il vello,</l>
<l>E solea ornar si vago aspetto, e divo</l>
<l>D'un vestir non men ricco, che lascivo.</l>
</lg>
<lg type="ottava">
<l>Vada pur dove vuol, da tutti gli occhi</l>
<l>D'huomini, e donne à se tira lo sguardo.</l>
<l>Altri non è, che meglio un segno tocchi,</l>
<l>Quando egli lancia un pal di ferro, ò un dardo,</l>
<l>Nel far, che giusto al punto un telo scocchi,</l>
<l>Nel mostrarsi à caval destro, e gagliardo.</l>
<l>E 'n tutto quel, che fà, mostra tal gratia,</l>
<l>Che vista mai di lui non resta satia.</l>
</lg>
<lg type="ottava">
<l>Trovossi Perseo appresso al ricco altare,</l>
<l>Dove fer sacrificio ad Himeneo,</l>
<l>E vedendo un gran legno anchor fumare,</l>
<l>Il prese, e l'aventò contra Fineo.</l>
<l>Hor mentre il vuol d'un salto egli schivare,</l>
<l>Colse contra la mente di Perseo</l>
<l>Nel vago viso, e d'ogni gratia adorno,</l>
<l>Mentre egli à l'arco anchor tendeva il corno.</l>
</lg>
<lg type="ottava">
<l>Fra la fronte, e la tempia fu percosso</l>
<l>Il misero garzon dal lato manco,</l>
<l>E non bastò al carbon far nero, e rosso</l>
<l>Di sangue il volto suo splendido, e bianco;</l>
<l>Ma gli ruppe la fronte insino à l'osso,</l>
<l>E batter fe in terra il petto, e 'l fianco,</l>
<l>E dopo un rispirar penoso, e corto</l>
<l>Il misero restò del tutto morto.</l>
</lg>
<lg type="ottava">
<l>Quando il vede cader Licaba, un Siro,</l>
<l>Il qual l'amava assai più che se stesso,</l>
<l>Fà con un doloroso alto sospiro</l>
<l>Conoscere à ciascun, che gli è da presso,</l>
<l>Ch'egli hà di quel morir maggior martiro,</l>
<l>Che se fosse il morir toccato ad esso,</l>
<l>À piangerlo l' invita il duol; ma l' ira</l>
<l>À la vendetta, et à la morte il tira.</l>
</lg>
<lg type="ottava">
<l>E ben mostrò l'amor non esser finto,</l>
<l>Che 'l nervo, che quel misero havea teso,</l>
<l>A punto in quel momento, che fu estinto,</l>
<l>Prese di rabbia, e di furor acceso,</l>
<l>Lo strale incocca, e poi, che l'arco ha spinto</l>
<l>Co'l braccio manco più, che può disteso,</l>
<l>Tira il cordon co'l destro, e pria, che scocchi,</l>
<l>Drizza à l'istesso segno il dardo, e gli occhi.</l>
</lg>
<lg type="ottava">
<l>Scocca la freccia, e batte in aria l'ale,</l>
<l>Lo guarda il mesto Siro, e grida forte,</l>
<l>Tutto 'l ciel non farà, che questo strale</l>
<l>Non vendichi la sua con la tua morte.</l>
<l>E quando l'arco suo non sia mortale,</l>
<l>T'ucciderò con arme d'altra sorte,</l>
<l>C'hai scolorato un viso il più giocondo,</l>
<l>Che fosse mai veduto in tutto 'l mondo.</l>
</lg>
<lg type="ottava">
<l>Schiva egli il colpo, e quel, che trasse, vede,</l>
<l>Che di novo minaccia, e l'arco tende,</l>
<l>Lascia le squadre unite, e giunge, e fiede</l>
<l>Il Siro, e d'un mandritto il capo fende.</l>
<l>Quel gira, e và, ne può tenersi in piede,</l>
<l>E in tanto nel garzon le luci intende,</l>
<l>Gli cade appresso, e se felice chiama,</l>
<l>Che muore à canto à quel, che cotanto ama.</l>
</lg>
<lg type="ottava">
<l>Dal Greco a pena il Siro fu percosso,</l>
<l>Che Fineo, e mille suoi tutti in un punto</l>
<l>Se gli aventaro con mille arme addosso,</l>
<l>Ma à tempo ei ritirossi, e non fu punto.</l>
<l>Hor l'uno, e l'altro essercito s'è mosso,</l>
<l>E quel del Moro, e quel del Greco è giunto.</l>
<l>L'un Duca addosso à l'altro altier si serra,</l>
<l>E sono i primi à cominciar la guerra.</l>
</lg>
<lg type="ottava">
<l>Mostra la punta de la spada, e 'l volto</l>
<l>L'uno, e l'altro rivale audace, e forte,</l>
<l>E cerca via, che sia il nemico colto</l>
<l>In parte tal, che lui conduca à morte.</l>
<l>Ma il braccio hanno ambedue si fermo, e sciolto,</l>
<l>E voglia tal di vincer la consorte,</l>
<l>Ch'ogni lor colpo ingiurioso, e crudo</l>
<l>Hor la spada ripara, et hor lo scudo.</l>
</lg>
<lg type="ottava">
<l>Mostrano i due Signor nel mezzo il viso,</l>
<l>E questi, e quei ne l'uno, e l'altro corno.</l>
<l>Se ben quei, che fur colti à l'improviso,</l>
<l>Non han tante haste, e tanto ferro intorno,</l>
<l>Ma sanno star talmente in sù l'aviso,</l>
<l>Che da gli altri non han danno, ne scorno,</l>
<l>Pur qualche targa, e qualche spiedo v'hanno,</l>
<l>Che ritrovar dove hor le Donne stanno.</l>
</lg>
<lg type="ottava">
<l>Il Greco, e 'l Moro cerca ogni vantaggio,</l>
<l>Onde il nemico suo di vita spoglie,</l>
<l>E fere questi, e quei con gran coraggio,</l>
<l>Ne men l'honor combatte, che la moglie.</l>
<l>È ver, che 'l Moro hà già disavantaggio,</l>
<l>Ne la persona no, ma ne le spoglie,</l>
<l>Che la spada celeste è di tal prova,</l>
<l>Che manda tutto in pezzi ciò, che trova.</l>
</lg>
<lg type="ottava">
<l>Hor ecco quei, che son dal destro lato</l>
<l>Di Perseo tutti in fuga, e molti morti,</l>
<l>Che i Cefeni han molt'haste, e ogn'uno è armato,</l>
<l>Non, che de gli altri sian più fieri, e accorti.</l>
<l>Perseo, che l'alma, e la sposa, e lo stato</l>
<l>Perde, se gli aversarij son più forti,</l>
<l>I suoi soccorre, e Libi al collo arriva,</l>
<l>E del suo caro peso il busto priva.</l>
</lg>
<lg type="ottava">
<l>Sdegnato contra lui con una scure</l>
<l>Per vendicar l'amico Erito venne,</l>
<l>Ma le tempre del ciel fendenti, e dure</l>
<l>Li fan cader la mano, e la bipenne.</l>
<l>À Forba rende poi le luci oscure,</l>
<l>Che la celata il colpo non sostenne.</l>
<l>Il colpo, ch' à la sua terrestre salma</l>
<l>Tolse con un fendente il giorno, e l'alma.</l>
</lg>
<lg type="ottava">
<l>Mill'arme, e cavalier à un tratto à fronte</l>
<l>Gli sono, et ei più invitto ogni hor contende,</l>
<l>Ne men che invitto il core, hà le man pronte,</l>
<l>E ribatte, e percuote, e fora, e fende,</l>
<l>E fà di sangue un mar, di morti un monte.</l>
<l>Bellona è seco, e 'l cor più ogni hor gli accende.</l>
<l>Visto quei, che fuggir si gran valore,</l>
<l>Ripigliaro in un punto, e l'alme, e 'l core.</l>
</lg>
<lg type="ottava">
<l>Fra i morti in terra eran molt'haste sparte,</l>
<l>Onde quei, che fuggir, meglio s'armaro,</l>
<l>E si strinser di novo al fiero Marte,</l>
<l>E co'l Greco Signor s'accompagnaro,</l>
<l>E si pronti investir, che in quella parte</l>
<l>Gli aversi cavalier si ritiraro,</l>
<l>E ben di lor si vendicar, ma in tanto</l>
<l>I Persi rotti fur da l'altro canto.</l>
</lg>
<lg type="ottava">
<l>L' ira, e 'l valor di Fineo, il core, e 'l senno,</l>
<l>Il vantaggio de l'arme, e de guerrieri</l>
<l>La rotta à i Persi in quella parte denno,</l>
<l>Se ben furo un gran tempo arditi, e fieri.</l>
<l>Un, ch'era appresso à Perseo, gli fe cenno,</l>
<l>E fe, che vide i morti cavalieri.</l>
<l>Non sà l'ardito Greco ove s' investa,</l>
<l>Se salva quella parte, perde questa.</l>
</lg>
<lg type="ottava">
<l>Come Tigre crudel, ch'arrota i denti,</l>
<l>Da fame stimulata, anzi da rabbia,</l>
<l>Se muggir sente due diversi armenti,</l>
<l>In due diverse valli, più s'arrabia,</l>
<l>Gli orecchi hà in questa parte, e in quella intenti,</l>
<l>E non sa dove prima à investir s'habbia,</l>
<l>Al fin dove è più cibo, e più muggito,</l>
<l>Corre à sfogar l'ingordo suo appetito.</l>
</lg>
<lg type="ottava">
<l>Tal' ei, che di ferire ardea di voglia</l>
<l>Varij nemici in varij luochi sparsi,</l>
<l>Mentre à questi, et à quei l'ardor l' invoglia,</l>
<l>Riguarda questi, e quei, ne sà, che farsi.</l>
<l>S' investe questi pria, di quei si spoglia,</l>
<l>Corre alfin dove i cibi son men scarsi,</l>
<l>E procaccia esca al ferro ingordo, e fido,</l>
<l>Dov'è maggior romore, e maggior grido.</l>
</lg>
<lg type="ottava">
<l>In prima Molfo, e dopo uccide Enone,</l>
<l>E Clito, e Flegia il cavalier esterno,</l>
<l>E di ciascun, ch'al suo furor s'oppone,</l>
<l>L'alma in un colpo, ò due manda à l'inferno.</l>
<l>Seguon lui due fratei Brotea, et Ammone,</l>
<l>E Odite, che del Regno havea il governo,</l>
<l>E con animo invitto, e saggio aviso</l>
<l>Fecer di nuovo à lor mostrare il viso.</l>
</lg>
<lg type="ottava">
<l>Ma i Mori, che restar da l'altro lato,</l>
<l>Vedendo guerreggiar nel corno manco,</l>
<l>E'l destro restar tutto abbandonato,</l>
<l>Strinsersi insieme, e à Persi dier per fianco.</l>
<l>Come vide con pochi esser serrato</l>
<l>Da tanti, e tanti neri il guerrier bianco,</l>
<l>Si tirò in un canton, che 'l fea sicuro</l>
<l>Quinci un superbo armario, e quindi il muro.</l>
</lg>
<lg type="ottava">
<l>E à quei, che seco lì si ritiraro,</l>
<l>Disse, armar ne convien d'invitto core,</l>
<l>Se voi mi fate tanto di riparo,</l>
<l>Ch'io possa trar di questo sacco fuore</l>
<l>L'empia Medusa, costerà lor caro</l>
<l>L'oltraggio, che n' han fatto, e 'l dishonore.</l>
<l>Vi trarrò tutti à un tratto di periglio,</l>
<l>Ma al primo motto mio chiudete il ciglio.</l>
</lg>
<lg type="ottava">
<l>I seguaci di Fineo, freschi, e molti</l>
<l>Fieri combatton contra pochi, e stanchi;</l>
<l>Ma i Persi con gran cor mostrano i volti</l>
<l>Dapoi, che s'hanno assicurati i fianchi.</l>
<l>Di quei, che fuor di quel canton fur colti.</l>
<l>Molti ne mandar giù pallidi, e bianchi.</l>
<l>Molti, che fur più fieri, e meglio accorti,</l>
<l>In un' altro canton si fecer forti.</l>
</lg>
<lg type="ottava">
<l>Fra i quali Odite fu, che 'l primo grado</l>
<l>Levato quel del Re nel regno havea,</l>
<l>Fineo l'odiava à morte, ch'à mal grado</l>
<l>Di quei del sangue regio egli il tenea,</l>
<l>E perche vien l'occasion di rado,</l>
<l>Vedendo, che con pochi ei difendea</l>
<l>La fronte d'un canton ristretto, e forte,</l>
<l>Andò per dargli di sua man la morte.</l>
</lg>
<lg type="ottava">
<l>L'odio, che porta à Odite, e la paura,</l>
<l>Che n'hà per quel, ch'ei può co'l suo fratello,</l>
<l>Fà, che de l'odio antico hà maggior cura,</l>
<l>E s'oblia per allhor l'odio novello.</l>
<l>Perseo intanto à colei, che l'huomo indura,</l>
<l>Havea scoperto il viperin capello,</l>
<l>E gli amici avisati, e 'l tempo tolto,</l>
<l>Alzò in fronte al nemico il crudo volto.</l>
</lg>
<lg type="ottava">
<l>Tessalo alza la man per trarre un dardo,</l>
<l>E dice armati pur di più fort'armi,</l>
<l>Ch'io farò te col tuo mostro bugiardo,</l>
<l>Se d'altro contra il mio ferir non t'armi;</l>
<l>Volle snodare il braccio, ma fu tardo,</l>
<l>Che tutti i membri suoi si fecer marmi,</l>
<l>Co'l braccio destro alzato, che s'arretra,</l>
<l>E co'l piè manco innanzi ei si fe pietra.</l>
</lg>
<lg type="ottava">
<l>Neleo nel tempo istesso il Greco vede,</l>
<l>Che con altr'arme à la vittoria aspira,</l>
<l>E che mostra quel capo, e che si crede,</l>
<l>Che debbia marmo far ciascun, che 'l mira;</l>
<l>Vuol per girlo à ferire alzare il piede,</l>
<l>E trova, che 'l gran peso abbasso il tira,</l>
<l>E anchor l' immarmorite, e stupid'ossa</l>
<l>Mostran, che correr voglia, e che non possa.</l>
</lg>
<lg type="ottava">
<l>Erice, ch'à quei due, c'havean la scorza</l>
<l>Di marmo era vicino, e combattea</l>
<l>Co' soldati di Perseo, che per forza</l>
<l>Con molti altri in quel canto entrar volea,</l>
<l>Mentre, che chiama aiuto, e entrar si sforza,</l>
<l>Vede stupidi i due, ch'appresso havea,</l>
<l>Gli guarda, e vuol con man la prova farne,</l>
<l>E in somma son di sasso, e non di carne.</l>
</lg>
<lg type="ottava">
<l>Si tira à dietro, e al ciel le mani alzando,</l>
<l>Gli guarda, e dice. oh Dio, che cosa è questa?</l>
<l>Ne vuoi far sassi, come fummo quando</l>
<l>Deucalion ne fe la mortal vesta ?</l>
<l>Et in quell'atto attonito parlando,</l>
<l>Un marmo con le labra aperte resta,</l>
<l>Con tese braccia, e stupefatte ciglia</l>
<l>Guarda quei sassi, e se ne maraviglia.</l>
</lg>
<lg type="ottava">
<l>Ma quei puniti fur meritamente,</l>
<l>Che fer torto al cortese cavaliero,</l>
<l>Ma Aconto, che di questo era innocente,</l>
<l>E combattea per Perseo ardito, e fiero,</l>
<l>Tosto, ch' incauto al mostro pose mente,</l>
<l>La carne trasformò, perdè il pensiero.</l>
<l>Astiage si credea, che vivo fosse,</l>
<l>E d'un man dritto in testa empio il percosse.</l>
</lg>
<lg type="ottava">
<l>La spada lampeggiando il capo fiede,</l>
<l>E spicca un sasso, e in su balza, e s'arretra,</l>
<l>Maravigliato, il colpo ei guarda, e vede</l>
<l>Una ferita essangue in sù la pietra.</l>
<l>Hor mentre vuol toccarlo, e che no'l crede,</l>
<l>E stà tutto confuso, anch'ei s'impetra.</l>
<l>Dove anchor guarda attonito, e stordito,</l>
<l>E la ferita sua tocca col dito.</l>
</lg>
<lg type="ottava">
<l>Ognun restò ne l'atto, ov'era intento,</l>
<l>Quando il capo crudel venne à mostrarsi,</l>
<l>Ma saria troppo à dirne, e cento, e cento,</l>
<l>Che per tutta la sala erano sparsi,</l>
<l>Per Perseo, e contra Perseo, e in un momento</l>
<l>Fur visti tutti quanti trasformarsi.</l>
<l>Perseo insaccar pensa il suo mostro, e intanto</l>
<l>Combatter sente anchor ne l'altro canto.</l>
</lg>
<lg type="ottava">
<l>Fineo disposto uccider il nemico</l>
<l>Con Climeno, e molti altri à questo intende,</l>
<l>Et ei con più d'un forte, e fido amico</l>
<l>Valoroso in quel canto si difende.</l>
<l>Il volto, che nel tempio fu impudico,</l>
<l>Anchora in parte stà, che non gli offende.</l>
<l>Il Greco andar vi vuole, e stà confuso,</l>
<l>Che d'ogn'intorno l'han le statue chiuso.</l>
</lg>
<lg type="ottava">
<l>Secondo, ch'era intorno assediato,</l>
<l>Non molto pria da gli huomini, e da l'armi,</l>
<l>Cosi poi, che ciascun fu trasformato.</l>
<l>Restò chiuso in quel canto da quei marmi,</l>
<l>Non si trovando allhora il piede alato,</l>
<l>Monta sopra una statua, e veder parmi</l>
<l>Quei, ch'Ercole imitar sanno co'l salto,</l>
<l>Quando l'huom sopra l'huom sormonta in alto.</l>
</lg>
<lg type="ottava">
<l>Climeno intanto, e Fineo haveano morti</l>
<l>Odite, e gli altri, e s'erano inviati</l>
<l>Là dove i Persi s'eran fatti forti:</l>
<l>Ma quando vider tanti sassi armati,</l>
<l>Stupidi in atti star di mille sorti,</l>
<l>Restar com' essi attoniti, e insensati,</l>
<l>E allhor si ricordar, che 'l cauto Greco</l>
<l>Il sassifico mostro havea ogni hor seco.</l>
</lg>
<lg type="ottava">
<l>Mentre Fineo con lui si maraviglia,</l>
<l>E pensa seco andar verso la scala,</l>
<l>Vede, ch'egli non batte più le ciglia,</l>
<l>E che lo spirto il gozzo non essala.</l>
<l>Subito chiude gli occhi, e si consiglia</l>
<l>D'abbandonar la stupefatta sala.</l>
<l>Non sà dove si sia l'esterno Duce,</l>
<l>Ne per saperlo aprire osa la luce.</l>
</lg>
<lg type="ottava">
<l>Dapoi, che 'l cavalier di Grecia scese</l>
<l>Da marmi, che gli havean serrato il passo,</l>
<l>Dritto ne và dove il contrasto intese,</l>
<l>Ne vi trova huom, che non sia morto, ò sasso.</l>
<l>Poi vede il disleale, e discortese</l>
<l>Fineo, che move brancolando il passo,</l>
<l>E le man stende innanzi, c'hà paura</l>
<l>Del volto fier, ch'altrui la carne indura.</l>
</lg>
<lg type="ottava">
<l>Guardando stassi, e tien la risa à pena,</l>
<l>Che spesso in qualche statua urta la mano.</l>
<l>E perche i morti, onde la sala è piena,</l>
<l>Spesso il fanno intoppare, e gir più piano,</l>
<l>E più, che quel camino in luogo il mena</l>
<l>Dal desiderio suo molto lontano,</l>
<l>Ch'ei per fuggir vorria trovar le scale,</l>
<l>E quello il mena dritto al suo rivale.</l>
</lg>
<lg type="ottava">
<l>Hor come di quel moto, e di quel riso</l>
<l>Fece l'attenta orecchia il Moro accorto,</l>
<l>Crebbe il timore, e prese un' altro aviso,</l>
<l>Per non restare, ò simolacro, ò morto,</l>
<l>Di non aprir mai gli occhi al crudo viso,</l>
<l>Ma confessare al suo nemico il torto.</l>
<l>E fatta à timidi occhi un'altra chiusa</l>
<l>Con tutte due le man, cosi si scusa.</l>
</lg>
<lg type="ottava">
<l>Deh Perseo contentatevi haver vinto,</l>
<l>Deh nascondete il venenoso mostro,</l>
<l>Perch'odio à prender l'armi non m' hà spinto,</l>
<l>Ne desio di regnar nel clima nostro:</l>
<l>Ma bene un' amor nobile, e non finto,</l>
<l>M'armò contra il maggior merito vostro,</l>
<l>Per quella, ch'à voi sposa il valor diede,</l>
<l>Et à me il padre, il regno, e la sua fede.</l>
</lg>
<lg type="ottava">
<l>Di non l'haver ceduta à voi mi pento,</l>
<l>E in tutto à me dò torto, à voi ragione.</l>
<l>Deh non mi fate l'horrido spavento</l>
<l>Veder de la sassifica Gorgone.</l>
<l>Quest'anima, ond'io formo questo accento,</l>
<l>Lasciate anchor ne la carnal prigione,</l>
<l>Non fate questa vita un simulacro,</l>
<l>E tutta al vostro Nume io la consacro.</l>
</lg>
<lg type="ottava">
<l>À quei si caldi preghi si commosse,</l>
<l>Il cortese, e magnanimo guerriero,</l>
<l>E discorse fra se, che ben non fosse</l>
<l>Di perder cosi nobil cavaliero.</l>
<l>Ma ne la mente un dubbio gli si mosse,</l>
<l>Che 'l fe sospeso alquanto nel pensiero,</l>
<l>Ch'ei sol potea, d'ogn'un più illustre, e degno</l>
<l>Porgli in dubbio ogni dì la sposa e 'l Regno.</l>
</lg>
<lg type="ottava">
<l>Mentre dubbio pensiero ingombra il petto</l>
<l>À chi nacque di Danae, e pioggia d'oro:</l>
<l>E da l'un canto il domina il sospetto</l>
<l>Di non perder il doppio suo thesoro,</l>
<l>Da l'altro il move un virtuoso affetto</l>
<l>Di compiacere al supplicante Moro.</l>
<l>Che non è ben, ch'un vincitore offenda</l>
<l>Un, che si chiami vinto, e che s'arrenda.</l>
</lg>
<lg type="ottava">
<l>Ode, che Fineo alza la voce, e dice</l>
<l>Oime, c'hò fatto, e in là la testa volta.</l>
<l>E mentre anchor pregar vuol l'infelice,</l>
<l>Sente, che più non hà la lingua sciolta.</l>
<l>E toccandogli il collo, e la cervice</l>
<l>Trova, che 'l sasso gli hà la carne tolta,</l>
<l>Anchor tien con le man gli occhi coperti,</l>
<l>È ver, che v'à due diti alquanto aperti.</l>
</lg>
<lg type="ottava">
<l>Ó che fosse la voglia di scoprire</l>
<l>Chi sia colui, ch'à perdonargli essorta,</l>
<l>Ó pur perch'havea voglia di fuggire,</l>
<l>Ma non sapea dove trovar la porta,</l>
<l>Come volle la luce alquanto aprire,</l>
<l>Vide del Re del mar l'amica morta,</l>
<l>E fattosi da se del tutto cieco,</l>
<l>Ogni sospetto tolse al dubbio Greco.</l>
</lg>
<lg type="ottava">
<l>Perseo vittorioso il zaino prende,</l>
<l>E vi ripon la testa infame, e truce,</l>
<l>E lieto à suoi consorti il giorno rende,</l>
<l>Che chiusa insino allhor tenner la luce.</l>
<l>Poi l'amor de la patria si l'accende,</l>
<l>Che seco la consorte vi conduce.</l>
<l>Non và su'l Pegaseo, che s'era sciolto,</l>
<l>Ne sapea dove il vol s'havesse volto.</l>
</lg>
<lg type="ottava">
<l>Seppe per via, che Preto, empio suo zio</l>
<l>D'Argo, e del regno havea tolto il governo</l>
<l>À quel, che più d'ogni altro iniquo e rio</l>
<l>Con la madre il die in preda al mare, e al verno.</l>
<l>Ma l'atto empio, e mortal posto in oblio</l>
<l>De l'avo immeritevole materno,</l>
<l>D'armarsi contra il zio fece disegno,</l>
<l>E l'avo ingiusto suo ripor nel regno.</l>
</lg>
<lg type="ottava">
<l>L'arme non gli giovar, ne la gran forza,</l>
<l>Ch'Argo contra Perseo gia non difese,</l>
<l>Che 'l miser fe di marmo un' altra scorza,</l>
<l>Come ne l'empio crin le luci intese.</l>
<l>Poi nel mare alternò la poggia, e l'orza,</l>
<l>E ver l'iniquo alunno il camin prese,</l>
<l>Il qual con empio fin gli die consiglio,</l>
<l>Che s'esponesse à cosi gran periglio.</l>
</lg>
<lg type="ottava">
<l>Non fu raccolto Perseo con quel viso,</l>
<l>Che gli parea, che richiedesse il merto,</l>
<l>Anzi quando egli disse, fu deriso</l>
<l>D'haver quel mostro seco, ma coperto.</l>
<l>Diss'ei creder non vuoi, ch'io l'habbia ucciso,</l>
<l>Ma te ne voglio dar pegno più certo,</l>
<l>Subito afferra in man l'horribil' angue,</l>
<l>E fallo dura selce senza sangue.</l>
</lg>
<lg type="ottava">
<l>Dal dì, che da quest' isola si tolse</l>
<l>Perseo, per gire à si dubbiosa impresa,</l>
<l>Abbandonar non mai Minerva il volse,</l>
<l>Ma si trovò per tutto in sua difesa.</l>
<l>Come poi ne la patria ei si raccolse,</l>
<l>Havendo ella la mente altrove intesa,</l>
<l>Lascia il fratello, e verso il santo monte</l>
<l>De le figlie di Giove alza la fronte.</l>
</lg>
<lg type="ottava">
<l>Com'ella giunge à l'elevato tetto</l>
<l>Di gemme adorno, e d'artificio, e d'oro,</l>
<l>E vede insieme il bel numero eletto</l>
<l>Del sacro, dotto, e venerabil choro,</l>
<l>Con quella dignitate il suo concetto</l>
<l>Apre à le Dee, che à lei conviensi, e à loro,</l>
<l>E con parole saggie, e grato modo</l>
<l>Cosi disciolse à la sua lingua il nodo.</l>
</lg>
<lg type="ottava">
<l>Di voi talmente in ogni parte suona</l>
<l>La fama prudentissime sorelle,</l>
<l>Ch'à celebrare il monte di Elicona</l>
<l>Tirato havete tutte le favelle.</l>
<l>Ma più d'ogni altra cosa si ragiona</l>
<l>De le nov'acque cristalline, e belle,</l>
<l>Ch'à quell'augello qui far sorger piacque,</l>
<l>Che di Medusa, e del suo sangue nacque.</l>
</lg>
<lg type="ottava">
<l>Del sangue di Medusa egli formosse</l>
<l>In un batter di ciglio, e 'l vidi anch'io.</l>
<l>E poi ch' in Ethiopia egli involosse</l>
<l>Nascosamente à un fratel vostro, e mio,</l>
<l>La fama m'apportò, che qui voltosse,</l>
<l>E co'l piè zappò in terra, e nacque un rio,</l>
<l>Il più chiaro, il più puro, e 'l più giocondo,</l>
<l>Che fosse mai veduto in tutto il mondo.</l>
</lg>
<lg type="ottava">
<l>Ond'io, che più d'ogni altra veder bramo</l>
<l>Le vostre maraviglie, i pregi nostri,</l>
<l>Che la virtù, che v'orna, ammiro, et amo,</l>
<l>Venuta sono à i dotti ornati chiostri.</l>
<l>E per quel padre, che comune habbiamo,</l>
<l>Vi prego in cortesia, che mi si mostri</l>
<l>La nova fonte, e più d'ogni altra chiara,</l>
<l>E s'altra cosa in questo monte è rara.</l>
</lg>
<lg type="ottava">
<l>Fer le cortesi Dee con lieto volto</l>
<l>Palese à la pudica, e saggia Dea,</l>
<l>Che 'l virginal collegio ivi raccolto</l>
<l>Pronto era à tutto quel, ch'ella chiedea.</l>
<l>E verso Urania ogn'una il ciglio volto,</l>
<l>Che nel Senato allhor tal grado havea,</l>
<l>Tutte con gran rispetto atteser, ch'ella</l>
<l>Fosse la prima à scioglier la favella.</l>
</lg>
<lg type="ottava">
<l>Qual si sia la cagion, ch'al monte nostro</l>
<l>Lieta (le disse Urania) hoggi vi rende</l>
<l>L'acqua, gli antri, le selve, i prati, e 'l chiostro</l>
<l>Quanto il nostro dominio si distende,</l>
<l>Tutto saggia Tritonia, il monte è vostro,</l>
<l>Nulla al vostro desio qui si contende,</l>
<l>Pur dianzi il Pegaseo qui battè l'ale,</l>
<l>E 'l fonte fe, c'hor di veder vi cale.</l>
</lg>
<lg type="ottava">
<l>Nume ne l'alto regno io non conosco,</l>
<l>Che ne potesse ritrovar più pronte.</l>
<l>E s'havrete piacer di venir nosco,</l>
<l>Non sol vi mostrerem la nova fonte,</l>
<l>Ma il tempio, i libri, le ghirlande, e 'l bosco,</l>
<l>Et ogni altro thesor, ch'eterna il monte.</l>
<l>E in un tempo per man la prese, e tacque,</l>
<l>E con l'altre n'andar verso quell'acque.</l>
</lg>
<lg type="ottava">
<l>Sorger la Dea d'un vivo sasso vede</l>
<l>Quel fonte vivo, cristallino, e bello.</l>
<l>Che nacque lì zappando con un piede</l>
<l>Il novo Meduseo veloce augello.</l>
<l>Loda il vaso capace, ù surge, e siede,</l>
<l>Loda il lascivo, e lucido ruscello.</l>
<l>Loda gli antri, le selve, i prati, e i fiori,</l>
<l>E tutti gli altri lor pregi, et honori.</l>
</lg>
<lg type="ottava">
<l>Felice monte, ella soggiunse poi,</l>
<l>Che si dotte sorelle ascolti, e chiudi,</l>
<l>Che fan, che gl'infiniti pregi tuoi</l>
<l>Non restan come gli altri inculti, e rudi.</l>
<l>Degne ben sete Dee del loco voi,</l>
<l>E degno è 'l loco de bei vostri studi.</l>
<l>Voi culto, illustre, e celebre il rendete,</l>
<l>Et ei vi dà il diporto, che vedete.</l>
</lg>
<lg type="ottava">
<l>Ó Dei (rispose allhora una di quelle)</l>
<l>Ben saremmo felici, e in pregio havute,</l>
<l>S'ad opre più magnanime, e più belle</l>
<l>La vostra non v'ergesse alta virtute,</l>
<l>E fra le vostre timide sorelle</l>
<l>Fossero le vostre arme conosciute,</l>
<l>Si che le menti nostre, e caste, e pure</l>
<l>Da l'insolentie altrui fosser sicure.</l>
</lg>
<lg type="ottava">
<l>Il tempio, il fonte, il sito, e l'aere è grato,</l>
<l>Lo studio alto, e divin del nostro carme.</l>
<l>E sarebbe felice il nostro stato</l>
<l>Se voi foste fra noi con le vostr'arme.</l>
<l>Non è mai dì, che qualche scelerato</l>
<l>Contra la nostra castità non s'arme,</l>
<l>Che vedendoci imbelli hà ogn'un coraggio</l>
<l>Di machinarci insidie, e farci oltraggio.</l>
</lg>
<lg type="ottava">
<l>Di Tracia venne in Focide un tiranno</l>
<l>Il maggior non fu mal sopra la terra,</l>
<l>E prese con la forza, e con l' inganno</l>
<l>Daulia, una populata, e ricca terra.</l>
<l>Non credo, che regnato havesse un' anno,</l>
<l>Che mosse à le tue suore un' altra guerra,</l>
<l>E batter le costrinse in aria i vanni,</l>
<l>Per via fuggir da suoi troppo empi inganni.</l>
</lg>
<lg type="ottava">
<l>Andando noi verso Parnaso un giorno</l>
<l>Per porger voto al suo famoso tempio,</l>
<l>N'ingombra tutto il ciel di nubi intorno</l>
<l>Un' austro, che si leva oscure et empio.</l>
<l>N'invita intanto à far seco soggiorno</l>
<l>Per far di tutte un vergognoso essempio</l>
<l>Questo crudel, che Pirenio nomosse,</l>
<l>Fin, che la pioggia, e 'l giel passato fosse.</l>
</lg>
<lg type="ottava">
<l>Noi, che veggiam d'oscuri nembi il cielo,</l>
<l>E di grandine, e pioggia esser coperto,</l>
<l>Mosse dal minacciato horrore, e gielo,</l>
<l>E da l'invito in quel bisogno offerto,</l>
<l>Tanto, che quell'oscuro, e horribil velo</l>
<l>Havesse à l'atra pioggia il grembo aperto,</l>
<l>Ó volto al nostro cielo havesse il tergo,</l>
<l>Crediam noi stesse al suo non fido albergo.</l>
</lg>
<lg type="ottava">
<l>N'invita intanto il suo pensier malvagio,</l>
<l>Ch'appar nel volto amabile, e modesto</l>
<l>À veder de l' ignoto à noi palagio</l>
<l>Lo stupendo artificio, ond'è contesto.</l>
<l>E havendo da quel tempo horrido ogni agio</l>
<l>Con parole cortesi, e modo honesto</l>
<l>Seppe far si, ch'à rimirar la pioggia</l>
<l>N'andammo ne la sua più alta loggia.</l>
</lg>
<lg type="ottava">
<l>Ma poi che l'Aquilon chiaro, et altero</l>
<l>Comparse in giostra con il torbido Austro,</l>
<l>E 'l fece con quel nembo oscuro, e nero</l>
<l>Nasconder sotto 'l mar nel noto claustro,</l>
<l>E tutto rallegrò questo hemispero</l>
<l>Lo scoperto del Sol lucido plaustro,</l>
<l>Lui ringratiammo col migliore aviso,</l>
<l>Che san le nostre lingue, e 'l nostro viso.</l>
</lg>
<lg type="ottava">
<l>Ben che 'l Barbaro rio noi conoscesse.</l>
<l>E Clio, Calliope, e me chiamasse Dea;</l>
<l>Non però vidi, ch'ei riguardo havesse</l>
<l>Al divin, che n'eterna, e che ne bea.</l>
<l>Un van desio di noi l'alma gli oppresse,</l>
<l>E perche chiuse già le porte havea,</l>
<l>Cercò di farne forza, e ne convenne</l>
<l>Se volemmo fuggir, vestir le penne.</l>
</lg>
<lg type="ottava">
<l>Battiam veloci, e snelle in aria l'ale,</l>
<l>E lasciam l'empio hostel, cerchiamo il pio.</l>
<l>Lo sciocco allhora, e misero mortale</l>
<l>Non s'accorgendo, ch'ei non era un Dio,</l>
<l>Ne prevedendo il suo propinquo male,</l>
<l>Mosso dal troppo ardente empio desio,</l>
<l>Saltò fuor de la loggia al volo intento,</l>
<l>E fidò 'l corpo suo più grave al vento.</l>
</lg>
<lg type="ottava">
<l>Con la parte celeste al cielo aspira</l>
<l>Per seguir noi l'amante iniquo, e stolto,</l>
<l>Ma la terrea virtù, ch'in terra il tira,</l>
<l>Fà, ch'à l'antica madre ei batte il volto.</l>
<l>Da lui lo spirto in poco tempo spira,</l>
<l>E ver l'inferno và libero, e sciolto,</l>
<l>Del sangue ingiusto havendo il terren tinto</l>
<l>Il corpo, pria che fosse in tutto estinto.</l>
</lg>
<lg type="ottava">
<l>Mentre l'accorta Musa anchor ragiona</l>
<l>De la caduta del crudel tiranno,</l>
<l>À tutte un gran romor l'orecchie introna</l>
<l>Di molti augei, ch'al ciel le penne danno.</l>
<l>Corron per tutto il bel monte Helicona,</l>
<l>Poi volan sopra un faggio, e lì si stanno.</l>
<l>E senza mai tener la lingua muta</l>
<l>Guarda ogni augel Minerva, e la saluta.</l>
</lg>
<lg type="ottava">
<l>Prima, che gli vedesse, ella pensosse,</l>
<l>Ch'un' huom da l'arbor ragionasse seco,</l>
<l>Quando il saluto pio, che 'l ciel percosse,</l>
<l>Fe l' idioma suo conoscer Greco.</l>
<l>Minerva ver le Muse il parlar mosse,</l>
<l>Non so se quegli augei ragionin meco,</l>
<l>Che se 'l sapessi, io non rifiuterei</l>
<l>D'aggradir lor d'altri saluti miei.</l>
</lg>
<lg type="ottava">
<l>Guarda d'accordo allhor disser le Muse,</l>
<l>Fà, ch'ad uso miglior la lingua serbe,</l>
<l>Non ascoltar le lor querele, e scuse,</l>
<l>Che non fur donne mai tanto superbe.</l>
<l>Del volto human restar pur dianzi escluse</l>
<l>Essendo anchor d'eta molli, et accerbe</l>
<l>Dal nostro allhor troppo oltraggiato choro</l>
<l>Per l'arrogantia, e per la gloria loro.</l>
</lg>
<lg type="ottava">
<l>Dentro del Macedonico sentiero</l>
<l>Peonia una provincia il volgo appella,</l>
<l>Vi nacque Evippe moglie di Piero,</l>
<l>Ricco, e degno huom de la città di Pella.</l>
<l>Di questa donna, e questo cavaliero</l>
<l>Nacque quell'animal, c'hor ti favella,</l>
<l>Che come io dissi, à ritrovar ne venne</l>
<l>Per arricchire il ciel di nove penne.</l>
</lg>
<lg type="ottava">
<l>Non credo mai, che de la madre alcuna</l>
<l>Più prospera nascesse, e più feconda,</l>
<l>C'havesse nel figliar miglior fortuna,</l>
<l>Che trovasse Lucina più seconda.</l>
<l>Fece una figlia ad ogni nona Luna</l>
<l>Più bella una dell' altra, e più gioconda,</l>
<l>Tal, che in men di novanta Lune nove</l>
<l>Con gran felicità n'acquistò nove.</l>
</lg>
<lg type="ottava">
<l>Crebbero, e si trovar queste donzelle</l>
<l>Cresciute un canto haver tanto soave,</l>
<l>Che sopra tutte l'altre essendo belle,</l>
<l>E'l lor verso ammirando ogni huom piu grave,</l>
<l>Essendo come noi nove sorelle</l>
<l>La lingua di parole armar sì prave,</l>
<l>Che per tutto d'haver si davan vanto</l>
<l>Di noi maggior dottrina, e miglior canto.</l>
</lg>
<lg type="ottava">
<l>E un dì lasciato à bel studio il patrio tetto,</l>
<l>Venner con grande audacia al sacro monte,</l>
<l>E innanzi il nostro virginal cospetto</l>
<l>Disser con folle, e temeraria fronte.</l>
<l>Trovate altro diporto, altro ricetto,</l>
<l>Che terrem cura noi di questa fonte,</l>
<l>Ch'essendo nel cantar miglior di voi</l>
<l>L'officio vostro hor s'appertiene à noi.</l>
</lg>
<lg type="ottava">
<l>E se tal confidentia in voi si trova,</l>
<l>Che 'l vostro canto sia di voce, e d'arte,</l>
<l>Più soave del nostro, e che più mova,</l>
<l>Ritiriamoci à cantare in qualche parte,</l>
<l>Che vi farem veder per chiara prova,</l>
<l>Che siam migliori in voci, e 'n vive carte,</l>
<l>E siam contente, che le Ninfe unite</l>
<l>Debbian d'accordo terminar tal lite.</l>
</lg>
<lg type="ottava">
<l>Ma con patto però, che se in tal gioco</l>
<l>À l'Amadriadi addolcirem più l'alma,</l>
<l>Che voi n'habbiate à ceder questo loco,</l>
<l>Questa fontana gloriosa, et alma.</l>
<l>Ma quando il nostro canto sia più fioco,</l>
<l>E tocchi à voi di riportar la palma,</l>
<l>L'Emathie selve de la madre Evippe</l>
<l>Contraponiamo al fonte d'Aganippe.</l>
</lg>
<lg type="ottava">
<l>Se bene opra ne par di Dee non degna</l>
<l>Venir contra mortali à tal contesa,</l>
<l>Di gran lunga ne par cosa più indegna,</l>
<l>Che si possan vantar di tanta offesa.</l>
<l>De le Ninfe troviam l'illustre insegna,</l>
<l>Le quai poi, ch'accettata hebber l'impresa,</l>
<l>Per lo stagno giurar fatale, e nero</l>
<l>Dar la sententia lor, secondo il vero.</l>
</lg>
<lg type="ottava">
<l>In un bell'antro un sasso vivo, e forte</l>
<l>D'intorno fa molti honorati seggi,</l>
<l>I primi à premer van le Ninfe accorte,</l>
<l>Come del giudicar voglion le leggi,</l>
<l>L'altre senza servar legge, ne sorte,</l>
<l>Come alcuna in virtù non le pareggi,</l>
<l>Fecer di tutte noi si poca stima.</l>
<l>Ch'occupar la man destra, e cantar prima.</l>
</lg>
<lg type="ottava">
<l>Dà lor l'eletta à cominciar lor canti</l>
<l>Al suon d'un non colpevole istrumento,</l>
<l>In dispregio de Numi eterni, e santi</l>
<l>Die fuora il primo suo profano accento.</l>
<l>Cantò gli horrendi, e perfidi giganti,</l>
<l>E 'l periglio del cielo, e lo spavento.</l>
<l>Tutta contra gli Dei l'horribil guerra</l>
<l>De figli di Titano, e de la terra.</l>
</lg>
<lg type="ottava">
<l>L'empia suo verso ogni sovrano honore</l>
<l>À giganti rendea, tutto in dispregio</l>
<l>Del padre nostro altissimo motore,</l>
<l>E de l'eterno suo divin collegio.</l>
<l>E d'haver dato al ciel maggior terrore</l>
<l>Dava à Tifeo fra gli altri il sommo pregio,</l>
<l>Perch'ei fu, ch'agli Dei tal terror diede,</l>
<l>Che la salute lor fidaro al piede.</l>
</lg>
<lg type="ottava">
<l>E che ogni Dio dal troppo corso afflitto</l>
<l>Perduta nel fuggir tutta la lena,</l>
<l>Raccolto fu dal Nilo, e da l'Egitto,</l>
<l>Che per dar refrigerio à si gran pena,</l>
<l>D'ogni vivanda più prestante al vitto</l>
<l>Apparecchiaro una superba cena,</l>
<l>E come v' invitaro ogni huom più degno,</l>
<l>Ogni più bella donna del lor regno.</l>
</lg>
<lg type="ottava">
<l>Ma che goder non la poter, che quando</l>
<l>Erano per mangiar, sentir Tifeo,</l>
<l>Che per l'Egitto già gli Dei cercando,</l>
<l>Per dargli al suo flagello ingiusto, e reo.</l>
<l>E che come il sentir, l'un l'altro urtando,</l>
<l>Volle ogni Dio fuggir, ma non poteo:</l>
<l>Ch'essendo già vicin fu à tutti forza</l>
<l>Per salvarsi da lui cangiar la scorza.</l>
</lg>
<lg type="ottava">
<l>Ch'à pena con Tifeo s'udì dir ecco,</l>
<l>Che per l'incomparabil lor paura,</l>
<l>Si fe Giove un montone, e Bacco un becco,</l>
<l>E gir con l'altre bestie à la pastura.</l>
<l>Ch'Apollo anch'ei fe de la bocca un becco,</l>
<l>E tutto si vestì di piuma oscura.</l>
<l>E fatto un corvo lui, Mercurio un Ibi</l>
<l>Volar con le cornacchie, e con gli nibi.</l>
</lg>
<lg type="ottava">
<l>Che visto ciò Giunon temendo anch'ella,</l>
<l>Una cornuta vacca si fe dopo:</l>
<l>La cacciatrice Dea del Sol sorella</l>
<l>Si fe il folle animal, che caccia il topo:</l>
<l>Che l'impudica Dea, non disse bella,</l>
<l>L'onde, che fur sua madre, hebbe per scopo;</l>
<l>E udito l'huom, che de la terra nacque,</l>
<l>Entrò in un pesce, e s'attuffò ne l' acque.</l>
</lg>
<lg type="ottava">
<l>Ogni calunnia, che trovò maggiore,</l>
<l>Osò dir de gli Dei sommi immortali,</l>
<l>Ne disse pure un verso in lor favore,</l>
<l>Ne come fur dapoi gli Egitij tali,</l>
<l>Che con sommo del ciel pregio, et honore</l>
<l>Ne' lor tempij adorar molti animali;</l>
<l>Ne come sotto il vello d'un montone</l>
<l>Venerar ne la Libia Giove Ammone.</l>
</lg>
<lg type="ottava">
<l>Ma ogn'un, che la risposta havesse intesa,</l>
<l>E di Calliope la dottrina, e l'arte,</l>
<l>E come hebbe l'honor di questa impresa,</l>
<l>E la pena, che n'hebbe l'altra parte,</l>
<l>Sapria, che chi con noi prende contesa</l>
<l>Nel canto, con honor non se ne parte.</l>
<l>Ma forse non hai tempo d'ascoltarmi,</l>
<l>Ch'io farò udirti i suoi più dotti carmi.</l>
</lg>
<lg type="ottava">
<l>Anzi te'n vò pregar (la Dea rispose)</l>
<l>Ch'io bramo un tempo far con voi soggiorno,</l>
<l>E goder queste belle selve ombrose,</l>
<l>Fin che passi il calor del mezzo giorno.</l>
<l>E fia ben, che sù l'erba si ripose</l>
<l>Ciascuna à guisa, di theatro intorno,</l>
<l>Ch'io spero di goder con questo aviso</l>
<l>D'una il dotto parlar, di tutte il viso.</l>
</lg>
<lg type="ottava">
<l>Poste à seder nel bosco ombroso, e santo,</l>
<l>Cosi la Musa il suo parlar riprese</l>
<l>Poi che Calliope hebbe da noi co'l canto</l>
<l>Cura di terminar le liti prese;</l>
<l>Tolse la dotta cetra, e tirò alquanto</l>
<l>Hor questa, hor quella corda, insin ch'intese</l>
<l>Da più d'un lamentevol lor ricordo,</l>
<l>Che tutte le sorelle eran d'accordo.</l>
</lg>
<lg type="ottava">
<l>Percote hor solo un nervo, hor molti insieme</l>
<l>La destra, e molto hor fa veloce, hor lento,</l>
<l>E 'l nervo hor sol se ne risente, e geme,</l>
<l>Hor fa con gli altri il suo dolce lamento.</l>
<l>La manca trova à tempo i tasti, e preme,</l>
<l>E con l'acuto accorda il grave accento.</l>
<l>Et ella al suon, ch' in aria ripercote,</l>
<l>Concorda anchor le sue divine note.</l>
</lg>
<lg type="ottava">
<l>Prima Cerere à l'huom la norma diede,</l>
<l>Onde co'l curvo aratro aprì la terra.</l>
<l>Prima gli fe conoscer la mercede</l>
<l>Del seme, se con arte il pon sotterra.</l>
<l>Prima le leggi die d'amore, e fede</l>
<l>Da viver senza lite, e senza guerra.</l>
<l>Prima die à l'huom la più lodata spica,</l>
<l>À l'alimento suo si dolce amica.</l>
</lg>
<lg type="ottava">
<l>Questa cantare intendo, e piaccia à Dio</l>
<l>Di dare il canto à me si pronto, e certo,</l>
<l>Ch'agguagli di prontezza il gran desio,</l>
<l>De la Dea di certezza agguagli il merto.</l>
<l>Che se sarà si chiaro il canto mio,</l>
<l>Che quel, c'hò dentro al cor, mostri scoperto,</l>
<l>Farò veder, che fra gli eterni Dei</l>
<l>Tocca del sommo honor gran parte à lei.</l>
</lg>
<lg type="ottava">
<l>Poi che dal divin folgore percosso</l>
<l>Tifeo cadde anchor vivo in terra steso,</l>
<l>Giove, perch' ei da troppo orgoglio mosso,</l>
<l>Il Cielo havea di mille ingiurie offeso,</l>
<l>Gli pose la Sicilia tutta adosso,</l>
<l>Perche gravato dal soverchio peso,</l>
<l>Stesse in eterno in quel sepolcro oscuro,</l>
<l>Per fare il Ciel dal suo terror sicuro.</l>
</lg>
<lg type="ottava">
<l>La destra ver l' Italia del gigante</l>
<l>Stà sotto al promontorio di Peloro.</l>
<l>La manca, ch'è rivolta in ver Levante,</l>
<l>Pachino aggrava un' altro promontoro.</l>
<l>Sostengon Lilibeo l' immense piante</l>
<l>Che guarda fra Ponente, e 'l popol Moro.</l>
<l>Etna gli preme il volto, et è quel loco,</l>
<l>Onde anchor resupino essala il foco.</l>
</lg>
<lg type="ottava">
<l>L'altier gigante, che gravar si sente</l>
<l>Dal peso, che sostien la carne, e l'ossa,</l>
<l>Con ogni suo poter se ne risente,</l>
<l>E dà talhor si smisurata scossa,</l>
<l>Che 'l terremoto la terra innocente</l>
<l>Apre, e fa si profonda, e larga fossa,</l>
<l>Ch' inghiotte dentro à regni infami, e neri</l>
<l>I palazzi, le terre, e i monti interi.</l>
</lg>
<lg type="ottava">
<l>Vede una volta il Re de le mort'ombra</l>
<l>Tutto intorno tremar ciò, ch'è sotterra,</l>
<l>E che per tema ogni empia Erinni, ogn' ombra</l>
<l>Cerca fuggir del cerchio, che la serra.</l>
<l>Subito tal paura il cor gl'ingombra,</l>
<l>Che teme, che la troppo aperta Terra</l>
<l>Non inghiotta l'inferno, e chi v'è dentro</l>
<l>Più basso s'esser può, che non e 'l centro.</l>
</lg>
<lg type="ottava">
<l>Dapoi, che 'l terremoto venne meno</l>
<l>Lo sbigottito anchor Re dell'lnferno</l>
<l>Fà porre à neri suoi cavalli il freno,</l>
<l>Monta su'l carro, e lascia il lago averno,</l>
<l>E subito, che scorge il ciel sereno,</l>
<l>Splender vede in Sicilia un foco eterno,</l>
<l>Ei tien, che 'l terremoto habbia per certo</l>
<l>Fin dentro il regno suo quel monte aperto.</l>
</lg>
<lg type="ottava">
<l>Vavvi, et ode, che 'l foco, ch' ivi splende,</l>
<l>È 'l fiato d' ira acceso di Tifeo.</l>
<l>Onde intorno à veder l'isola intende,</l>
<l>Per saper s'altro mal quel moto feo.</l>
<l>E quando danno alcun non vi comprende,</l>
<l>Tornar pensa ov'ei crucia il popol reo;</l>
<l>Ma nel girar ch'ei fe, cosa gli avenne,</l>
<l>Che 'l suo camino alquanto gli ritenne.</l>
</lg>
<lg type="ottava">
<l>Ne la Sicilia un monte Erice è detto,</l>
<l>Dove è sacrato un tempio à Citherea,</l>
<l>Quivi la bella Dea stando à diletto,</l>
<l>Co'l suo dolce figliuol, ch'in braccio havea,</l>
<l>Vede il Signor del tenebroso tetto</l>
<l>Guardar, se la gran machina Tifea</l>
<l>Fatt'hà qualche voragine in quel sito,</l>
<l>Che torni in danno al regno di Cocito.</l>
</lg>
<lg type="ottava">
<l>Venere, c'havea ogni hor la mente accesa</l>
<l>Di crescere à se nome, imperio al figlio,</l>
<l>Proserpina vedendo essere intesa</l>
<l>À corre, e à inghirlandar la rosa, e 'l giglio,</l>
<l>Le cadde in mente un'honorata impresa,</l>
<l>E volse ver Cupido il lieto ciglio,</l>
<l>Et accennando in questa parte, e 'n quella,</l>
<l>Gli fe veder Plutone, e la Donzella.</l>
</lg>
<lg type="ottava">
<l>Era anchor una tenera fanciulla</l>
<l>Colei figlia di Cerere, e di Giove,</l>
<l>Hor mentre coglie i fiori, e si trastulla,</l>
<l>Cosi il parlar la Dea verso Amor move.</l>
<l>La tua potentia ogni potentia annulla</l>
<l>Nel cielo, e ne la terra, eccetto dove</l>
<l>Regna colui, c'hor qui ti vedi à fronte,</l>
<l>Il quale è Re del regno d'Acheronte.</l>
</lg>
<lg type="ottava">
<l>Già tre parti si fer di tutto il mondo.</l>
<l>Costui per Re la terza parte osserva.</l>
<l>Tu acquisti il Re del regno più profondo,</l>
<l>Se fai lui tuo soggetto, e lei tua serva.</l>
<l>Tu vedi ne l' imperio alto, e giocondo</l>
<l>La guerra, che ci fa Delia, e Minerva.</l>
<l>Tal, che s'habbiam nel ciel perduto in parte,</l>
<l>È ben, che ci allarghiamo in altra parte.</l>
</lg>
<lg type="ottava">
<l>Prendi dolce amor mio, quell'alme prendi,</l>
<l>(Non ci perdiam si aventurosa sorte)</l>
<l>Onde et huomini, e Dei sovente accendi,</l>
<l>E fai soggetti à la tua altera corte.</l>
<l>Stendi à l' inferno anchor l' imperio, stendi,</l>
<l>E fa del zio Proserpina consorte.</l>
<l>Fatti soggetti anchor gl'inferni Dei,</l>
<l>Tu vedi qui Pluton, lì vedi lei.</l>
</lg>
<lg type="ottava">
<l>L'ale il lascivo Amor subito stende,</l>
<l>E trova l'arco, e la faretra, e guarda,</l>
<l>E fra mille saette una ne prende,</l>
<l>Più giusta, più sicura, e più gagliarda.</l>
<l>E che talmente il volo, e l'arco intende,</l>
<l>Ch'ogni sorella sua fà parer tarda,</l>
<l>Et aguzzato il ferro à un duro sasso,</l>
<l>Ferma co'l piè sinistro innanzi il passo.</l>
</lg>
<lg type="ottava">
<l>Lo stral nel nervo incocca, e insieme accorda</l>
<l>E la cocca, e la punta, e l'occhio à un segno:</l>
<l>Poi con la destra tira à se la corda,</l>
<l>E con la manca spinge innanzi il legno.</l>
<l>La destra allenta poi, lo stral si scorda,</l>
<l>E contra il Re del tenebroso regno</l>
<l>Fendendo l'aria, e sibilando giunge,</l>
<l>E dove accenna l'occhio il coglie, e punge.</l>
</lg>
<lg type="ottava">
<l>Stà non lontan dal monte, ond'esce il foco</l>
<l>Di prati un lago cinto d'ogn'intorno,</l>
<l>Con fiori di color di minio, e croco,</l>
<l>D'ogni splendor, che far può un prato adorno.</l>
<l>Ma quei, che fan più vago il nobil loco,</l>
<l>I boschi son, che dal calor del giorno</l>
<l>Difendon quei bei prati d'ogni banda,</l>
<l>E fanno intorno al lago una ghirlanda.</l>
</lg>
<lg type="ottava">
<l>Hà di Pergusa il nome il lago, dove</l>
<l>Con altre vaghe, e tenere donzelle</l>
<l>La vergine di Cerere, e di Giove</l>
<l>Tessea le vaghe sue ghirlande, e belle.</l>
<l>Quivi cercò come havea fatto altrove</l>
<l>Quel, che dà legge à l'ombre oscure, e felle,</l>
<l>Per veder se Tifeo fatto ivi havesse</l>
<l>Danno, ch'al Regno suo nocer potesse.</l>
</lg>
<lg type="ottava">
<l>E poi, che danno alcun non vi comprese,</l>
<l>Pensò tornare al suo scuro ricetto,</l>
<l>Ma nel girar del carro i lumi intese</l>
<l>In quel leggiadro, anzi divino aspetto.</l>
<l>In tanto contra Amor l'arco gli tese,</l>
<l>E come io dissi, il colse in mezzo al petto,</l>
<l>E passò il colpo si dentro à la scorza,</l>
<l>Che ei senza altro pensar venne à la forza.</l>
</lg>
<lg type="ottava">
<l>La tenera fanciulla, et innocente</l>
<l>Tutta lieta cogliea questo, et quel fiore,</l>
<l>E quinci, e quindi havea le luci intente,</l>
<l>Correndo à quei, c'havean più bel colore.</l>
<l>Quest'era il maggior fin de la sua mente,</l>
<l>D'haver fra le compagne il primo honore.</l>
<l>In tanto il novo amante, ch'io vi narro,</l>
<l>L'afferrò un braccio, e la tirò su'l carro.</l>
</lg>
<lg type="ottava">
<l>Ella, che tutto havea volto il pensiero</l>
<l>À le ghirlande, e à fior, come si vede</l>
<l>Prender da quel cosi affumato, e nero,</l>
<l>Stridendo à le compagne aiuto chiede.</l>
<l>Plutone intanto al suo infernal impero</l>
<l>Gl'infiammati cavalli instiga, e fiede.</l>
<l>Chiama la mesta Vergine in quel corso</l>
<l>Più d'ogni altra la madre in suo soccorso.</l>
</lg>
<lg type="ottava">
<l>E volendo appigliarsi per tenersi</l>
<l>À un legno con le man, vede, che cade</l>
<l>Il lembo de la veste, e i fior diversi</l>
<l>Tutte adornar le polverose strade:</l>
<l>E in tal semplicità lasciò cadersi</l>
<l>L'affetto de la sua tenera etade,</l>
<l>Che de caduti fior non men si dolse,</l>
<l>Che del ladron, ch'à forza indi la tolse.</l>
</lg>
<lg type="ottava">
<l>Inteso il Re de l'Orco al suo contento</l>
<l>Poi, che su'l carro tien l'amate some,</l>
<l>Fa sovente scoppiar la sferza al vento,</l>
<l>E questo, e quel caval chiama per nome.</l>
<l>E grida, e fa lor' animo, e spavento,</l>
<l>E scuote lor le redine, e le chiome.</l>
<l>Strid'ella, e volge à le compagne il viso,</l>
<l>Che corrano à la madre à darne aviso.</l>
</lg>
<lg type="ottava">
<l>Ma strider ben potea, che si discosto</l>
<l>Da l'altre il Re infernal trovolla, e prese,</l>
<l>Et elle havean tanto il pensier disposto</l>
<l>À fiori, e tanto in lor le luci intese,</l>
<l>Et ei fe il carro suo sparir si tosto,</l>
<l>Che di tutte una non la vide, ò intese,</l>
<l>E già calava il Sol verso la sera</l>
<l>Quando tutte s'accorser, che non v'era.</l>
</lg>
<lg type="ottava">
<l>Passa Pluton sul suo carro veloce</l>
<l>Vicino à gli alti di Palico stagni,</l>
<l>Dove l'odor solfureo à l'aria noce,</l>
<l>Ch'essala fuor di quei ferventi bagni,</l>
<l>Ne si cura di lei, ch'alza la voce,</l>
<l>Ma lascia, che si doglia, e che si lagni,</l>
<l>Giunge poi dove appresso à Siracusa</l>
<l>Sorge il famoso fonte d'Aretusa.</l>
</lg>
<lg type="ottava">
<l>Da quel sorge non un'altra fonte,</l>
<l>V'è chi dal nome suo Ciane l'appella,</l>
<l>Ninfa, che l'hà in custodia à piè del monte,</l>
<l>Che preme di Tifeo la manca ascella.</l>
<l>Costei tenendo allhora alta la fronte</l>
<l>Fuor di quell'acqua cristallina, e bella,</l>
<l>Vide portar con violentia altrove</l>
<l>Colei, ch'uscì di Cerere, e di Giove.</l>
</lg>
<lg type="ottava">
<l>E de la madre amica, e de l'honesto</l>
<l>Al Re de l'Orco attraversò la strada,</l>
<l>E disse con un volto acro, e molesto,</l>
<l>Non passerai per questa mia contrada,</l>
<l>Che pria non lasci il furto manifesto.</l>
<l>E se pur questa vergine t'aggrada,</l>
<l>Dei Cerere pregar, che te la dia,</l>
<l>E non torla per forza, e fuggir via.</l>
</lg>
<lg type="ottava">
<l>Farsi genero alcun mai non dovrebbe,</l>
<l>Se 'l socero à restar n'havesse offeso,</l>
<l>E s'uno à le gran cose agguagliar debbe</l>
<l>Le picciole, anche Anapo restò preso</l>
<l>Di me, qual tu mi vedi, e sposa m'hebbe,</l>
<l>Ma ben con modo honestamente inteso.</l>
<l>Cosi dicendo stende ambe le braccia,</l>
<l>Et à cavalli suoi grida, e minaccia.</l>
</lg>
<lg type="ottava">
<l>Temendo il Re del tenebroso inferno,</l>
<l>Che l'Amadriade, e i Fauni, e le Napee,</l>
<l>E quelle, che del mare hanno il governo,</l>
<l>Et altre assai de le dolci acque Dee</l>
<l>Non concorrano à fargli danno, e scherno</l>
<l>Prima, che torni à l'ombre ingiuste, e ree,</l>
<l>Batte la Terra, e le comanda poi,</l>
<l>Che s'apra fin' al centro, e che l'ingoi.</l>
</lg>
<lg type="ottava">
<l>Obedisce la Terra al suo tiranno,</l>
<l>E la strada apre, ch' à l'inferno il mena,</l>
<l>Et ei sferza i cavalli, e quei vi vanno</l>
<l>À roder lieti l'infernale avena.</l>
<l>Con dolor, con angoscia, e con affanno</l>
<l>Resta, colei ne l'oltraggiata arena,</l>
<l>E può l'ira, e 'l dolor nel suo cor tanto,</l>
<l>Che più, che v'ha il pensier, più cresce il pianto.</l>
</lg>
<lg type="ottava">
<l>Stillar fa in acqua l'uno, e l'altro lume</l>
<l>La grand'ira, e 'l dolor ch'ange la mente,</l>
<l>E ne l'onde medesme, ond'era nume,</l>
<l>À poco, à poco liquefar si sente,</l>
<l>Tal, che fà di se stessa un picciol fiume,</l>
<l>Il piede è già tutt'acqua e solamente</l>
<l>Si tien anchora un poco il nervo, e l'osso,</l>
<l>Se ben non è si duro, ne si grosso.</l>
</lg>
<lg type="ottava">
<l>Piegato havreste qual tenera verga</l>
<l>L'ossa, che non ster molto à liquefarsi,</l>
<l>Ne membro v'ha, che l'acqua no'l disperga,</l>
<l>Ogni poco, che dentro osa attuffarsi,</l>
<l>Di questa, e quella man, ch'entro v'alberga,</l>
<l>I diti son nel fonte in fonte sparsi,</l>
<l>Visibil restav' ancho il volto, e 'l petto,</l>
<l>Ma assai trasfigurato ne l'aspetto.</l>
</lg>
<lg type="ottava">
<l>Perche fur prime le sue chiome bionde</l>
<l>À la fontana à far più colmo l'alvo,</l>
<l>Che cadder di ruggiada in mezzo à l'onde,</l>
<l>E le lasciaro il capo ignudo, e calvo,</l>
<l>Al fine il petto, e 'l volto anch'ei si fonde</l>
<l>In acqua, e membro in lei non resta salvo,</l>
<l>E dove pria fu de le linfe Ninfa,</l>
<l>Si fece poi de l'altre Ninfe linfa.</l>
</lg>
<lg type="ottava">
<l>Quando tornar la madre non la vede</l>
<l>La sera in compagnia de le donzelle,</l>
<l>La qual con tutte ne ragiona, e chiede,</l>
<l>E non è, chi ne sappia dir novelle,</l>
<l>Move per tutto il doloroso piede,</l>
<l>Cercandola hor co'l Sole, hor con le stelle,</l>
<l>Fà poi con alte, e dolorose strida</l>
<l>Palese il gran dolor, che in lei s'annida.</l>
</lg>
<lg type="ottava">
<l>L'Aurora già di ruggiadoso humore</l>
<l>Sparsa l'arida terra havea due volte,</l>
<l>Et altrettanto il Sol co'l suo splendore</l>
<l>Havea tutte à i mortai le stelle tolte.</l>
<l>Due volte anchor nel tenebroso horrore</l>
<l>L'alme città la notte havea sepolte</l>
<l>Co'l manto suo caliginoso, e nero,</l>
<l>Del nostro, e de l'Antartico Hemispero.</l>
</lg>
<lg type="ottava">
<l>Quando per tutta la Trinacria havendo</l>
<l>Cercato, senza haverla mai trovata,</l>
<l>E fuor del suo costume non essendo</l>
<l>À l'infelice albergo mai tornata;</l>
<l>Congiunse i draghi horribili piangendo</l>
<l>Al carro, in tutto afflitta, e disperata.</l>
<l>Ma due gran Pini pria nel monte Etneo</l>
<l>Accese ne le fiamme di Tifeo.</l>
</lg>
<lg type="ottava">
<l>Dapoi, c'hebbe la Dea le faci accese,</l>
<l>Montò su'l carro, e diede i draghi al volo,</l>
<l>E vide ( in tanto ciel le penne stese )</l>
<l>L'Hibero, il Gange, e l'uno, e l'altro Polo.</l>
<l>Benche più, che cerconne, men n'intese;</l>
<l>Le mancò la speranza, e crebbe il duolo;</l>
<l>E 'n boschi, antri, palazzi, e 'n ogni loco</l>
<l>Entrò quando co'l Sol, quando co'l foco.</l>
</lg>
<lg type="ottava">
<l>Al fin da la stanchezza, e da la sete</l>
<l>Vinta, co'l carro in una selva scende,</l>
<l>Lega gli stanchi draghi ad uno abete,</l>
<l>E l'occhio, e 'l piè verso un tugurio intende.</l>
<l>E d'acqua desiosa, e di quiete,</l>
<l>Co'l piè la bassa porta alquanto offende.</l>
<l>Una vecchia vien fuor, ch'ode picchiarla,</l>
<l>E la Sicana Dea cosi le parla.</l>
</lg>
<lg type="ottava">
<l>Se chi può, quelle spighe faccia d'oro,</l>
<l>Che concede la terra à la tua sorte,</l>
<l>E renda gli anni tuoi, come già foro</l>
<l>Lieti, e robusti, e te vivace, e forte;</l>
<l>Dà con un poco d'acqua alcun ristoro</l>
<l>À queste membra stanche, afflitte, e morte:</l>
<l>Ristora quell'humor, che 'l Sol m' ha tolto,</l>
<l>E fatto nel camin piover dal volto.</l>
</lg>
<lg type="ottava">
<l>Non havea anchor la Dea fermato il detto,</l>
<l>Che la cortese vecchia, benche lenta,</l>
<l>Mossa da la pietà, dal santo aspetto,</l>
<l>Cercò farla restar di se contenta.</l>
<l>E del vin, che nel suo povero tetto</l>
<l>Teneva, e d'una rustica polenta,</l>
<l>C'havea per uso suo fatta pur dianzi,</l>
<l>Con fede, e con amor le pose innanzi.</l>
</lg>
<lg type="ottava">
<l>Il palato la Dea sente si asciutto,</l>
<l>Et ha di ristorar sete si grande</l>
<l>L'afflitto corpo da l'ardor distrutto,</l>
<l>Che poco havendo à cor l'altre vivande,</l>
<l>Dal vaso terreo il vin si beve tutto,</l>
<l>E poi de l'altro vin da se vi spande.</l>
<l>Poi getta dentro al vin le spighe cotte,</l>
<l>E 'l vino, e l'orzo ingordamente inghiotte.</l>
</lg>
<lg type="ottava">
<l>Un fanciullo era lì soverchio ardito,</l>
<l>Anzi secondo il suo stato impudente,</l>
<l>Ne visto havendo mai si bel vestito,</l>
<l>Ne fronte si divina, e risplendente,</l>
<l>Stava à mirarla attonito, e stordito,</l>
<l>Vistola poi mangiar si ingordamente,</l>
<l>Rise, e guardò la vecchia, et additolla,</l>
<l>E troppo ingorda, et avida chiamolla.</l>
</lg>
<lg type="ottava">
<l>E seguitando il suo dispregio, e riso,</l>
<l>Fu forza, che la Dea si risentisse,</l>
<l>E quella zuppa gli aventò nel viso,</l>
<l>E con grand'ira, e gran disdegno disse.</l>
<l>Perche non sia da te più alcun deriso,</l>
<l>Io vo, che porti eternamente affisse</l>
<l>Queste vivande, onde mi spregi tanto,</l>
<l>Per nota del tuo ardir sopra il tuo manto.</l>
</lg>
<lg type="ottava">
<l>Tutto gli macchia il vino, e 'l grano il volto,</l>
<l>E in un momento tutto il corpo abbraccia:</l>
<l>Si fan d'un' animal breve, e raccolto</l>
<l>Due gambe picciolissime le braccia.</l>
<l>Non dal Ramarro differente ha molto</l>
<l>Il corpo, i piedi, e la coda, e la faccia.</l>
<l>È più picciolo assai, di stelle pieno,</l>
<l>Et ha, ma non mortal qualche veneno.</l>
</lg>
<lg type="ottava">
<l>Vien detto Stellion da molte stelle,</l>
<l>Che 'l manto cosi vario gli han composto,</l>
<l>E che gl'impresser sopra de la pelle</l>
<l>Per uno sdegno la polenta, e 'l mosto.</l>
<l>Piange l'afflitta vecchia, e guarda quelle</l>
<l>Membra fatte si picciole, e si tosto:</l>
<l>Vorria toccarlo, e teme, e non sà donde</l>
<l>Debbia afferrarlo, et ei fugge, e s'asconde.</l>
</lg>
<lg type="ottava">
<l>La Dea ritorna à draghi, e in aria poggia</l>
<l>Sotto il torrido cerchio, e sotto il gielo:</l>
<l>Vede ove il Sol si leva, e dove alloggia,</l>
<l>L'huom di quanti colori hà il mortal velo.</l>
<l>Non teme Sol, ne grandine, ne pioggia,</l>
<l>Ne il troppo freddo, o 'l troppo ardente cielo.</l>
<l>E tanto in giro andò di tondo, in tondo,</l>
<l>Che per troppo cercar le mancò il mondo.</l>
</lg>
<lg type="ottava">
<l>Al fin torna in Sicania, e guarda dove</l>
<l>Stava cogliendo i fior con le compagne.</l>
<l>Quivi non la ritrova, e cerca altrove,</l>
<l>E tutti scorre i boschi, e le campagne.</l>
<l>Al fin verso quel fonte il passo move,</l>
<l>Che 'l torto di Pluton continuo piagne:</l>
<l>L'havria ben Ciane allhora il tutto detto,</l>
<l>Ma le mancava il suon, la lingua, e 'l petto.</l>
</lg>
<lg type="ottava">
<l>E non potendo più con quelle note,</l>
<l>Onde à Pluton gridò, scoprir la mente:</l>
<l>Dà quegli inditij à lei, che dar le puote,</l>
<l>Come la nova sorte le consente.</l>
<l>Mentre spinse Pluton l'avare rote,</l>
<l>Co' fior cadde à la vergine innocente</l>
<l>Una cintura, dove il fonte nacque,</l>
<l>E questa Ciane le mostrò sù l'acque.</l>
</lg>
<lg type="ottava">
<l>Come la madre sconsolata vede</l>
<l>La pretiosa fascia, e in man la piglia,</l>
<l>Come le faccia indubitata fede,</l>
<l>Che cadde nel fuggir, che fe la figlia,</l>
<l>Il tristo, et innocente petto fiede,</l>
<l>E l'inornate chiome si scapiglia:</l>
<l>E stride, e fa sentire i suoi lamenti</l>
<l>Con questi afflitti, e dolorosi accenti.</l>
</lg>
<lg type="ottava">
<l>Malvagia terra, e di quei frutti indegna,</l>
<l>Ond'ho fatti i tuoi campi alteri, e lieti.</l>
<l>Onde ridotta t' ho fertile, e pregna</l>
<l>Da le nobili biade, che tu mieti.</l>
<l>Ahi quanta ingratitudine in te regna,</l>
<l>Dapoi, che non t'opponi, e che non vieti</l>
<l>À chi danno, et ingiuria mi procaccia</l>
<l>Con ogni tuo poter, ch'egli no'l faccia.</l>
</lg>
<lg type="ottava">
<l>Io cerco di giovarti più, ch'io posso,</l>
<l>D'ornarti d'ogni pregio, e d'ogni honore;</l>
<l>Per porti un ricco, e vago manto adosso,</l>
<l>Varia l'herba ti dò, la spiga, e 'l fiore:</l>
<l>Tu poi vedi un contra il mio sangue mosso,</l>
<l>Che la mia figlia toglie, anzi il mio core,</l>
<l>E beneficio tal posto in oblio,</l>
<l>Tu 'l soffri, e non ti cal del danno mio.</l>
</lg>
<lg type="ottava">
<l>Ne mi puoi dir di non l'haver veduta,</l>
<l>Ch'ecco la sua cintura, ecco qui il pegno,</l>
<l>Ch' in questa parte è nel fuggir caduta</l>
<l>Quando rapita fu da questo regno.</l>
<l>Che non mi dici almen, perche stai muta,</l>
<l>Dov'ha l'involator drizzato il legno?</l>
<l>Come ha passato il mare, et à che volta,</l>
<l>Come ha nome il ladron, che me l'ha tolta?</l>
</lg>
<lg type="ottava">
<l>Sicania più d'ogni altra empia contrada,</l>
<l>Ingrata, e degna, d'ogni gran supplicio</l>
<l>Terra non v'è, per cui la miglior biada</l>
<l>Facesse mai più liberale ufficio:</l>
<l>E tu soffristi, che per questa strada,</l>
<l>Scordata di si raro beneficio,</l>
<l>Fosse condotta misera, e infelice,</l>
<l>La figlia de la tua benefattrice.</l>
</lg>
<lg type="ottava">
<l>E per farmi maggior l'onta, e l'offesa,</l>
<l>Al desiderio mio muta ti stai,</l>
<l>Non vuoi dir dove sia, chi l'habbia presa,</l>
<l>Anchor, che certa io sia, che 'l tutto sai.</l>
<l>Già mai maggiore ingiuria non fu intesa</l>
<l>Di quella, che m'hai fatta, e che mi fai.</l>
<l>Ma di quella mercè sarai pregiata,</l>
<l>Che si conviene à la tua mente ingrata.</l>
</lg>
<lg type="ottava">
<l>I curvi aratri, e i vomeri lucenti,</l>
<l>I rastri, e gl'istrumenti d'ogni sorte,</l>
<l>Tutti rompe, e distrugge, e gl'innocenti</l>
<l>Huomini, et animai condanna à morte.</l>
<l>Comanda poi, che sterile diventi</l>
<l>Il fertil campo, e frutto non apporte</l>
<l>À chi il seme in deposito gli crede,</l>
<l>E manchi de l'usura, e de la fede.</l>
</lg>
<lg type="ottava">
<l>La Sicilia le biade alte, e superbe</l>
<l>Non rende più, che Cerere non vole,</l>
<l>Le secca, se talhor crescono acerbe</l>
<l>Hor troppo lunga pioggia, hor troppo Sole.</l>
<l>Vedi il seme marcir, seccarsi l'herbe,</l>
<l>E restar le campagne ignude, e sole.</l>
<l>Vi corron, s'altrui sparge in terra il seme</l>
<l>Tutti gli augei del mondo uniti insieme.</l>
</lg>
<lg type="ottava">
<l>La terra, non più matre, anzi matrigna,</l>
<l>Ogni herbaggio nutrisce infame, e strano,</l>
<l>E fà, che 'l seme buon manca, e traligna,</l>
<l>E diventa di nobile villano.</l>
<l>Fà, che l'inespugnabile gramigna,</l>
<l>E che 'l loglio, e la vecchia affoghi il grano.</l>
<l>Se la pioggia il corrompe, il Sole il coce,</l>
<l>La terra, il foco, e l'acqua, e 'l ciel li noce.</l>
</lg>
<lg type="ottava">
<l>La fonte allhor, che fu prima Aretusa,</l>
<l>Che sà chi tien la figlia, e dove, e come,</l>
<l>Alza da l'onde Elee la testa infusa,</l>
<l>Dal volto allarga poi l'humide chiome.</l>
<l>E come meglio sà, la terra scusa,</l>
<l>Per lei sgravar da si dannose some,</l>
<l>E stando fuor de l'acqua insino al petto,</l>
<l>Cerca mover la Dea con questo affetto.</l>
</lg>
<lg type="ottava">
<l>Ó de le biade santa genitrice,</l>
<l>E di quel viso angelico, e giocondo,</l>
<l>Che del mar ricercando ogni pendice,</l>
<l>Trovata anchor non hai, ne in tutto 'l mondo;</l>
<l>Rendi à la terra misera, e infelice</l>
<l>Il manto, come havea lieto, e fecondo,</l>
<l>Ch'al furto de la figlia, che t'addoglia,</l>
<l>Aperse il tristo sen contra sua voglia.</l>
</lg>
<lg type="ottava">
<l>Non da l'amor de la mia patria spinta</l>
<l>Ti prego, essorto, e supplico per lei,</l>
<l>Ch'io nacqui in quella Grecia, che vien cinta</l>
<l>Da Corinto, e dal mar ne' campi Eliei;</l>
<l>Ma ben dal giusto, e da l'honesto vinta</l>
<l>Ti ricordo, che fai quel, che non dei.</l>
<l>Che togli à questa terra i pregi sui,</l>
<l>E la vieni à punir del fallo altrui.</l>
</lg>
<lg type="ottava">
<l>Non per la patria, ò mio proprio interesse,</l>
<l>Ti cerco far ver la Sicilia humana,</l>
<l>Ch'anchor, ch' io irrighi la Trinacria messe,</l>
<l>Io son qui forestiera, e non Sicana.</l>
<l>Che fur le membra mie da prima impresse</l>
<l>Ne' campi Elei, dov'io nacqui Pisana,</l>
<l>Benche quest'isola ami à quella guisa,</l>
<l>Ch' amai la patria Elea vivendo in Pisa.</l>
</lg>
<lg type="ottava">
<l>E s'io scorgessi in te più lieta fronte,</l>
<l>E tu havessi diletto d'ascoltarme,</l>
<l>Ti conterei, come io mi sparsi in fonte,</l>
<l>E come venni in queste parti à starme.</l>
<l>Basta per hor, che la ragion ti conte,</l>
<l>Ch' in favor de la terra ha fatto armarme.</l>
<l>E s'io troverò in te l'usata pieta,</l>
<l>Tu la tua patria, et io farò te lieta.</l>
</lg>
<lg type="ottava">
<l>Sappi, che queste fresche, e limpid'onde,</l>
<l>Che surgon qui nel tuo Sicanio lito,</l>
<l>Non nascon ne le tue fertili sponde,</l>
<l>Ma ben nel primo mio materno sito.</l>
<l>Quivi il terren m'inghiotte, e mi nasconde,</l>
<l>E mena per lo regno di Cocito,</l>
<l>Là dove lascio l'ombre oscure, e felle,</l>
<l>E qui risorgo à riveder le stelle.</l>
</lg>
<lg type="ottava">
<l>Hor mentre sotto il mar per molte miglia</l>
<l>L'onde nascoste mie conduco meco,</l>
<l>Io veggio tutta l'infernal famiglia,</l>
<l>E ciò, che fan nel piu profondo speco.</l>
<l>E fra gli altri ho veduta la tua figlia,</l>
<l>Ma Regina del regno opaco, e cieco,</l>
<l>Ma, che comanda à l' infernal magione,</l>
<l>Ma Dea de l'Orco, e moglie di Plutone.</l>
</lg>
<lg type="ottava">
<l>Si che non sol non dei pianger si forte,</l>
<l>D'haver per maggior ben perduta lei,</l>
<l>Ma, ch'ella habbia acquistato un tal consorte</l>
<l>Mi par, che molto rallegrar ti dei.</l>
<l>Hor qual potea maggior ritrovar sorte?</l>
<l>Qual maggior nobiltà fra gli alti Dei?</l>
<l>S'ella chiama marito il Re notturno,</l>
<l>Giunon cognata, e socero Saturno?</l>
</lg>
<lg type="ottava">
<l>Come la madre addolorata sente</l>
<l>Di Proserpina sua l'inferno honore,</l>
<l>Resta si stupefatta de la mente,</l>
<l>Dal novo sopragiunto dolore.</l>
<l>Ch'assembra un marmo, e come si risente,</l>
<l>Da l'ira stimulata, e dal furore,</l>
<l>Verso i superbi draghi il camin tenne,</l>
<l>E dritto al ciel fe lor batter le penne.</l>
</lg>
<lg type="ottava">
<l>E co'l crin scapigliato, hirto, et incolto</l>
<l>Si fermò innanzi al tribunal di Giove.</l>
<l>E di lagrime sparso havendo il volto,</l>
<l>Che 'l continuo dolor distilla, e piove;</l>
<l>Poi che lo spirto alquanto have raccolto,</l>
<l>Cosi la voce articolata move.</l>
<l>Giove de gli alti Dei Signore, e padre,</l>
<l>Ascolta questa addolorata madre.</l>
</lg>
<lg type="ottava">
<l>Io vengo al tuo sublime tribunale,</l>
<l>Ó de gli eterni Dei superno Dio,</l>
<l>Non già per accusar, ne per far male</l>
<l>Altrui, per odio, ò vendice desio.</l>
<l>Non, perche 'l tuo giudicio universale</l>
<l>Punisca l'offensor del sangue mio,</l>
<l>Non per dir, c'hoggi ogn'uno empio, e profano</l>
<l>Osa nel sangue tuo stender la mano.</l>
</lg>
<lg type="ottava">
<l>Di questo io lascerò cura à colui,</l>
<l>Che debbe provedere al comun danno,</l>
<l>Ch'io non porto odio, e inimicitia altrui,</l>
<l>Se bene in me la forza usa, e l'inganno.</l>
<l>Tu sai pur quale io son, qual sempre fui,</l>
<l>E quanto m'affatichi tutto l'anno,</l>
<l>Per provedere i frutti più pregiati</l>
<l>Tanto à gli honesti, e pij, quanto à gl'ingrati.</l>
</lg>
<lg type="ottava">
<l>Non ho la mente si malvagia, e ria,</l>
<l>Che m'apporti contento l'altrui doglia,</l>
<l>Ma cerco, che ragion fatta mi sia,</l>
<l>Che dal tuo tribunal non mi si toglia,</l>
<l>Che donna io sia de la fortuna mia,</l>
<l>Poi che v'è chi per forza me ne spoglia,</l>
<l>Rendasi à me quel, che mi s'appartiene,</l>
<l>E 'l ladro, e 'l malfattore habbia ogni bene.</l>
</lg>
<lg type="ottava">
<l>La mia figlia infelice, ch'io perdei,</l>
<l>Anzi la tua da me cercata tanto,</l>
<l>La figlia, che di te già concepei,</l>
<l>Che fu creata dal tuo Nume santo;</l>
<l>Fra gli spirti hor si stà dannati, e rei,</l>
<l>Nel regno de le tenebre, e del pianto,</l>
<l>Trovata l'ho ne l'infernal deserto,</l>
<l>Se trovar si può dir, perder più certo.</l>
</lg>
<lg type="ottava">
<l>Se trovar si può dir saper dov'ella</l>
<l>Per forza stà, senza poterla havere.</l>
<l>Pluton rapì la misera donzella,</l>
<l>Fuor del rispetto tuo, fuor del devere.</l>
<l>Hor non ti dimando altro, che d'havella,</l>
<l>Come prima l'havea nel mio potere.</l>
<l>Che starà tanto meglio al mio governo,</l>
<l>Quanto è più ben nel ciel, che ne l'inferno.</l>
</lg>
<lg type="ottava">
<l>Sol questo à te nel tuo santo collegio</l>
<l>Chiedo, non men per me, che per te stesso,</l>
<l>E se 'l mio sangue non t' è punto in pregio,</l>
<l>Movati il sangue, ond'hai quel parto impresso.</l>
<l>Non disprezzar del cielo il germe regio,</l>
<l>Anchor che fosse il mio vile, e dimesso;</l>
<l>Deh se mover no'l può l'afflitta madre,</l>
<l>Mova la figlia almen l'offeso padre.</l>
</lg>
<lg type="ottava">
<l>Fà dunque come Dio giusto, e clemente,</l>
<l>Ch'un prego honesto, e pio non sia schernito,</l>
<l>Che 'l celeste giudicio non consente,</l>
<l>Ch'alcun debbia goder d'un ben rapito.</l>
<l>E la pietà non vuol, ch'una innocente</l>
<l>Figlia uno involator chiami marito.</l>
<l>Se tal ragione ogni giudicio move,</l>
<l>Ben mover dè per la sua figlia Giove.</l>
</lg>
<lg type="ottava">
<l>L'imperador del sempiterno regno</l>
<l>Con dolce occhio guardò la dolce amica.</l>
<l>E d'havere in memoria le fè segno</l>
<l>La grata lor benevolentia antica.</l>
<l>Comune è questa ingiuria, e questo pegno,</l>
<l>Comune è la vendetta, e la fatica,</l>
<l>Rispose poi, comune è il suo cordoglio;</l>
<l>Ma dà l'orecchie à quel, che dir ti voglio.</l>
</lg>
<lg type="ottava">
<l>Se noi vogliam considerare il vero,</l>
<l>Può dirsi allhora ingiurioso oltraggio,</l>
<l>Che l' ingiuria è nel fatto, e nel pensiero,</l>
<l>E qui bisogna haver l'occhio al coraggio.</l>
<l>S'un tragge in alto un sasso, e un cavaliero</l>
<l>Percote giunto à caso in quel viaggio,</l>
<l>S' in mente il trahitor non ha l' inganno,</l>
<l>Ingiuria non gli fa, ma gli fa danno.</l>
</lg>
<lg type="ottava">
<l>D'oltraggio io non saprei dannar Plutone,</l>
<l>Di danno si nel pegno amato, e fido,</l>
<l>Ch'ei non v'andò con questa intentione,</l>
<l>E lo sforzò la face di Cupido.</l>
<l>Anzi io sarei di ferma opinione</l>
<l>Di dar Regina al sotterraneo lido,</l>
<l>E consorte à colui la nostra prole,</l>
<l>Che 'l terzo tien de l'universa mole.</l>
</lg>
<lg type="ottava">
<l>Io 'l ciel, Nettuno il mar, quel regno hav'ello,</l>
<l>Che de gli altri è più immobile, e più forte,</l>
<l>Ne sdegnar ci dobbiam genero havello,</l>
<l>Poi che nel mondo ci tien la terza corte,</l>
<l>Et è mio, come sai, minor fratello,</l>
<l>Ne d'altro cede à me, che de la sorte,</l>
<l>E questo furto, s'un vi pon ben cura,</l>
<l>Non è danno, ne ingiuria, ma ventura.</l>
</lg>
<lg type="ottava">
<l>Ma se pure il desio, che ti conduce,</l>
<l>Cerca disfar questo connubio à fatto,</l>
<l>Ritornerà Proserpina à la luce</l>
<l>Per sententia del ciel con questo patto;</l>
<l>Se nel paese de l'infernal duce</l>
<l>Non ha del cibo al gusto satisfatto:</l>
<l>Ma non se i frutti Stigij ha già gustati,</l>
<l>Che cosi voglion de le Parche i fati.</l>
</lg>
<lg type="ottava">
<l>Era l'irata Dea disposta in tutto,</l>
<l>Di dar la figlia al ciel, torla à l'inferno,</l>
<l>Ma non vollero i fati, che già un frutto</l>
<l>Gustato havea contra il decreto eterno,</l>
<l>L'havea il sudor tanto il palato asciutto,</l>
<l>Che ritrovando nel giardino Averno</l>
<l>Molti pomi granati, ne prese uno,</l>
<l>E ruppe prima il pomo, e poi il digiuno.</l>
</lg>
<lg type="ottava">
<l>Orfne già piacque al torbido Acheronte,</l>
<l>La qual Naiade fu de le mort'acque,</l>
<l>Ninfa la giù di non ignobil fronte,</l>
<l>E 'n quei scuri antri al fin con lei si giacque.</l>
<l>Di questa donna Stigia, e questo Fonte</l>
<l>Ascalafo nomato un figlio nacque,</l>
<l>Costui mangiar la vide, e al Re notturno</l>
<l>Accusò la nipote di Saturno.</l>
</lg>
<lg type="ottava">
<l>Non pensò allhora Ascalafo all'errore,</l>
<l>Che 'l corvo fe, ne à quel, che gl'intervenne,</l>
<l>E perch'ei fu cagion, ch'à lo splendore</l>
<l>Del più lodato regno ella non venne,</l>
<l>Sdegnò la Dea del tenebroso horrore,</l>
<l>E tutto il fe vestir di smorte penne,</l>
<l>E gli fe, in quel, che l'ammantar le piume</l>
<l>Più picciolo ogni membro eccetto il lume.</l>
</lg>
<lg type="ottava">
<l>Fece del molle labro un duro rostro,</l>
<l>Curvo, e d'augel, che viva de la caccia,</l>
<l>Fa, che fra gli altri augei rassembra un mostro</l>
<l>La grande, altera, e stupefatta faccia.</l>
<l>Non move avezzo ne l' infernal chiostro</l>
<l>Di giorno à volo mai l' inerti braccia.</l>
<l>Si fece un Gufo, e anchor suo grido è tale,</l>
<l>Ch'ovunque il fa sentir predice il male.</l>
</lg>
<lg type="ottava">
<l>Non è chi sia nel mondo peggio visto</l>
<l>D'un, che rapporta ciò, che sente, e vede,</l>
<l>Ne più dannoso, e scelerato tristo,</l>
<l>Senza amor, senza legge, e senza fede.</l>
<l>Tal che s'ei fè di quelle penne acquisto,</l>
<l>Conforme al merto ottenne la mercede,</l>
<l>Cosa, che non avenne à le Sirene,</l>
<l>Ch'in peggio si cangiar per oprar bene.</l>
</lg>
<lg type="ottava">
<l>Che come è ver le virtuose, e belle</l>
<l>Sirene in questa parte il bene opraro,</l>
<l>Fur tre gratiosissime sorelle,</l>
<l>Figlie al fiume Acheloo, che si trovaro</l>
<l>Cogliendo i fior con molte altre donzelle,</l>
<l>Quando l'eterne tenebre involaro</l>
<l>La figlia di colei, ch'anchor commove</l>
<l>Con pianto, e con parole il cielo, e Giove.</l>
</lg>
<lg type="ottava">
<l>Ogni parte cercar, ch' ingombra il mondo</l>
<l>Queste afflitte sorelle per trovarla,</l>
<l>Volean ne l'aria gir, nel mar profondo</l>
<l>Fra i pesci, e fra gli augelli à ricercarla;</l>
<l>Ma ritrovar che 'l lor terrestre pondo</l>
<l>Impedia lor la via da seguitarla,</l>
<l>E fatto à gli alti Dei di questo un voto,</l>
<l>Benigni à lor donar le penne, e 'l nuoto.</l>
</lg>
<lg type="ottava">
<l>Tosto questo, e quel piè si fan di pesce</l>
<l>Due code atte à notar ne' fusi sali.</l>
<l>Ne l'una, e l'altra man la piuma cresce,</l>
<l>E fansi ambe le braccia due grand'ali.</l>
<l>Il viso sol del suo splendor non esce</l>
<l>Per non privar del lor canto i mortali.</l>
<l>Fur si felici, e nobili nel canto,</l>
<l>C'havean per tutto il mondo il grido, e 'l vanto.</l>
</lg>
<lg type="ottava">
<l>La cercar poi fra i pesci, e fra gli augelli,</l>
<l>Volar per l'aria, e s'attuffar nel mare,</l>
<l>Ne fra gli spirti apparse aerij, e snelli,</l>
<l>Ne fra l'alme, che 'l mar suole informare.</l>
<l>Perch'ella fra i demonij oscuri, e felli,</l>
<l>La madre innanzi à Giove era à pregare,</l>
<l>Che non facesse il suo santo decreto</l>
<l>La sorella scontenta, e 'l frate lieto.</l>
</lg>
<lg type="ottava">
<l>Dal Re del più felice alto soggiorno</l>
<l>Le liti al fin fur giudicate, e rotte,</l>
<l>Fra lei, ch'anchor piangea l'havuto scorno,</l>
<l>E fra il rettor de le tartaree grotte,</l>
<l>E fe, che stesse fuor sei mesi al giorno,</l>
<l>Sei mesi dentro à la perpetua notte</l>
<l>Proserpina, hor fra lor l'anno hà partito,</l>
<l>E si gode hor la madre, hora il marito.</l>
</lg>
<lg type="ottava">
<l>Rallegraro à la Dea l'interna mente</l>
<l>Le nozze, e la vittoria, e divenne aviso,</l>
<l>L'occhio rasserenato, e risplendente,</l>
<l>E la grata favella, e 'l dolce riso.</l>
<l>Cosi tal'hor le nubi al più lucente</l>
<l>Lume del ciel fan tristo, e oscuro il viso,</l>
<l>Ma poi s'ei scaccia il nembo horrido, e folto,</l>
<l>Mostra il cor vincitor nel lieto volto.</l>
</lg>
<lg type="ottava">
<l>In terra vien dallo stellato monte</l>
<l>Co'l rallegrato cor, co'l primo honore,</l>
<l>E và lieta à trovar l'amica fonte,</l>
<l>Che conoscer li fe l'involatore.</l>
<l>Deh di novo Arethusa alza la fronte,</l>
<l>E come ti stillasti in questo humore,</l>
<l>Conta (la Dea le disse) e fammi note</l>
<l>Le tue fortune, e le tue dolci note.</l>
</lg>
<lg type="ottava">
<l>Restan di mormorar le lucid'onde,</l>
<l>Et ella mostra fuor l'infusa faccia,</l>
<l>La verde chioma poi, che 'l viso asconde,</l>
<l>Di quà, di là fin' à l'orecchie scaccia.</l>
<l>Poi con gran maestà cosi risponde.</l>
<l>De la Vergine Dea, ch'ama la caccia,</l>
<l>Io fui già Ninfa, e ne l'Achivo lido</l>
<l>Havea fra le più belle il vanto, e 'l grido.</l>
</lg>
<lg type="ottava">
<l>Ninfa in Grecia non fu, che conoscesse</l>
<l>Meglio le selve, i piani, i monti, e i passi;</l>
<l>Neé che le reti meglio vi tendesse,</l>
<l>Ne che movesse più veloci i passi.</l>
<l>Le leggi nel mio cor di Delia impresse</l>
<l>Non soffrian, ch'à fin rio l'alma io voltassi,</l>
<l>Ma scacciato ogni fine infame, et empio,</l>
<l>Sol cercava di lei seguir l'essempio.</l>
</lg>
<lg type="ottava">
<l>E dove ogn' altra Ninfa altera andava,</l>
<l>S'altrui la sua beltà fea maraviglia:</l>
<l>Io se la forma mia qualchun lodava,</l>
<l>Per vergogna tenea basse le ciglia.</l>
<l>E se talhor qualchun mi vagheggiava,</l>
<l>La guancia à un tratto si facea vermiglia,</l>
<l>E cosi rozza in questa parte fui,</l>
<l>Che vitio mi parea piacere altrui.</l>
</lg>
<lg type="ottava">
<l>Tornando lassa da la caccia un giorno</l>
<l>Sola, che le compagne havea lasciate,</l>
<l>Veggio di pioppi, e salci un fiume adorno</l>
<l>Ambe le sponde, e d'ombre amene, e grate.</l>
<l>Solo era il loco, e 'l Sol girando intorno</l>
<l>Su 'l carro havea la perigliosa State,</l>
<l>E 'l faticoso di cacciar diletto</l>
<l>Di doppia state ardea lo stanco petto.</l>
</lg>
<lg type="ottava">
<l>Quel fiume Alfeo si chiaro era, e si mondo,</l>
<l>E senza mormorar gia cosi lento,</l>
<l>Che si potea contar nel maggior fondo</l>
<l>L'arena, ogni suo gran d'oro, e d'argento.</l>
<l>Era infocato in ogni parte il mondo,</l>
<l>Spirata era ne l'aria in tutto il vento.</l>
<l>Tal, che mi mosse à diguazzarmi un poco</l>
<l>L'ombra, l'acqua, il viaggio, il tempo, e 'l loco.</l>
</lg>
<lg type="ottava">
<l>Sfibbio la vaga, e ben fregiata spoglia,</l>
<l>Ch'à me fa il fianco adorno, altrui l'asconde.</l>
<l>E dove veggio più folta la foglia,</l>
<l>La poso, e lascio in su l'herbose sponde.</l>
<l>Poi dal desio, ch'à rinfrescar m' invoglia,</l>
<l>Spinta fido il mio corpo à le fals'onde,</l>
<l>C'havrian sommerso il mio terrestre peso,</l>
<l>S'io non havessi al mio sostegno inteso.</l>
</lg>
<lg type="ottava">
<l>Le braccia, e i piedi à tempo incurvo, e scuoto,</l>
<l>Disteso hor tengo il corpo, hor più raccolto,</l>
<l>Con le mani, e co i piè l'acqua percoto,</l>
<l>E la discaccio co'l soffiar dal volto.</l>
<l>Mi diletta dapoi di cangiar nuoto,</l>
<l>E 'l volto, e'l petto, e 'l grembo al ciel rivolto,</l>
<l>E tenendo à l' insù drizzato il lume,</l>
<l>Mi lascio alquanto in giù portar dal fiume.</l>
</lg>
<lg type="ottava">
<l>Indi come và l'huom per terra in piede</l>
<l>Mi drizzo, e su le braccia mi sostegno.</l>
<l>Poi torno al primo nuoto, e 'l petto siede</l>
<l>Steso tutto su l'acqua come un legno.</l>
<l>Zappo poi l'onde, e, come una man fiede,</l>
<l>S' inalza l'altra, e di ferir fa segno,</l>
<l>Et alternando nel zappar le braccia,</l>
<l>Come hà percosso l'un, l'altro minaccia.</l>
</lg>
<lg type="ottava">
<l>Mentre fo mille scherzi in mezzo à l'acque,</l>
<l>E fuggo il caldo Sol con mio diletto:</l>
<l>Un roco mormorar ne l'onde nacque,</l>
<l>Che m'empì di paura, e di sospetto.</l>
<l>Quivi ad Alfeo la mia bellezza piacque,</l>
<l>Che mi vide oltre al viso, il fianco, e 'l petto,</l>
<l>E à pena gli occhi cupidi v'intese,</l>
<l>Ch' in mezzo à l'onde sue di me s'accese.</l>
</lg>
<lg type="ottava">
<l>Habbi vergine bella, egli alza il grido</l>
<l>Con caldo affetto, e parlar dolce, e roco,</l>
<l>Mercè del nuovo amor, ch' in me fa nido,</l>
<l>Anzi del novo insopportabil foco.</l>
<l>Tosto io vò fuor nel più propinquo lido,</l>
<l>Per fuggir quel d'amor non casto gioco,</l>
<l>Misera io salto ignuda fuor de l'onda,</l>
<l>E le mie vesti son ne l'altra sponda.</l>
</lg>
<lg type="ottava">
<l>Anch'ei salta su'l lito, e à me rivolto</l>
<l>Con benigno parlar la lingua snoda.</l>
<l>Io dono i piedi al corso, e non l'ascolto,</l>
<l>Pur sento, che mi prega, e che mi loda.</l>
<l>Ei d'ogni altro pensier libero, e sciolto,</l>
<l>Mi segue intento à l'amorosa froda,</l>
<l>Con quella fame misera, e infelice,</l>
<l>Che fa l'altier terzuol l'humil pernice.</l>
</lg>
<lg type="ottava">
<l>Come l'ingordo veltro ardito, e presto</l>
<l>Suol ne' campi cacciar timida Damma,</l>
<l>Cosi cacciava ei me, dal poco honesto</l>
<l>Spinto, e folle desio, che 'l cor gl' infiamma.</l>
<l>L'esser nuda arrossimmi, e forse questo</l>
<l>Accendea l'amor suo di maggior fiamma.</l>
<l>Io pur correa, non mi trovando altr' arme</l>
<l>Dove meglio credea poter salvarme.</l>
</lg>
<lg type="ottava">
<l>Chiedea tutti in favor gli eterni numi,</l>
<l>Chiamava il loro aiuto, e 'l lor consiglio,</l>
<l>Che mi salvasser da gli accesi Fiumi,</l>
<l>E cercasser di tormi à quel periglio.</l>
<l>Per piani, e monti, e strani hispidi dumi</l>
<l>Passo, e sempre al peggior camin m'appiglio.</l>
<l>E saltai mille spine, e mille arbusti,</l>
<l>Che mi sparser di sangue i piedi, e i busti.</l>
</lg>
<lg type="ottava">
<l>Già corso insino al mar ver Pisa havea,</l>
<l>E l'alma d'ogni forza era si sgombra,</l>
<l>E si vicina havea la sete Alfea,</l>
<l>Ch' egli innanzi al mio piè facea già l'ombra:</l>
<l>Ricorro come io soglio à la mia Dea,</l>
<l>Per lo troppo timor, che 'l cor m'ingombra,</l>
<l>Che 'l propinquo scoppiar sento del piede,</l>
<l>E 'l troppo acceso spirto al crin mi fiede.</l>
</lg>
<lg type="ottava">
<l>Salva Vergine santa la tua serva,</l>
<l>Che perderai, s'aiuto non impetra,</l>
<l>Colei pudica Dea Vergine serva,</l>
<l>Che suol portarti l'arco, e la faretra.</l>
<l>Costui, di te nemico, e di Minerva,</l>
<l>Da l'amore, e dal corso ingiusto arretra,</l>
<l>Costui, la cui lascivia, e mente insana</l>
<l>Vuol darmi à Citerea, tormi à Diana.</l>
</lg>
<lg type="ottava">
<l>Al giusto prego mio la Dea s'arrende,</l>
<l>E vedendo, che 'l ciel di nubi abonda,</l>
<l>Fà, ch'una, ove son' io, tosto ne scende,</l>
<l>La qual tutta mi copre, e mi circonda.</l>
<l>Gli occhi l'acceso Fiume intorno intende,</l>
<l>E cerca ov'io sia gita, ov' io m'asconda.</l>
<l>Due volte disse, oime dolce Aretusa,</l>
<l>Oime dolce alma mia, dove sei chiusa.</l>
</lg>
<lg type="ottava">
<l>S'aggira, e guarda in questa parte, e in quella</l>
<l>D' intorno al nembo il troppo ingordo lupo,</l>
<l>E cerca questa sventurata agnella</l>
<l>Per esca al suo appetito ingordo, e cupo.</l>
<l>Co'l cor ritorno à la mia Dea, perch'ella</l>
<l>M' involi al crudo dente del suo strupo.</l>
<l>E giaccio muta ne la tana mia,</l>
<l>Perche non senta il lupo, ch'io vi sia.</l>
</lg>
<lg type="ottava">
<l>Qual se trovar co'l fiuto il can procura</l>
<l>La lepre fra cespugli, e pruni, e ciocchi,</l>
<l>Et ella giace muta, c'ha paura</l>
<l>Del can, che non la scopra, e non l' imbocchi;</l>
<l>Tal egli intorno à quella nebbia oscura</l>
<l>Il mio misero piè cerca con gli occhi,</l>
<l>Et io mi giaccio muta entro à quel nembo,</l>
<l>Perch'egli non mi senta, e toglia in grembo.</l>
</lg>
<lg type="ottava">
<l>Ei cerca, e non si parte, perche vede,</l>
<l>Che più lunge il mio piè stampa non forma.</l>
<l>Et io fra la fatica, che mi diede</l>
<l>Il formar si veloce in terra l'orma;</l>
<l>E fra 'l timor, che mi tormenta, e fiede,</l>
<l>Veggio, che in humor freddo si trasforma</l>
<l>La carne, il sangue, e l'ossa, e l'auree chiome,</l>
<l>E non mi resta salvo altro, che 'l nome.</l>
</lg>
<lg type="ottava">
<l>Come son le mie membra in acqua sparse,</l>
<l>Conosce l'onde amate il caldo Dio,</l>
<l>E la forma, c'havea quando m'apparse</l>
<l>De l'huom pensa cangiar nel proprio rio,</l>
<l>Per poter meco alcun diletto darse,</l>
<l>E mescer l'acque sue nel fonte mio.</l>
<l>E secondo il pensier si cangia, e fonde,</l>
<l>Novella noia à le mie vergini onde.</l>
</lg>
<lg type="ottava">
<l>Percote con un dardo allhor la terra</l>
<l>Diana, e fà, che s'apre, e che m'invola,</l>
<l>E mi conduce piu del mar sotterra</l>
<l>Per una cupa, e tenebrosa gola:</l>
<l>Non senza del condotto, che mi serra</l>
<l>Timor, che non mi lasci venir sola,</l>
<l>Ch'egli non apra à Dori il seno avaro,</l>
<l>E 'l dolce fonte mio non renda amaro.</l>
</lg>
<lg type="ottava">
<l>E poi, ch'un lungo tratto hebbi trascorso</l>
<l>Per quel condotto periglioso, e strano,</l>
<l>Qui venni al giorno, e qui concessi il sorso</l>
<l>De le mie linfe al popolo Sicano.</l>
<l>Qui diè fine Aretusa al suo discorso,</l>
<l>E rinchiuse in se stessa il volto humano,</l>
<l>Il verde crin, la cristallina fronte</l>
<l>Attuffò come pria nel proprio fonte.</l>
</lg>
<lg type="ottava">
<l>La lieta Dea di novo il carro ascende,</l>
<l>E poggia in aria, e lascia il fonte solo,</l>
<l>E verso l'oriente il camin prende,</l>
<l>Fra 'l cancro, e 'l cerchio del più noto polo.</l>
<l>Già sopra la Morea ne l'aria pende,</l>
<l>Vede, e passa Corinto, e ferma il volo</l>
<l>Ne le parti honorate, eccelse, e dive,</l>
<l>Dove Palla piantò le prime olive.</l>
</lg>
<lg type="ottava">
<l>E, perche far sopra ogni cosa brama</l>
<l>Del seme suo tutto il terren fecondo</l>
<l>Trittolemo un suo alunno allegra chiama,</l>
<l>Gli dice poi. D'un' honorato pondo</l>
<l>Gravar ti vò per darti eterna fama,</l>
<l>Che cerchi su'l mio carro tutto 'l mondo,</l>
<l>Per le parti di mezzo, e per l'estreme,</l>
<l>E che le sparghi tutte del mio seme.</l>
</lg>
<lg type="ottava">
<l>Fà su'l carro montar l'alunno altero,</l>
<l>Poi gli da un vaso d'or non molto grande,</l>
<l>Pien del suo seme più lodato, e vero,</l>
<l>E 'l vaso è sempre pien, se ben si spande.</l>
<l>Leva egli il drago à vol presto, e leggiero,</l>
<l>E dona al mondo le miglior vivande:</l>
<l>E dopo haverne sparsi tutti i siti,</l>
<l>Pervenne à Linco, al gran Re de gli Sciti.</l>
</lg>
<lg type="ottava">
<l>Non lungi al regio albergo entra in un bosco</l>
<l>Per non dar ne terror, ne maraviglia</l>
<l>À la città de' draghi, e del lor tosco,</l>
<l>Là dove il morso à lor toglie, e la briglia:</l>
<l>Quivi gli alberga, insin che l'aer fosco</l>
<l>Scacci l'Aurora candida, e vermiglia;</l>
<l>Poi và co'l vaso al Re, ch'empie il terreno</l>
<l>Del seme de la Dea, ne vien mai meno.</l>
</lg>
<lg type="ottava">
<l>Quell'humiltà, ch'à tanta monarchia</l>
<l>Conviensi innanzi à Linco il Greco osserva,</l>
<l>Poi dice; alto Signor la patria mia</l>
<l>È la città prudente di Minerva.</l>
<l>Trittolemo è il mio nome, e qui m'invia</l>
<l>La Dea, che ne nutrisce, e ne conserva,</l>
<l>Acciò ch'empia il tuo regno di quel grano,</l>
<l>Ch'è proprio nutrimento al corpo humano.</l>
</lg>
<lg type="ottava">
<l>E per empire il mondo in ogni parte</l>
<l>Del nobil gran, che Cerere possiede,</l>
<l>Non hò varcato il mar con remi, ò sarte,</l>
<l>Ne per la terra m'hà condotto il piede:</l>
<l>D'andar su'l carro suo m'insegnò l'arte</l>
<l>La Dea, che per ben publico mi diede.</l>
<l>E, perche alcun non tema de lor toschi,</l>
<l>Legati ho i draghi suoi ne' vicin boschi.</l>
</lg>
<lg type="ottava">
<l>Di quà dal monte Imavo hoggi per tutto</l>
<l>Ho la tua terra ingravidata, e sparsa,</l>
<l>Onde del più lodato, e nobil frutto</l>
<l>Al grande imperio tuo non fia mia scarsa:</l>
<l>E, perche m' hà la notte qui condutto,</l>
<l>Fin, che la nova luce sia comparsa,</l>
<l>Ti chiedo albergo, e lieti farò poi</l>
<l>Diman di la dal monte i Regni tuoi.</l>
</lg>
<lg type="ottava">
<l>E questo vaso d'or per farti accorto,</l>
<l>Che 'l il mio parlar maraviglioso, e vero,</l>
<l>Ch'è detto Pirodoro, e meco porto</l>
<l>Darà del mio parlar giuditio intero.</l>
<l>Ch' in questa loggia, ov' hora è il tuo diporto,</l>
<l>Voglio, che 'l ciglio tuo grave, e severo</l>
<l>Conosca, che più biada egli hà nel fondo,</l>
<l>Che non fà di bisogno à tutto 'l mondo.</l>
</lg>
<lg type="ottava">
<l>Tosto rivolta il vaso, e versa l'esca,</l>
<l>Ch'elesse l'huom dopo le prime ghiande,</l>
<l>La pioggia allhor del gran più ogn' hor rinfresca,</l>
<l>Tanto n'acquista l'or, quanto ne spande.</l>
<l>Tal, che forza è, che 'l monte in terra cresca,</l>
<l>E che per ogni via venga più grande.</l>
<l>Poi disse al Re, conosci al gran, ch'aspergo,</l>
<l>Che sol per lo tuo ben ti chiedo albergo.</l>
</lg>
<lg type="ottava">
<l>L'Imperador come insensato resta,</l>
<l>Quando vede cader la ricca pioggia,</l>
<l>E che 'l vaso di piover non s'arresta,</l>
<l>Anzi, c'hà piena già mezza la loggia:</l>
<l>Abbraccia il Greco, e fagli honore, e festa,</l>
<l>E seco à mensa il pon, seco l'alloggia,</l>
<l>E spesso dice, tutto il mio thesoro</l>
<l>Non potria mai pagar quel Pirodoro.</l>
</lg>
<lg type="ottava">
<l>Io la tua Dea ringratio,e te non manco;</l>
<l>Che si grato qui fai meco soggiorno,</l>
<l>Ma tu dei di ragione esser già stanco,</l>
<l>Essendo homai per tutto andato intorno:</l>
<l>Và dunque, e posa il travagliato fianco,</l>
<l>Fin, che l'Aurora apporta il novo giorno.</l>
<l>Cosi andò 'l Greco à ritrovar le piume,</l>
<l>E à pena entro vi fu, che chiuse il lume.</l>
</lg>
<lg type="ottava">
<l>Vide l'Imperador, mentre fè parte</l>
<l>Il vaso d'oro à lui di tanto seme,</l>
<l>Che fe stupido ogn'un, che in quella parte</l>
<l>Era, e de grani in lui fondò la speme.</l>
<l>Hor teme, come sian le voci sparte,</l>
<l>Che i principi, e la plebe uniti insieme</l>
<l>No'l chiamino lor Dio d'accordo uniti,</l>
<l>E non gli dian l'imperio de gli Sciti.</l>
</lg>
<lg type="ottava">
<l>Et oltre, che si fe questo sospetto</l>
<l>Signor del suo discorso empio, e profano,</l>
<l>Troppo avaro pensier gl' ingombrò 'l petto</l>
<l>D'haver quel vaso d'or, che rende il grano.</l>
<l>Come ode, che ciascun possiede il letto,</l>
<l>Le ricche piume sue lascia pian piano.</l>
<l>E d'or s'ammanta i ben tessuti stami</l>
<l>Tutti di soli adorni, e di ricami.</l>
</lg>
<lg type="ottava">
<l>Questo superbo, e glorioso Scita</l>
<l>Eletto per impresa il Sole havea,</l>
<l>Et ogni spoglia sua ricca, e gradita,</l>
<l>Di richi Soli, e varij risplendea.</l>
<l>Non havea voce alla sua impresa unita,</l>
<l>Ma troppo chiaramente si vedea,</l>
<l>Che volea dir, che ne la terra mole</l>
<l>Fra gli altri lumi regij egli era il Sole.</l>
</lg>
<lg type="ottava">
<l>In man quel corto, e aguzzo ferro prende,</l>
<l>Che suol cinto portar dal destro lato,</l>
<l>E per torsi il sospetto, che l'offende,</l>
<l>E per haver quel vaso si pregiato,</l>
<l>Sicuro và, che 'l Greco non l' intende,</l>
<l>À l'ocioso sonno in preda dato,</l>
<l>E à l'innocente acciar muto minaccia,</l>
<l>Che 'l cor gli passi, e l'homicidio faccia.</l>
</lg>
<lg type="ottava">
<l>Trittolemo non sol d'amore accese</l>
<l>Gli huomini per la sua fertile pioggia,</l>
<l>Ma ogn' arme, e sasso, e legno, che l'intese,</l>
<l>E vide il ben promesso in quella loggia.</l>
<l>Hor quel pugnal, ch'in honorate imprese</l>
<l>Solea servire il Re, che 'l Greco alloggia,</l>
<l>Amando quel Signor cortese, e saggio</l>
<l>S'astien per quanto ei può di fargli oltraggio.</l>
</lg>
<lg type="ottava">
<l>Stà duro il ferro à l'empia, e ingiusta mente,</l>
<l>E non vuol obedir, se non lo sforza,</l>
<l>Alza egli il braccio infame, et impudente</l>
<l>Perche 'l misero acciar fera per forza:</l>
<l>Ma l'alma alunna sua santa, e clemente</l>
<l>Al Re crudel cangiò l'humana scorza,</l>
<l>E 'n quel, che 'l Re lasciò del Re l'aspetto,</l>
<l>Lasciò il pugno il pugnal cader su'l letto.</l>
</lg>
<lg type="ottava">
<l>Cadde il pugnale, e 'l suo ferir fu vano,</l>
<l>Ch'oprò la Dea, ch'à lui soccorso diede,</l>
<l>Che tutti i diti à l'homicida mano</l>
<l>Fur tolti in un momento, e si fer piede.</l>
<l>Il volto, che fu già fero, et humano,</l>
<l>La figura di pria più non possiede.</l>
<l>Fugge l'human da lui, rimane il fero,</l>
<l>E si fa l'animal detto Cervero.</l>
</lg>
<lg type="ottava">
<l>La vaga altera, et ben fregiata vesta</l>
<l>Da tanti soli illuminata, et arsa,</l>
<l>Tutta dal capo al piè s' incarna, e inesta</l>
<l>In quella forma novamente apparsa,</l>
<l>E secondo di raggi era contesta,</l>
<l>Ne riman tutta anchor fregiata, e sparsa,</l>
<l>E anchor lo Scita, e Barbaro costume</l>
<l>Mostra l'andar superbo, e 'l fiero lume.</l>
</lg>
<lg type="ottava">
<l>Come la fertil Dea l'hà fatto belva</l>
<l>Fà, che l'alunno suo quindi diloggia,</l>
<l>E ratto và ne la vicina selva,</l>
<l>E dona à i draghi il volo, e in aria poggia.</l>
<l>Lascia Linco i suoi commodi, e s'inselva,</l>
<l>Vive al Sole, à la neve, et à la pioggia.</l>
<l>À gli animai, che puote, anchor fa danno,</l>
<l>E vive di rapina, e da tiranno.</l>
</lg>
<lg type="ottava">
<l>Quì fe Callioppe punto al dotto canto,</l>
<l>E con giudicio ben pensato, e saggio</l>
<l>Dier le Ninfe à le Dee del monte santo</l>
<l>E d'arte, e d'armonia lode, e vantaggio.</l>
<l>Di questo si sdegnar le vinte tanto,</l>
<l>Ch'à l'uno, e à l'altro choro onta, et oltraggio</l>
<l>Disser, via più che mai crude, et acerbe,</l>
<l>De la lor vanagloria anchor superbe.</l>
</lg>
<lg type="ottava">
<l>E sì moltiplicar nel loro orgoglio,</l>
<l>Che dopo haverle sopportate assai,</l>
<l>lo fui sforzata à far quel, che non soglio,</l>
<l>E dir, se non restavan mute homai</l>
<l>In si misero stato, in tal cordoglio</l>
<l>lo le farei cader, che più già mai</l>
<l>Scior non potriano à la lor lingua il nodo,</l>
<l>Per farsi honor con si orgoglioso modo.</l>
</lg>
<lg type="ottava">
<l>Esse con folle, et impudente volto</l>
<l>Ridon del grido mio, ch'altier minaccia,</l>
<l>Poi con pensier più scelerato, e stolto</l>
<l>Per volerne ferire alzan le braccia.</l>
<l>Cade il braccio à l'ingiù libero, e sciolto,</l>
<l>Ma non però, ch'à noi danno alcun faccia.</l>
<l>Vede una, mentre anchora alza le pugna,</l>
<l>Uscir le penne fra la carne, e l'ugna.</l>
</lg>
<lg type="ottava">
<l>Ritrova come meglio vi rimira,</l>
<l>Che per tutta la man la piuma cresce,</l>
<l>E quanto il dito in dentro si ritira,</l>
<l>Tanto la penna in fuor s'allunga, et esce,</l>
<l>E per tutto, ove gli occhi intende, e gira</l>
<l>L'aereo acquista, e 'l terreo ogni hor discresce,</l>
<l>E quel, che più le par c'habbia del mostro,</l>
<l>È, che vede le labbra esser già rostro.</l>
</lg>
<lg type="ottava">
<l>Color ceruleo à tutte il corpo impiuma,</l>
<l>Color dipinto, e vario il braccio impenna:</l>
<l>La coscia, e il petto hà la più debil piuma,</l>
<l>Il braccio, e l'ala hà la più forte penna.</l>
<l>Mentre ogn'una s'affligge, e si consuma,</l>
<l>E ferir con la mano il seno accenna,</l>
<l>Il petto con la man più non offende,</l>
<l>Ma per le scosse braccia in aria pende.</l>
</lg>
<lg type="ottava">
<l>La penna inespugnabil lor nemica</l>
<l>Sotto un corpo l'asconde aereo, e poco,</l>
<l>Tanto, ch'entra ciascuna in una Pica,</l>
<l>Orgoglio anchor d'ogni silvestre loco:</l>
<l>Favella hor più, che mai, se ben s'intrica,</l>
<l>E gloria ha del suo dir garrulo, e roco;</l>
<l>Et anchor vana, insipida, e loquace,</l>
<l>D'imitar l'huom si studia, e si compiace.</l>
</lg>
<note place="end" resp="ed" anchored="yes">
<title>Annotationi del Quinto Libro</title>
<p><hi rend="sc">La</hi> zuffa di Fineo con Perseo è mera historia, però non vi si può raccorre altra Allegoria, che quella che si scopre nella descrittione de 'l fatto, nondimeno si potrà bene andar raccogliendo qualche artificiosa descrittione dell'Anguillara, che sia sparsa per l'opera, essendone egli abondantissimo, come sarebbe questa de 'l tirare dell'arco di Licuba, che è molto vaga, e propria; che incomincia nella stanza, <quote><emph>E ben mostrò l'Amor non esser finto</emph></quote> come è bella ancora, e raccolta in pochi versi la descrittione de quelli che fanno le forze di Hercole in quei <quote>Monta sopra una statua, e veder parmi</quote>. Fineo e quelli che rimasero cangiati in falsi poi, possiamo dire che sono quelli che malignamente e pieni d'invidia vanno ad assalire la Virtù, la quale non più presto, è scoperta da gli animi bassi, e vili, che a viva forza si vedono assimiglianza di pietre rimanere freddi, e duri di maniera che non sono piu atti, a poter esequire piu alcuna di quelle malignità, alle quali erano spinti, da 'l caldo desiderio di offenderla; Trasforma la vertù medesimamente in Arbori quelli che non le danno fede, come non dava Polidete a quella di Perseo, però per suo castigo fu trasformato in una selce.</p>
<p><hi rend="sc">Che</hi> Minerva habbia sempre accompagnato Perseo nell' Impresa di Medusa, ci dà ad intendere che la Prudentia non si scompagna giamai da 'l valore, nelle grandi imprese, che ella salisse poi al monte Parnaso per vedere il fonte di Aganipe, e le nove sorelle, ci fa medesimamente conoscere, che la sapientia, ama di trattenerse, con la Gloria, che è la Musa Clio; co 'l piacere che si trahe dall' honesto; come significa, Euterpe; ama di essere ancora in compagnia lieta, e che ritrovi, ogn' hora vaghi concetti e nuovi come fa Thalia. Ama ancora la soavità dell' harmonia che è Melpomene; come è ancora Terpsicore la delettatione, ch' ella si piglia del sapere, &amp; Erato l'Amore ch' ella ha sempre alle vere scientie; e Polimnia quel soavissimo canto che rende i poeti immortali; &amp; Urania, quella celeste felicità ch' ella gode, fra gli alti suoi concetti e divini. Come ancora è Caliope la bellezza inestimabile della scientia si trattiene molto Minerva con queste nove sorelle, come che non può quasi stare senza esse, ne esse possono essere senza Minerva; sono le Muse ancora tenute per la musica harmoniosa delle Otto sphere del Cielo, e la nona è quell'harmonia generale che formano tutte insieme. Contendono le Nove figliuole di Pierio, con le Muse co 'l Canto, e sono trasformate in Gaze le quali imitano la voce ma non però l'ingegno dell'huomo, a simiglianza delle figliuole di Pierio, sono alcuni ignoranti che spinti da un soverchio desiderio di divenir Poeti si danno a fare versi, scioccamente; e pensano cosi se compiacciono di se stessi, di esser tenuti perfettissimi compositori ancora da gli altri, ma quando poi vengono al paragone de i veri Poeti subito diventano Gaze che non fanno altro che imitare la voce altrui. Non sono molto differenti da questi, poi quelli che simigliano Pireneo, che tenea di rinchiudere &amp; isforzare le Muse nel suo Palazzo; quando tentano con belle librerie, e con apparenze di dotti, dar' a credere che posseggono bene le muse, che non sono altro che le scienze, e non le hanno però altramente che ne i libri; perche non hanno bevuto, come doverebbero, volendo esser tali, quali amano di essere tenuti, al Fonte Cutalio. Vagha descrittione del suono della Cethera, o del iuto è quella della stanza, <quote><emph>Percote, hor solo un nervo, hor molti insieme</emph></quote> come è ancora vaga quest' altra descritta in de 'l tirare dell'arco; nella stanza, <quote><emph>Lo stral nel nervo incocca, e insieme acorda</emph></quote>.</p>
<p><hi rend="sc">L'alegoria</hi> del rubamento fatto da Plutone, di Proserpina figliuola di Cerere; è che le ricchezze, delle quali Plutone è Dio, vengono da i frutti della terra, e specialmente da 'l formento; ruba Plutone Proserpina e la conduce all'inferno e questo, è quando si vien a far il raccolto; e che si ripone il formento, nelle fosse sotterra, come s' accostuma in Sicilia dove fu rubata Proserpina figliuola di Cerere che non è altro che l' abondanza; essendo il Paese di Sicilia abondantissimo di formento; e guardiano dell' inferno casa di Plutone Cerbero che è un cane fierissimo da tre teste, il quale non ci figura altro che l' Avaro diligentissimo guardiano delle cose riposte, le tre teste sue, sono le tre sue conditioni, l'una quando desidera l'oro con ogni maniera di sceleragine; l'altra, è quando con grandissime fatiche e sudori, mette le ricchezze insieme; e le tiene rinchiuse guardandole con ogni diligentia, e non se ne serve gia mai per suo beneficio, ne meno a beneficio d' altri, la terza è poi quando ha per heredità de suoi maggiori le ricchezze, e non ha ardire di toccarle; ma le tiene sempre nascose, e sotterrate senza alcun comodo suo, o d' altri. Hà Cerbero alcuni serpenti intorno il collo; e l' Avaro hà alcuni continui pensieri venenosi e mordaci dell'Avaritia, che non lo lasciano mai. Le ruote del Carro di Plutone, co 'l quale ruba Proserpina, non sono altro poi che i continui giri di quelli che desiderano aricchire; sono tre, perche significano la fatica, il pericolo, e la instabilità della fortuna, intorno l'arricchire, e impoverire. Ha Proserpina per sentenza di Giove da star sei mesi nel centro della terra co 'l marito, &amp; sei mesi di sopra con la madre; perche il formento seminato stà sei mesi sotto terra prima che incominci a mostrare la spica; &amp; sta sei altri mesi con la madre sopra la terra, prima che ritorni sotterra, seminato da i lavoratori. e se tal' hora non nasce per esser soverchiamente affaticato il terreno, e di modo che 'l sia vuoto dell'humore che ha virtu di produrre; Cerere all' hora spezza gli instromenti rusticali, conoscendo che sono stati adoperati in vano; per questa cagione è poi persuasa da Giove a mangiare il papavero, che ha vertù di far dormire, che è, che fa bisogno all'hora lasciare riposare il terreno fino che ripigli vigore dandose al riposo del dormire.</p>
<p><hi rend="sc">Narrano</hi> alcuni che 'l Rubamento di Proserpina non è favola, ma historia antichissima; e fra gli altri Theodontio dicendo che Cerere fu figliuola di Saturno, e mogliera de 'l Re Sicano, e fu Donna di grande ingegno, perche vedendo i popoli dell'Isola di Sicilia andar vagabondi per le selve per le valli: e per i monti, &amp; che vivevano solamente di ghiande, e di pomi selvatici senza alcuna legge; fu la prima che ritrovasse l' Agricoltura in quell' Isola, e giongesse i buoi sotto l'aratro, e incominciasse a sparger il seme in terra, e ricogliesse i frutti; Onde gli huomini poi si diedero a partire i terreni, ad habitar insieme, &amp; a vivere piu humanamente. come servir Vergilio: <quote>Con l'aratro, da Cerere, la terra; Fu pria solcata, e sparsi in essa; i semi. ricolti i frutti; e date leggi a chi erra; Tutti son doni suoi, tutti suoi premi</quote>. Hebbe la Reina Cerere Proserpina sua figliuola Giovane bellissima; la quale fu per la sua singolare belleza rubata da Orco Rè de i Molossi; che la prese poi per mogliera.</p>
<p><hi rend="sc">La</hi> favola di Stelle, trasformato in uno stellione, ci da essempio che non dobbiamo farse scherno delle cose celesti, come hanno ardire di fare alcuni spiriti maligni, &amp; heretici che non havendo rispetto ne a Dio, ne alla Religione, mettono ogn'hora le loro boche in Cielo, biasimando i Santissimi riti della Chiesa Catholica.</p>
<p><hi rend="sc">La</hi> trasformatione di Ascalapho figliuolo di Acheronte in un Barbagianni, per haver' accusata Proserpina, di havere mangiati tre grani di pomo granato; onde per legge, de i Fati, non poteva piu liberarse dall'inferno ci da essempio quanto dobbiamo fuggire l'occasione di haver ad accusare alcuno, per esser questo ufficio di huomo maligno, &amp; odiato; per non divenire quell'infelice Barbagianni apportatore in ogni luogo di tristissimo augurio, come figliuolo di Padre che è privo di ogni Allegrezza; e si come questo questo uccello sotto un gran Mantello di piume rinchiude un picciolo corpo; cosi gli accusatori maligni sotto lunghi giri di parole vane, il piu delle volte chiudono poche cose vere, sode, e probevoli. come quelli che non fanno che stridere, come stride questo animale, e si come stride, e si come questo ama di far il suo tardo, e picciolo volo per le sepolture, de morti cosi gli accusatori, con i loro falsi riporti, e maligne accuse, non solamente offendono i vivi ma ancora, tendono a roinare le facoltà de i morti, facendo ogni opra di far rompere testamenti, e contratti, di quelli che sono passati all'altra vita per privar i veri heredi della loro propria heredità. Si vede in questa favola la bellissima sententia morale propria dell'Anguillara, dove dice: <quote>Non è chi sia nel mondo peggio visto</quote>.</p>
<p><hi rend="sc">Le</hi> sirene poi che sono tre secondo alcuni Parthenopea, Leucosia e Ligia; trasformate in mostri marini, sono secondo Palefatto le meretrici, le quali per la loro infame abitudine, si possono dire veramente mostri; e i nomi loro ci danno lume delle loro arti, perche Partheno voce greca, significa vergine, onde le meretrici che fanno l' humore della maggior parte de gli huomini, che sono piu inclinati ad amare, la Virginità, o la Castità, o almeno l' honestà che non sono, una dishonestà, e sfacciata lascivia; si fingono, per coglierli pure dongelle, overo femine Caste con tenire gli occhi bassi, arrossire, a ogni parola, meno che honestà che si dica loro; e non si lasciando toccare cosi di prima gionta lascivamente; usano queste &amp; altre simile arti per coglierli nelle loro rethi, e farse maggiormente amare, e desiderare. L' altra si chiama Leucosia, che vuol dire bianco figurato per la purità dell' animo, finta accortamente dalle Meretrici per coprire l' arte, laqual' è odiata generalmente da ogn' uno. La terza &amp; detta Ligia, che s'interpreta giro, e viene a significare i lacci, le Reti, e le pregioni nelle quali tengono avilupati gli infelici inamorati; habitano a i lidi de 'l mare, perche le parti Maritime sono piu date alla lascivia che quelle che sono fra terra; per questa cagione hanno finto i Poeti Venere, essere nata de la piuma del mare: hanno voci, e canti soavissimi che adormentano i miseri che passano per là, e adormentati gli affogano, privando de i tutti i beni quelli che danno nelle loro mani. Vanno le Sirene cercando Proserpina, che significa l'abondanza; perche le Meretrici non s' hanno giamai metter freno alle loro dishonestissime voglie, anzi le vogliono contentare abondevolmente, solo Ulisse fugge le loro insidie; perche la sola prudenza fa spregiare le dannose arti delle meretrici, chiudendo l'orecchie a i canti loro.</p>
<p><hi rend="sc">Dopo</hi> che Cerere rimasse contenta di goder la figliuola, per sententia di Giove, sei mesi dell'anno, per pigliare qualche riposo dopo havere scorso tutto il mondo cercandola; si fa narrare ad Arethusa la sua trasformatione in fonte, essendo seguitata da Alpheo fiume che era inamorato di lei, che ci dà altro questa trasformatione, se non che la Castità fuggendo la lascivia, e conosciuta chiara, e limpida, come l'acque chiare di un fonte dove nella descrittione dell'Amore, d'Alpheo, e della fuga di Arethusa, si vede quanto felicemente habbi descritta, l'Anguillara l'arte d' el nuotare; nella stanza <quote><emph>Le braccia, e i piedi a tempo incurva, e scuote</emph></quote>, e nella seguente come ancora ha propriamente la comparatione del Cane nella stanza <quote><emph>Come l' ingordo Veltro ardito, e presto</emph></quote>.</p>
<p><hi rend="sc">La</hi> favola di Trittolemo secondo Philocoro è mera historia; essendo stato Trittolemo antichissimo Re di Athene e diede occasione di fingere questa favola, perche nel tempo di una grandissima carestia gli fu dal popolo amazzato suo Padre che vedendo morire tutte le genti di fame; dava egli solo abondantissimamente da mangiare al figliuolo, Onde egli fuggendo sopra una nave, che haveva per insegna un serpe, &amp; essendo capitato in paesi lontani, e molto abondanti, ritornò lieto nella patria carico di formento, e sollevò il popolo da quella estrema Carestia; e ne caccio Linceo che haveva occupato quel paese, ripigliando esso l' Imperio di quello stato al quale mostrò ancora l'uso di coltivare la terra e di far i sacrificij a Cerere, la quale relegò Linceo ne i Boschi, come indegno di vivere, e dominare fra le genti, havendo voluto far morire quei popoli dalla Fame, e dapoi far morire ancora, l'apportatore della salute di quel Regno.</p>
</note>
</div1>
<div1 type="canto">
<head>Libro Sesto.</head>
<lg type="ottava">
<l>Tutto ascoltato havea la saggia Dea</l>
<l>Il canto de la Musa altero, e degno,</l>
<l>E de le Dee vittoriose havea</l>
<l>Sommamente lodato il giusto sdegno.</l>
<l>Ne stà ben, ch' una donna infima, e rea</l>
<l>S'agguagli à gli alti Dei del santo regno.</l>
<l>E giusta è l'ira del divin collegio,</l>
<l>Se noce à quei, che 'l cielo hanno in dispregio.</l>
</lg>
<lg type="ottava">
<l>Ben può, dicea, ciascun lodar le Muse</l>
<l>D'haver dato castigo al loro oltraggio;</l>
<l>Ma chi sarà, che me non danni, e accuse,</l>
<l>Poi ch' in si giusto sdegno anch' io non caggio?</l>
<l>Ogn'un già sà quanta arroganza hoggi use</l>
<l>Aranne, ch' osa porsi al mio paraggio.</l>
<l>E s' io la lascio stare in questo inganno,</l>
<l>Quanto lodo le Dee, tanto me danno.</l>
</lg>
<lg type="ottava">
<l>In Lidia già formò l'humano aspetto</l>
<l>À questa Aranne il colofonio Idmone.</l>
<l>Questi tingea nel suo povero tetto</l>
<l>Di più color la spoglia del montone.</l>
<l>Colei, che nel suo sen le diè ricetto,</l>
<l>Già passat'era al regno di Plutone.</l>
<l>De la picciola Hippepa i padri furo,</l>
<l>Ch'al mondo la donar di sangue oscuro.</l>
</lg>
<lg type="ottava">
<l>Ma fu ben ne la Lidia io ogni parte</l>
<l>Famosa nel Palladio almo artificio.</l>
<l>Ne'l far fil de la lana, e 'n ogni parte,</l>
<l>Che serve al necessario lanificio,</l>
<l>Tutte avanzò le donne di quell'arte</l>
<l>Di bontà, di splendor, d'ogni altr'officio,</l>
<l>Ma quanto ogni altra superò costei,</l>
<l>Tanto la figlia Aranne avanzò lei.</l>
</lg>
<lg type="ottava">
<l>Lasciaro spesso il monte di Timolo</l>
<l>Con le piante vinifere Liee</l>
<l>Di tutti i Numi abbandonato, e solo</l>
<l>Le Driade, l'Amadriade, e le Napee;</l>
<l>Sovente abbandonaro Hermo, e Pattolo</l>
<l>Le risplendenti, e cristalline Dee;</l>
<l>Sol per veder come la dotta Aranne</l>
<l>L'eletissime fila insieme impanne.</l>
</lg>
<lg type="ottava">
<l>Perche non sol la tela ben contesta</l>
<l>Facea stupire ogn'un di maraviglia,</l>
<l>Onde si vaga uscia più d'una vesta,</l>
<l>Ch'à rimirar vi si perdean le ciglia,</l>
<l>Ma veder come un fil con l'altro innesta,</l>
<l>Se fila, come il tende, e l'assottiglia,</l>
<l>Rendeva ogn'un, che v'havea l'occhio intento</l>
<l>Tutto in un punto stupido, e contento.</l>
</lg>
<lg type="ottava">
<l>Stupite le Napee dicean fra loro,</l>
<l>Con si gran studio ella il suo studio osserva,</l>
<l>E mesce cosi ben la seta, e l'oro,</l>
<l>E tutto quel, che l'arte amplia, e conserva,</l>
<l>Che mostra ben che dal celeste choro</l>
<l>Discesa ad insegnarle sia Minerva.</l>
<l>Ella superba il nega, e tiensi offesa,</l>
<l>D'haver da si gran Dea quell'arte appresa.</l>
</lg>
<lg type="ottava">
<l>Venga dicea la Dea saggia, e pudica,</l>
<l>S'osa di starmi al par, qui meco in prova,</l>
<l>Che con ogni sua industria, ogni fatica,</l>
<l>Troverà l'arte mia più rara, e nova.</l>
<l>Buona fu già la sua scientia antica,</l>
<l>Ma 'l mio lavor l'uso moderno approva.</l>
<l>E se meglio la Dea vuol, ch' io gliel mostri,</l>
<l>Armisi, e comparisca, e meco giostri.</l>
</lg>
<lg type="ottava">
<l>Come dal monte pio Minerva scende,</l>
<l>E lascia l' immortale alma foresta,</l>
<l>E l'orgoglio d'Aranne anchora intende,</l>
<l>E come l'arte, e lei biasmar non resta;</l>
<l>D'una attempata vecchia il volto prende,</l>
<l>Crespa la pelle fà, calva la testa,</l>
<l>Curva, e debil ne và carca d'affanni,</l>
<l>E mostra al volto haver più di cent'anni.</l>
</lg>
<lg type="ottava">
<l>Regge sopra un baston l'antico fianco,</l>
<l>E và, dove la vergine lavora,</l>
<l>E con inchino humil, debile, e stanco,</l>
<l>Con ogni mostra esterior l'honora;</l>
<l>Poi come quella, c'ha quei denti manco,</l>
<l>Che balbo fanno anchor l'accento fuora,</l>
<l>Alzando verso lei l'afflitto aspetto,</l>
<l>Un suono articolò non molto schietto.</l>
</lg>
<lg type="ottava">
<l>Se ben l'età senil, debile, e inferma</l>
<l>Infiniti dispregi al vecchio apporta,</l>
<l>S' ha per opinion fondata, e ferma,</l>
<l>Che non s' hà in tutto à riputar per morta:</l>
<l>Perche la prova, ove si fonda, e ferma,</l>
<l>La fa de l'altre età più saggia, e accorta.</l>
<l>Si che non disprezzar, ma da l'orecchia</l>
<l>Al consiglio fedel di questa vecchia.</l>
</lg>
<lg type="ottava">
<l>Non si può dir se non, che troppo ardisca,</l>
<l>Sia chi si sia quà giù nato mortale,</l>
<l>Che con parole indebite s'arrisca</l>
<l>Di chiamarsi à gli Dei celesti eguale.</l>
<l>Onde, perche l'error tuo non punisca,</l>
<l>À la vergine saggia, et immortale</l>
<l>Chiedi mercè, dapoi che tu non sei,</l>
<l>Sì come ti sei fatta, eguale à lei.</l>
</lg>
<lg type="ottava">
<l>Bastiti haver nel mondo in ogni parte</l>
<l>Fra le genti terrene il primo honore,</l>
<l>In questa, che trovò tant'utile arte</l>
<l>La Dea de la prudenza, e del valore.</l>
<l>Ma cedi à l'immortal soror di Marte</l>
<l>Tu, che sei nata nel mortale errore,</l>
<l>E duolti seco homai del troppo orgoglio,</l>
<l>Ch'ella mercede havrà del tuo cordoglio.</l>
</lg>
<lg type="ottava">
<l>Guardò con torte, e disdegnate ciglia</l>
<l>L'allhor da lei non conosciuta Diva</l>
<l>La troppo ardita, e temeraria figlia</l>
<l>Per lo troppo saper del senno priva.</l>
<l>Poi con questo parlar seco s'appiglia,</l>
<l>Con quel furor, ch' in lei lo sdegno avviva,</l>
<l>E à gran fatica ritener si puote</l>
<l>Di percotere à lei le crespe gote.</l>
</lg>
<lg type="ottava">
<l>Pur troppo è ver, che la soverchia vita</l>
<l>Priva l'huom del più nobil sentimento.</l>
<l>Vedete questa vecchia rimbambita,</l>
<l>Che dar consiglio à me prende ardimento.</l>
<l>E ben convien, che sia del senno uscita,</l>
<l>Che mostra haver de gli anni più di cento.</l>
<l>Il consiglio del vecchio è buono, e saggio;</l>
<l>Ma non di quel, che vive di vantaggio.</l>
</lg>
<lg type="ottava">
<l>Qualche tua pronepote, ò discendente</l>
<l>La voce tua fastidiosa assordi,</l>
<l>Ch' io ho tanto consiglio, e tanta mente,</l>
<l>Che non ho punto à far de tuoi ricordi.</l>
<l>S'atta à giostrar del par la Dea si sente,</l>
<l>Le fila à figurar l'historie accordi.</l>
<l>Ma sò, ch'ella tal prova non desia,</l>
<l>Che sà, ch' in questo affar la palma è mia.</l>
</lg>
<lg type="ottava">
<l>Sdegnata Palla del soverchio orgoglio,</l>
<l>Che in questa insana vergine ritrova,</l>
<l>Minaccia, e dice, contentar ti voglio,</l>
<l>Minerva io sono, e vo venire in prova.</l>
<l>E già di questa pelle mi dispoglio,</l>
<l>Ch'in me tutto in un tempo è vecchia, e nova.</l>
<l>E quel, c'hor tengo volto antico, e schivo,</l>
<l>Cangio co'l mio sembiante antico, e Divo.</l>
</lg>
<lg type="ottava">
<l>Come la Dea palesa il suo splendore</l>
<l>Con la divina sua fronte, e favella:</l>
<l>Le Ninfe Lidie, e le propinque nuore,</l>
<l>Che stupian del lavor de la donzella;</l>
<l>Tutte s' inginocchiaro à fare honore</l>
<l>À la presa da lei forma novella,</l>
<l>E improviso terror ciascuna oppresse,</l>
<l>Se non l'altera vergine, che tesse.</l>
</lg>
<lg type="ottava">
<l>È ver, ch'un' improviso sangue tinse</l>
<l>Di vergogna, e rossor l' invito volto,</l>
<l>E durò alquanto, e poi quel rosso estinse</l>
<l>Il primiero vigor nel cor raccolto.</l>
<l>Cosi talhor l'Aurora il ciel dipinse</l>
<l>D'ostro, ma quel color non durò molto,</l>
<l>Che tolse il rosso al cielo il Sol, ch'apparse,</l>
<l>E del suo natural color lo sparse.</l>
</lg>
<lg type="ottava">
<l>Fà, ch'Aranne al suo fatto il corso accende,</l>
<l>La stolida vittoria, che la move,</l>
<l>E superare in quella impresa intende</l>
<l>La figlia incomparabile di Giove,</l>
<l>Più la sdegnata Dea non la riprende,</l>
<l>Ma vuol venire à le dannose prove.</l>
<l>E le vuol far veder quanto s'inganni</l>
<l>Con suoi perpetui, e manifesti danni.</l>
</lg>
<lg type="ottava">
<l>Conchiuso c' hanno il singular certame</l>
<l>L'alma inconsiderata, e la prudente,</l>
<l>Gli ordimenti apparecchiano, e le trame,</l>
<l>Et ogni altra materia appartinente.</l>
<l>Il più lodato poi di seta stame</l>
<l>Fan nel pettine entrar fra dente, e dente,</l>
<l>Il filo il dente incatenato lassa,</l>
<l>E poi per molti licci al subbio passa.</l>
</lg>
<lg type="ottava">
<l>Tutto d'un sol color fan l'ordimento,</l>
<l>E del par fila ad ogni dente danno;</l>
<l>Ma la trama vi fan d'oro, e d'argento,</l>
<l>E d'altri assai color, vaghezza al panno.</l>
<l>Le calcole vicine al pavimento,</l>
<l>Ch'obediscono al piè sospese stanno,</l>
<l>Son molte, e corrispondono in quell'opra</l>
<l>À i molti licci, ch'obediscon sopra.</l>
</lg>
<lg type="ottava">
<l>La vergine terrena, e l' immortale</l>
<l>Secondo ne duelli usar si sole,</l>
<l>Ú combatter si dè con arma eguale,</l>
<l>Voller del pari haver colori, e spole.</l>
<l>Hor per haver la palma trionfale</l>
<l>Pensan formar figure uniche, e sole.</l>
<l>Onde ogn'una di lor molti cannelli</l>
<l>Veste di color varij, e tutti belli.</l>
</lg>
<lg type="ottava">
<l>Chiude il cannello il picciolo spoletto,</l>
<l>E poi la spola in sen la canna abbraccia.</l>
<l>Elle poste à seder sopra quel letto,</l>
<l>Che serve à chi l'un fil con l'altro allaccia;</l>
<l>L'animo intende ogn'una al bello obietto</l>
<l>Con le vest'alte, e con l' ignude braccia</l>
<l>Fan, che la trama per l'ordito passe,</l>
<l>E su'l passato fil batton le casse.</l>
</lg>
<lg type="ottava">
<l>Questa calcola, e quella il piede offende,</l>
<l>E mentre preme lor l'attenta schena</l>
<l>Fà, che 'l liccio, e l'ordito hor sale, hor scende,</l>
<l>E che la trama misera incatena.</l>
<l>La spola una man dà, l'altra la rende,</l>
<l>E questa, e quella man le casse mena,</l>
<l>E mentre il pugno hor perde, hor si riscuote,</l>
<l>Gira il cannello, e 'l fil disvolge, e scuote.</l>
</lg>
<lg type="ottava">
<l>Per aiutar l' historia co'l colore,</l>
<l>Varian le spole, ove è il color riposto,</l>
<l>E 'n quella parte appare il fil di fuore,</l>
<l>Che serve à l'opra, e 'l resto stà nascosto.</l>
<l>Mover fa il piè la parte inferiore,</l>
<l>E 'l liccio intende , e fa quel, che gli è imposto.</l>
<l>E la trama informante in parte scopre,</l>
<l>Ch'al lavor giova, e tutto il resto copre.</l>
</lg>
<lg type="ottava">
<l>Pingon ne l'opra historie, e questa, e quella</l>
<l>Varie, si come è vario il lor pensiero,</l>
<l>E fanvi ogni figura cosi bella,</l>
<l>E con cosi mirabil magistero,</l>
<l>Che sol manca lo spirto, e la favella</l>
<l>Al vivo gesto, e d'ogni parte intero.</l>
<l>E del vario color, che 'l panno ingombra,</l>
<l>Un fa il manto, un la carne, un' altro l'ombra.</l>
</lg>
<lg type="ottava">
<l>Palla nel panno suo superbo, e vago,</l>
<l>L'alma città d'Athene adombra, e pinge,</l>
<l>E vi fa il promontorio Ariopago</l>
<l>Sacrato à Marte, ove colora, e finge</l>
<l>Di Giove la divina, e Regia imago,</l>
<l>Che con dodici Divi un' arco cinge,</l>
<l>E l'aere di ciascuno ha si ben tolto,</l>
<l>Che qual sia ciascun Dio, dichiara il volto.</l>
</lg>
<lg type="ottava">
<l>Giove nel mezzo imperioso siede,</l>
<l>Gli altri sedono bassi, egli eminente.</l>
<l>Quivi il Rettor de le Nereide fiede</l>
<l>Il fertile terren co'l suo tridente;</l>
<l>E del suo grembo uscito esser si vede</l>
<l>Un feroce destrier bello, e possente,</l>
<l>E la terra arricchisce ei di quel bene,</l>
<l>Per dare il nome à la città d'Athene.</l>
</lg>
<lg type="ottava">
<l>Di scudo, e di celata arma se stessa</l>
<l>Con l'hasta in man religiosa, et alma,</l>
<l>Tien nel petto d'acciar Medusa impressa,</l>
<l>Ch' ignuda à lei mostrò la carnal salma,</l>
<l>E per la gratia à l'huom da lei concessa</l>
<l>Lieta si vede riportar la palma,</l>
<l>Ch'ella à la terra, allhor di quel ben priva,</l>
<l>Fè partorir la fruttuosa Oliva.</l>
</lg>
<lg type="ottava">
<l>Veggonsi in atto star gli arbitri Dei,</l>
<l>Che lo stupor dimostran ne le ciglia,</l>
<l>E coronar de la vittoria lei,</l>
<l>Da cui la dotta terra il nome piglia.</l>
<l>E per farle veder di quai trofei</l>
<l>Dee trionfar la temeraria figlia,</l>
<l>Fa quattro historie d'huomini arroganti,</l>
<l>Che d'agguagliarsi osaro à i Numi santi.</l>
</lg>
<lg type="ottava">
<l>Hemo già Re di Tracia hebbe consorte</l>
<l>La bella Rodopea figlia d'un Fiume,</l>
<l>Questi armò di superbia il cor si forte,</l>
<l>Che fe adorarsi qual celeste Nume.</l>
<l>E questo vano error cecò di sorte</l>
<l>À la moglie, et à lui l'interno lume,</l>
<l>Ch'egli chiamar si fè Giove, e Giunone</l>
<l>Fè nominar la figlia di Strimone.</l>
</lg>
<lg type="ottava">
<l>Sdegnato il ciel del glorioso affetto</l>
<l>Lor trasformar la troppa altera fronte,</l>
<l>E questa, e quel con glorioso aspetto</l>
<l>Dominò i vicin colli, e fessi un monte.</l>
<l>L'angul superior destro fu eletto</l>
<l>Per far quest'opre manifeste, e conte.</l>
<l>Ne l'altro incontro à questo si vedea</l>
<l>L'orgoglio de la misera Pigmea.</l>
</lg>
<lg type="ottava">
<l>Già questa altera madre si diè vanto</l>
<l>D'esser più d'ogni gratia adorna, e bella,</l>
<l>Nel tempio di Giunon divoto, e santo,</l>
<l>Di lei del maggior Dio moglie, e sorella.</l>
<l>À l'iraconda Dea dispiacque tanto,</l>
<l>Che le tolse l'effigie, e la favella,</l>
<l>L'allungò il collo, e 'l piè, l'impiumò poscia,</l>
<l>Dal rostro, che le fe fino à la coscia.</l>
</lg>
<lg type="ottava">
<l>S'era à costei pur dianzi ribellato</l>
<l>Quanto il regno Pigmeo dominio serra.</l>
<l>Ond'ella havea (per racquistar lo stato)</l>
<l>Fatta una lega, e mossa una gran guerra.</l>
<l>Poi se ben le fu il pel trasfigurato,</l>
<l>I popoli assaltò de la sua Terra,</l>
<l>I quai son' alti un piede, e mezzo, ò due,</l>
<l>Et hoggi anchor la guerra han con le grue.</l>
</lg>
<lg type="ottava">
<l>Questo il superiore angulo manco</l>
<l>Pinge lavor, ma il destro inferiore</l>
<l>Mostra, ch'Antigonea non hebbe manco</l>
<l>Vano superbo, e glorioso il core.</l>
<l>Più illustre haggio il volt' io vermiglio, e bianco,</l>
<l>(Disse) e di maestade, e di splendore,</l>
<l>E di mill'altre parti altere, e nove</l>
<l>De la gelosa Dea moglie di Giove.</l>
</lg>
<lg type="ottava">
<l>Ma se fa la Pigmea venire un mostro</l>
<l>Giunon (perpetua à lei noia, e vergogna)</l>
<l>Ben tolse à questa anchor le perle, e l'ostro,</l>
<l>Per la tropp'alta gloria, ov'ella agogna,</l>
<l>Le fe sottil lo stinco, il collo, e 'l rostro,</l>
<l>E la forma le die d'una cicogna,</l>
<l>Ne le giovò l'allhor temuta mano</l>
<l>Del padre Laomedonte Re Troiano.</l>
</lg>
<lg type="ottava">
<l>L'angulo inferior destro dipinge</l>
<l>L' ira celestial, la costei pena.</l>
<l>Ma il manco inferior figura, e pinge,</l>
<l>Come Giunon un' altro orgoglio affrena.</l>
<l>Quanto l'imperio Assirio abbraccia, e cinge</l>
<l>Fra il regno Medio, e la Tigrina arena</l>
<l>Cinara resse gia lieto, e felice,</l>
<l>Se mesto no'l rendea Giunone ultrice.</l>
</lg>
<lg type="ottava">
<l>Fur già si vaghe, gratiose, e belle</l>
<l>Le figlie del Re Cinara, e si dive,</l>
<l>Quant'altra, di cui il mondo hoggi favelle</l>
<l>Ó per voci Romane, ò voci Argive.</l>
<l>Ma fur ben' empie à par d'ogni altra, e felle,</l>
<l>E d'ogni ben de l' intelletto prive,</l>
<l>Ch'osar dirsi più belle, e piu leggiadre</l>
<l>De la di Marte, et d'Hebe altera madre.</l>
</lg>
<lg type="ottava">
<l>Troppo prende la Dea d' ira, e di sdegno,</l>
<l>E forza è, che lo sfoghi, è che lo scopra,</l>
<l>Vò sodisfare al vostro animo indegno</l>
<l>(Disse) secondo il fine ond'egli adopra,</l>
<l>E vò, ch'ogni vil' huom del vostro regno</l>
<l>Et ogni altro stranier vi zappi sopra.</l>
<l>Quel bel, c'havete al mio Nume preposto,</l>
<l>Vò, che ad ogni vil piè sia sottoposto.</l>
</lg>
<lg type="ottava">
<l>Innanzi à le gran porte del suo tempio</l>
<l>Con rabbia, e con furor le corca, e stende,</l>
<l>E con lor troppo obbrobrioso scempio</l>
<l>Scale del tempio suo le forma, e rende.</l>
<l>Tal, che su'l sasseo dosso il buono, e l'empio</l>
<l>E quando entra, equand'esce, hor sale, hor scende,</l>
<l>Quell'uniche bellezze alme, e supreme</l>
<l>Ogni indiscreto piè calpesta, e preme.</l>
</lg>
<lg type="ottava">
<l>Frenate alteri Heroi l' ingiusto orgoglio</l>
<l>Con un ben forte, e ben tenace freno,</l>
<l>Armate il cor d'amore, e di cordoglio,</l>
<l>E non d'ambitione, e di veleno,</l>
<l>Si che l'ira di Dio non dica, Io voglio</l>
<l>D'ogni huom più abietto, e vil farvi da meno,</l>
<l>E de l'honor vi privi, e del reame,</l>
<l>E faccia obietto ad ogni riso infame.</l>
</lg>
<lg type="ottava">
<l>Come al misero padre si riporta,</l>
<l>Che l' infelici figlie son di sasso,</l>
<l>E che, chi và per la sacrata porta,</l>
<l>Pon su'l lor dosso il non pietoso passo;</l>
<l>Piangendo ad abbracciar la pietra morta</l>
<l>Corre, e resta di spirto ignudo, e casso.</l>
<l>Statua si fa, che si consuma, et ange,</l>
<l>E sù le figlie immarmorate piange.</l>
</lg>
<lg type="ottava">
<l>Havea si ben la Dea tutta distinta</l>
<l>Ne la bell'opra questa historia intera,</l>
<l>Che non l'havreste detta ombra dipinta,</l>
<l>Ma ben un'attion vivace, e vera.</l>
<l>La margine d'un fregio restò tinta</l>
<l>Dove ramo con ramo intrecciat'era,</l>
<l>Del frutto, che i pacefici in pregio hanno,</l>
<l>E con l'arbore sua diè fine al panno.</l>
</lg>
<lg type="ottava">
<l>L'altra mostrò con bel compartimento</l>
<l>Ne la sua dotta, e ben intesa trama</l>
<l>Giove tutto à l'amor lascivo intento,</l>
<l>Che la figlia di Ceo vagheggia, et ama.</l>
<l>Ben che render no'l vuol di lei contento</l>
<l>La vergine, ch'Asteria il mondo chiama:</l>
<l>Ma Giove cangia la celeste scorza,</l>
<l>E si trasforma in aquila, e la sforza.</l>
</lg>
<lg type="ottava">
<l>Dipinge l'altro mal, che poi l'avenne,</l>
<l>Che Giove seguì anchor quest' infelice,</l>
<l>Ma per pietà gli Dei le dier le penne,</l>
<l>E la cangiaro in una coturnice,</l>
<l>Al fin su'l mare Icario il vol ritenne,</l>
<l>Ma lo sdegnato Dio con mano ultrice,</l>
<l>Poi che 'l suo amor di novo non impetra,</l>
<l>La fa sopra quel mar notar di pietra.</l>
</lg>
<lg type="ottava">
<l>Isola detta Ortigia in mar la forma,</l>
<l>E, perche à Giove il suo fuggir dispiacque,</l>
<l>Non sol mentre stampò per terra l'orma,</l>
<l>Ma poi, ch'al dorso suo la penna nacque,</l>
<l>Volle, ch'à galla in questa nova forma</l>
<l>Su'l mar fuggisse dal furor de l'acque.</l>
<l>Cosi notando andò senza governo</l>
<l>L'Ortigia un tempo, ove mandolla il verno.</l>
</lg>
<lg type="ottava">
<l>Per far chiara apparir pone ogni cura</l>
<l>La sfrenata libidine di Giove,</l>
<l>E la sua troppo barbara natura,</l>
<l>Mentre se veste, e altrui di forme nove.</l>
<l>Leda nel panno poi tesse, e figura,</l>
<l>E fa, ch'un bianco Cigno in sen le cove,</l>
<l>E mostra, che l'augello è 'l maggior Nume,</l>
<l>Ch' asconde il nero cor con bianche piume.</l>
</lg>
<lg type="ottava">
<l>Tindaro re d'Ebalia fu consorte</l>
<l>Di Leda, la qual Testio hebbe per padre.</l>
<l>Giove in forma di Cigno oprò di sorte,</l>
<l>Che d'un' uuovo, e tre figli la fe madre:</l>
<l>Fra gli altri di quell'uuovo uscì la morte</l>
<l>De le superbe già Troiane squadre,</l>
<l>Dico colei, c'hebbe si raro il volto,</l>
<l>Che ne fu il mondo sottosopra volto.</l>
</lg>
<lg type="ottava">
<l>Vi fe colei c' hà il titol d'esser bella.</l>
<l>Un Mondo appresso à lei pinse, ch'ardea,</l>
<l>E ne la man le pose una facella,</l>
<l>Onde le dava il foco, e l'accendea.</l>
<l>Volle mostrar la stolida donzella,</l>
<l>Che dal pensier Venereo, che rendea</l>
<l>Non saggio il Re del regno alto, e giocondo,</l>
<l>La ruina nascea del basso mondo.</l>
</lg>
<lg type="ottava">
<l>I due non pinse già, che l'uuovo stesso</l>
<l>Diè fuora, che fu Castore, e Polluce,</l>
<l>C'havrebbe fatto un testimonio espresso,</l>
<l>Che dal divino amor nasce la luce,</l>
<l>Ch'ogn'un di lor fu trasformato, e messo</l>
<l>Nel cerchio del zodiaco, ov'anchor luce.</l>
<l>Ch'un voler dato al ben fu sempre in due,</l>
<l>E s'abbracciano anchor fra 'l cancro, e 'l bue.</l>
</lg>
<lg type="ottava">
<l>Mostrò poi come Satiro si feo,</l>
<l>E con la bella Antiopea, che nacque</l>
<l>Ne l'isola di Lesbo di Nitteo</l>
<l>Moglie d'un Re Teban con frode giacque.</l>
<l>Pinse il repudio anchor del re Liceo,</l>
<l>À cui la moglie poi tanto dispiacque,</l>
<l>Che fe con altra il nuttial convito,</l>
<l>E lei star fe in prigion senza marito.</l>
</lg>
<lg type="ottava">
<l>Gravida di due figli, fa in prigione</l>
<l>Starla Liceo poi, che 'l connubio scioglie,</l>
<l>Dipinge poi come d'Anfitrione</l>
<l>La forma vuol per ingannar la moglie.</l>
<l>Seco la casta Almena in letto il pone,</l>
<l>E compiace innocente à le sue voglie,</l>
<l>E con queste lascivie, e questi inganni</l>
<l>Nota i pensier di Giove empi, e tiranni.</l>
</lg>
<lg type="ottava">
<l>Dipinge poi come la bella Egina</l>
<l>Figlia d'Asopo andando un giorno à caccia</l>
<l>Ne la stagion, che la gelata brina</l>
<l>Ne' più piccioli giorni il mondo aggiaccia,</l>
<l>Essendo da la gelida pruina</l>
<l>Tutta trafitta à caso alza la faccia,</l>
<l>Dove sù un colle in uno ombroso loco</l>
<l>Scorge fra tronco, e tronco ardere un foco.</l>
</lg>
<lg type="ottava">
<l>Subito và la misera donzella</l>
<l>Per disgombrar da se l'horrido verno,</l>
<l>À ritrovar l'incognita facella,</l>
<l>Dove il foco splendea nel bosco interno.</l>
<l>Presa di fiamma havea forma novella</l>
<l>Per goder questa Egina il Re superno,</l>
<l>Si scalda, e stà la gelida fanciulla,</l>
<l>E co'l caldo di Giove il verno annulla.</l>
</lg>
<lg type="ottava">
<l>Mentre, ch'ella si scalda, e maraviglia,</l>
<l>Come l'accesa fiamma arda si sola,</l>
<l>Giove la vera sua sembianza piglia,</l>
<l>Et ad Egina il fior virgineo invola,</l>
<l>Gravida lascia poi la bella figlia,</l>
<l>Et à l' imperio suo contento vola,</l>
<l>E la pittura è si distinta, e certa,</l>
<l>Che tutta questa fraude mostra aperta.</l>
</lg>
<lg type="ottava">
<l>Mostra poi come in forma di Pastore</l>
<l>La bella Nimosina inganna, e gode,</l>
<l>L'ultimo, che dà fuor di Giove amore,</l>
<l>Discrive di più infamia, e di più frode,</l>
<l>Ch'arse (se à creder s'hà) d'un tale ardore,</l>
<l>Che del più rio non si ragiona, ò s'ode,</l>
<l>D'una arse il Re de l'anime beate,</l>
<l>Quale era figlia à lui, consorte al frate.</l>
</lg>
<lg type="ottava">
<l>Mentre gode Proserpina la luce</l>
<l>Del pianeta più chiaro, e più giocondo,</l>
<l>S' innamora di lei l'Ethereo Duce,</l>
<l>Quel, che del seme suo la diede al mondo.</l>
<l>Quell'animal si forma ei, che conduce</l>
<l>Serpendo altero il suo terrestre pondo,</l>
<l>E dove vede lei seder su l'herba,</l>
<l>Serpe d'or con la testa alta, e superba.</l>
</lg>
<lg type="ottava">
<l>Non teme la Regina d'Acheronte</l>
<l>Del serpe altier, del lucido, e de l'oro,</l>
<l>Che per l' imperio, c' hà di Flegetonte,</l>
<l>À l' Erinni comanda, e à serpi loro,</l>
<l>Poi che non sà, che la viperea fronte</l>
<l>Nasconde il Re del sempiterno choro,</l>
<l>Per pigliarlo, se' può, l'attende al varco,</l>
<l>Ch'arricchir vuol di lui lo stigio parco.</l>
</lg>
<lg type="ottava">
<l>Lieto pigliar si lascia il serpe, e prende</l>
<l>Piacer di lei, che se l' hà posto in seno,</l>
<l>Poi dal foco instigato, che l'accende</l>
<l>Deposto ogni vipereo empio veneno,</l>
<l>Con la forza celeste la distende</l>
<l>Sopra l'herboso, e morbido terreno,</l>
<l>E si vedea nel panno manifesto</l>
<l>Un si nefando, e obbrobrioso incesto.</l>
</lg>
<lg type="ottava">
<l>Scoperti c' ha gl' ingiuriosi danni</l>
<l>Del maggior Dio, che l'universo move,</l>
<l>Pinge mill' altri furti empi, e tiranni,</l>
<l>E si volge à Nettuno, e lascia Giove,</l>
<l>Ch'anch'ei rivolto à muliebri inganni</l>
<l>Ogni dì si vestia di forme nove,</l>
<l>Si fe un' Ubin nel regno di Sicano</l>
<l>Dove ingannò la Dea del miglior grano.</l>
</lg>
<lg type="ottava">
<l>Che tosto, ch'ei se la sentì su'l dorso,</l>
<l>Cominciò sù l'arena à passeggiare,</l>
<l>La trasse al fin contra il voler del morso</l>
<l>Fuor del lito Sican per l'alto mare;</l>
<l>E sopra un duro scoglio frenò il corso,</l>
<l>Per l'amoroso suo desio sfogare.</l>
<l>Pinge la lana poi, la seta, e l'oro</l>
<l>Come l' istesso Dio si fece un toro.</l>
</lg>
<lg type="ottava">
<l>Che d' Eolo una leggiadra, e bella figlia</l>
<l>Dett'Arne, con quel pelo inganna, e porta,</l>
<l>Del fiume Enipeo poi la forma piglia,</l>
<l>Sopra il cui lito una fanciulla hà scorta</l>
<l>De la troppo superba, e rea famiglia</l>
<l>Di Salmoneo, che sola si diporta,</l>
<l>E di lei ne la forma d'Enipeo</l>
<l>Due figliuoli acquistò Pelia, e Neleo.</l>
</lg>
<lg type="ottava">
<l>Pinge più giù come nel fiume stesso</l>
<l>Cangiato il Re del mar sù l'aurea arena</l>
<l>La gran moglie d'Aloo si tira appresso,</l>
<l>E con l' ignude braccia l' incatena,</l>
<l>E come egli acquistò di quello eccesso</l>
<l>Due figli cosi grandi, e di tal lena,</l>
<l>Ch'al ciel fer guerra, e tennero in disparte</l>
<l>Tredici mesi impregionato Marte.</l>
</lg>
<lg type="ottava">
<l>Colora come in forma d'un montone</l>
<l>La bella figlia inganna di Bisalto,</l>
<l>La qual su'l bianco suo vello si pone,</l>
<l>Et egli entra nel mare, e nuota in alto,</l>
<l>Lunge l'atterra poi da le persone,</l>
<l>E seco viene à l'amoroso assalto.</l>
<l>Finge lo stesso poi Rettor Marino</l>
<l>Portar Melanto in forma di Delfino.</l>
</lg>
<lg type="ottava">
<l>Ma lasciato da parte il Re de l' onde,</l>
<l>Il biondo Apollo trasfigura, e pinge,</l>
<l>Che co i vaghi occhi, e con le chiome bionde</l>
<l>Una Ninfa Anfrisea l' infiamma, e stringe,</l>
<l>Tutto ei fra smorte piume il corpo asconde,</l>
<l>E vola, e innanzi à lei sparvier si finge,</l>
<l>Ella il prende, e 'l nutrisce, e 'n caccia il prova,</l>
<l>D'un'altra forma poi la notte il trova.</l>
</lg>
<lg type="ottava">
<l>Scopre come in Thessaglia andando à caccia</l>
<l>Una formosa vergine Napea,</l>
<l>Con uno orso crudel venne à le braccia,</l>
<l>E s'aiuto un Leon non le porgea,</l>
<l>Tutta guasta l'havria l'orso la faccia.</l>
<l>Ma Apollo, che Leon quivi parea,</l>
<l>Uccise in suo favor l'horribil orso,</l>
<l>Poi lasciò tutto humil mettersi il morso.</l>
</lg>
<lg type="ottava">
<l>Giurò già di seguir senza consorte</l>
<l>La legge di Diana, e di Minerva,</l>
<l>Costei, c'hor lieta è de l' Orsina morte,</l>
<l>E d' haver quel Leon, che in caccia il serva.</l>
<l>Ma come il sonno à lei le luci hà morte,</l>
<l>Di Venere il Leon la rende serva,</l>
<l>Si spoglia di quel pel l'amante ignoto,</l>
<l>E fà per forza à lei rompere il voto.</l>
</lg>
<lg type="ottava">
<l>Aggiunse à questo un' altro tradimento</l>
<l>D'Apollo volto à l' amorose trame,</l>
<l>Ch'Issa, à cui già mortificato, e spento</l>
<l>Havea il lascivo amor santo legame,</l>
<l>Fingendo à lei voler guardar l'armento</l>
<l>In forma di pastor la rendè infame,</l>
<l>E 'l voto fatto à Delia romper feo</l>
<l>À la figlia già pia di Macareo.</l>
</lg>
<lg type="ottava">
<l>Vi tesse anchor, come il Bimatre Nume</l>
<l>De la figliuola d' Icaro s' accende,</l>
<l>E si forma una vigna, e in tanto il lume</l>
<l>Ne l'uva chi vi fa la figlia intende,</l>
<l>Ella seguendo il giovenil costume</l>
<l>Quanta ne cape il sen, tanta ne prende,</l>
<l>E la porta contenta al patrio tetto,</l>
<l>Ma la notte quel Dio si trova in letto.</l>
</lg>
<lg type="ottava">
<l>D'hedera il panno estremo un fregio serra</l>
<l>Fatto à grotteschi industriosi, e belli,</l>
<l>Dove cerchio con cerchio in un s' afferra,</l>
<l>Pien di semicentauri, e semiuccelli.</l>
<l>Poi per dar fine à la Palladia guerra</l>
<l>Fan paragon de figurati velli,</l>
<l>E se ben quel di Palla era divino</l>
<l>Di poco gli cedea l' Aranneo lino.</l>
</lg>
<lg type="ottava">
<l>Quanto lodò la Dea d' Aranne l'arte,</l>
<l>Tanto dannò la sua profana historia,</l>
<l>Che senza offender la celeste parte,</l>
<l>Ben acquistar potea la stessa gloria.</l>
<l>Tutto straccia quel panno à parte, à parte,</l>
<l>De celesti peccati empia memoria,</l>
<l>Per non mostrare à secoli novelli</l>
<l>Gli eccessi de gli zij, padre, e fratelli.</l>
</lg>
<lg type="ottava">
<l>Poi c'hebbe à le figure illustri, e conte</l>
<l>Tolto l'honor, c' havean dal vario laccio,</l>
<l>Si trovò in man del Citoriaco monte,</l>
<l>Da misurare il lin tessuto un braccio,</l>
<l>E due, e tre volte ne l'Arannea fronte</l>
<l>(Alzando più, ch'alzar si possa il braccio)</l>
<l>Lasciò cadere il Citoriaco arbusto</l>
<l>Con degno premio al suo lavoro ingiusto.</l>
</lg>
<lg type="ottava">
<l>Maggior non si può fare onta, ò dispetto,</l>
<l>Ch'opra schernir, ch'un fa, conosce, e stima.</l>
<l>L'infelice donzella, che negletto</l>
<l>Vede, e stracciato un vel di tanta stima,</l>
<l>E percosso si sente il volto, e 'l petto,</l>
<l>Prende una fune, e monta à un banco in cima.</l>
<l>Co'l laccio annoda il collo, et una trave,</l>
<l>Poi fida al lino attorto il corpo grave.</l>
</lg>
<lg type="ottava">
<l>Ma pria, che soffogasse il nodo l'alma,</l>
<l>Soccorso à tempo à l' infelice diede</l>
<l>De l'alma Dea la vincitrice palma,</l>
<l>C'hebbe del pender suo qualche mercede.</l>
<l>D'herba, e venen la sua terrena salma</l>
<l>Sparse con presta man dal capo al piede,</l>
<l>Poi disse un novo corpo informa, e prendi,</l>
<l>E vivi venenosa, e tessi, e pendi.</l>
</lg>
<lg type="ottava">
<l>À pena quel venen sopra le sparse,</l>
<l>Che tolse al corpo il grande, il duro, e 'l greve,</l>
<l>Con picciol capo, e ventre à un tratto apparse</l>
<l>Un' animal lanuginoso, e breve,</l>
<l>Un sottil piè venne ogni dito à farse,</l>
<l>Che pende al tetto risupino, e leve,</l>
<l>Dal picciol corpo il lin rende, e lo stame,</l>
<l>Et incatena anchor l'antiche trame.</l>
</lg>
<lg type="ottava">
<l>Tutta la Lidia già freme, e risuona</l>
<l>D'Aranne, e de la Dea di torma, in torma,</l>
<l>E che la tessitrice di Meona</l>
<l>Essercita il suo lin sotto altra forma.</l>
<l>La fama, che di questo il mondo introna,</l>
<l>Stampa da Lidia ogn' hor più lunge l'orma.</l>
<l>Corre per tutto 'l mondo al Sole, e à l'ombra,</l>
<l>E del miser successo il mondo ingombra.</l>
</lg>
<lg type="ottava">
<l>Ogni un si sbigottisce, ogni un risolve,</l>
<l>Che offender l'huom non dee celeste Nume,</l>
<l>Perch'egli ò l'offensore in forma volve,</l>
<l>Che segue in peggior corpo il suo costume,</l>
<l>Overo il fa venir cenere, e polve,</l>
<l>Ó sasso senza mente, e senza lume.</l>
<l>Si sbigottisce il nobile, e la plebe,</l>
<l>Eccetto Niobe allhor Regina in Thebe.</l>
</lg>
<lg type="ottava">
<l>Prima, che 'l matrimonio celebrasse</l>
<l>Niobe co'l Re dolcissimo Anfione,</l>
<l>E che Meonia, e Frigia abbandonasse,</l>
<l>Che lei vestir della carnal prigione,</l>
<l>Visto più volte havea l'Arannee casse</l>
<l>Percoter su la spoglia del Montone,</l>
<l>E con piacer non poco, e maraviglia</l>
<l>Conobbe in altra età la patria figlia.</l>
</lg>
<lg type="ottava">
<l>Ma non però la pena, che rapporta</l>
<l>La fama, che la Dea saggia le diede,</l>
<l>Del suo superbo cor la rende accorta,</l>
<l>De l'empia ambition, che la possiede,</l>
<l>Anzi tanto la gloria la trasporta,</l>
<l>Ch'à quei, che son de la celeste sede,</l>
<l>Cerca involar gl'incensi, e 'l pio costume,</l>
<l>Per arrogarlo al suo non vero Nume.</l>
</lg>
<lg type="ottava">
<l>Chi troppo da gli Dei talvolta impetra</l>
<l>Di troppo alta superbia arma la fronte,</l>
<l>Ella un marito havea, che con la cetra</l>
<l>I sassi dispiccar facea dal monte,</l>
<l>E tanta co'l suo suon condusse pietra,</l>
<l>Tanto pin, tanta sabbia, e tanta fonte,</l>
<l>Che con rocche elevate; e forti mura</l>
<l>La sua Regia città rendè sicura.</l>
</lg>
<lg type="ottava">
<l>Superba andava assai di questa sorte,</l>
<l>Ma molto più, che 'l suo terrestre velo,</l>
<l>E quel del soavissimo consorte</l>
<l>Origine trahean dal Re del cielo.</l>
<l>L'ameno regno suo fertile, e forte,</l>
<l>Sotto temperato ciel fra 'l caldo, e 'l gielo</l>
<l>Pien d'habitanti, e di militia, e d'arte</l>
<l>Nel grande orgoglio suo volse anchor parte.</l>
</lg>
<lg type="ottava">
<l>L'animo le rendea non meno altero,</l>
<l>C'havea si raro, e nobile il sembiante,</l>
<l>Che non havea ne l'artico hemispero</l>
<l>Più venerabil volto, e più prestante,</l>
<l>Ma quel, che fe più indegno il suo pensiero,</l>
<l>E men considerato, e più arrogante,</l>
<l>Fur l'uscite da lei membra leggiadre,</l>
<l>Che felice la fer sopra ogni madre.</l>
</lg>
<lg type="ottava">
<l>Felice lei se conosciuto tanto</l>
<l>Non havesse il suo pregio, e 'l suo favore,</l>
<l>E di quel, che capir può il carnal manto,</l>
<l>Si fosse contentata humano honore,</l>
<l>Si che parlando l' indovina Manto</l>
<l>Creduto havesse al suo fatal furore,</l>
<l>Che ammonendo gli heroi, la plebe, e lei</l>
<l>Cosi scoprì il voler de gli alti Dei.</l>
</lg>
<lg type="ottava">
<l>Hoggi è quel lieto, et honorato giorno,</l>
<l>Che Latona diè fuor Febo, e Diana,</l>
<l>Onde del Sole il dì rimase adorno,</l>
<l>La notte de la Dea casta silvana.</l>
<l>Però cinga d'allor le tempie intorno</l>
<l>Co'l popol suo la nobiltà Thebana,</l>
<l>E le madri, e le mogli, e i figli invochi,</l>
<l>Donando i grati incensi à sacri fochi.</l>
</lg>
<lg type="ottava">
<l>La Dea ne gli occhi miei s'affisa, e mira,</l>
<l>E passa per le luci, e 'l cor mi tocca,</l>
<l>E nel pensier quel, c' hò da dir, m' inspira,</l>
<l>E scopre il suo voler per la mia bocca.</l>
<l>Però la voce, l'organo, e la lira</l>
<l>Tutt'empia d'armonia l'Ismenia rocca,</l>
<l>E si servi ogni modo, ogni atto pio,</l>
<l>Che suol servarsi in venerare un Dio.</l>
</lg>
<lg type="ottava">
<l>La fatal figlia di Tiresia à pena</l>
<l>Havea di questo suon l'aere cosperso,</l>
<l>Ch' ogni mortal, che bee l'onda Ismena,</l>
<l>Diè fede al suo vaticinato verso.</l>
<l>Già la principal piazza è tutta piena</l>
<l>D'invenerabil popolo, e diverso,</l>
<l>E v'han tre altari eretti adorni, e belli,</l>
<l>Uno à la madre, e l' altro à i due gemelli.</l>
</lg>
<lg type="ottava">
<l>Ogni etade, ogni sesso il fato adempie,</l>
<l>Veste ogn'un le più ricche, e ornate spoglie.</l>
<l>Del verde alloro ogn'una orna le tempie,</l>
<l>Ó sia madre, ò sia vergine, ò sia moglie.</l>
<l>Di suoni, e supplicanti voci s'empie</l>
<l>L'aria, s'ornan le vie di fiori, e foglie.</l>
<l>Copron le mura i razzi, e i simulacri</l>
<l>Ardon d' incenso, e mirra i fuochi sacri.</l>
</lg>
<lg type="ottava">
<l>Intanto vien la Imperatrice altera,</l>
<l>Spettabile di gemme, e d'ostro, e d'oro,</l>
<l>La risplendente vista alma, e severa,</l>
<l>Scesa parea dal sempiterno choro.</l>
<l>In mezzo và d'un' honorata schiera</l>
<l>Con maestà, con gratia, e con decoro,</l>
<l>Ma lo sdegno, c'havea nel lume accolto,</l>
<l>Togliea qualche splendore al suo bel volto.</l>
</lg>
<lg type="ottava">
<l>Quando fu in mezzo à l'ampia piazza giunta</l>
<l>D'ogn' intorno girò l'altere luci,</l>
<l>E poi da invidia, e da superbia punta</l>
<l>Cosi diè legge à più honorati Duci.</l>
<l>Tu nobiltà da la tua Dea disgiunta,</l>
<l>Che l'ignorante mio popol conduci,</l>
<l>Porgi l'orecchie à me, lascia la pompa</l>
<l>Pria, che la greggia mia più si corrompa.</l>
</lg>
<lg type="ottava">
<l>Qual folle vanità, quai pensier sciocchi</l>
<l>Dentro, e di fuor v'han tolto il doppio lume?</l>
<l>Che crediate à gli orecchi, più che à gli occhi</l>
<l>Nel venerare un non veduto Nume?</l>
<l>Non sò, che folle error l'alma à ogn'un tocchi,</l>
<l>Ch'à l'altar di Latona il foco allume,</l>
<l>Et io, visibil Diva à l'alma, e à sensi,</l>
<l>Anchor stò senz'altare, e senza incensi.</l>
</lg>
<lg type="ottava">
<l>Facciam pur paragon di tanti, e tanti</l>
<l>Miei pregi con gli honor, ch'adornan lei,</l>
<l>Se l'origine sua vien da Giganti,</l>
<l>Nasce la mia dal Re de gli altri Dei:</l>
<l>Tantalo è 'l padre mio, che sol fra quanti</l>
<l>Mai furo huomini al mondo, e Semidei,</l>
<l>Veduto fu ne la celeste parte</l>
<l>À la mensa mangiar fra Giove, e Marte.</l>
</lg>
<lg type="ottava">
<l>Colei, che nel suo sen già Niobe alberga,</l>
<l>È de le sette Pleiadi sorelle,</l>
<l>Atlante è l'avo mio, le cui gran terga</l>
<l>Sostengon tutto 'l ciel con tante stelle.</l>
<l>L'altro avo è quel, la cui possente verga</l>
<l>Dà nel ciel legge à l'alme elette, e belle,</l>
<l>E per maggior mio honor l' istesso Dio</l>
<l>Si volle in Thebe far socero mio.</l>
</lg>
<lg type="ottava">
<l>Ovunque la ricca Asia dona il letto</l>
<l>À l'onde Frigie, il mio nome corregge,</l>
<l>La region, ch'à Cadmo diè ricetto</l>
<l>Di Niobe, e d'Anfion serva la legge.</l>
<l>Ovunque volgo il mio Reale aspetto</l>
<l>Nel sasso, dove albergo il miglior gregge,</l>
<l>Tutto veggio splendor, tutto thesoro,</l>
<l>Ostro, perle, rubin, smeraldi, et oro.</l>
</lg>
<lg type="ottava">
<l>Aggiungi à questo il mio splendor del viso,</l>
<l>Che mostra, co'l Divin, che vi risplende,</l>
<l>Ch' io de l'elette son del paradiso,</l>
<l>Come sà ogn'un, ch' in me le luci intende.</l>
<l>L'albergo è tutto gioia, e tutto riso,</l>
<l>Altro, che canto, e suon non vi s' intende.</l>
<l>La prole mia dotata d'ogni honore</l>
<l>Sette generi aspetta, e sette nuore.</l>
</lg>
<lg type="ottava">
<l>Vi par ,ch'aggiunga à l'alta gloria nostra</l>
<l>Quella, à cui tant'honor rendete, e fede,</l>
<l>Io parlo de la Dea Latona vostra,</l>
<l>Che si mendica al mondo il padre diede:</l>
<l>Che del sito, ch'al ciel la terra mostra,</l>
<l>Mentre egli intorno la circonda, e vede,</l>
<l>Negò di darne à lei tanto terreno,</l>
<l>Che bastasse à sgravar del parto il seno.</l>
</lg>
<lg type="ottava">
<l>Darle un ricetto minimo non volse</l>
<l>Ne la terra, onde uscì, ne'l mar, ne'l cielo,</l>
<l>Sol la sorella instabil la raccolse,</l>
<l>Quell' isola, che poi fu detta Delo,</l>
<l>La qual dal volto human già si disciolse,</l>
<l>E piuma aerea fe del terreo pelo,</l>
<l>E poi si come piacque al maggior Nume,</l>
<l>Un mobil sasso in mar fe de le piume.</l>
</lg>
<lg type="ottava">
<l>Vagar vedendo Ortigia la sorella,</l>
<l>E ch'ogni loco, ogni terren la scaccia,</l>
<l>Mobile essendo, et vagabonda anch'ella,</l>
<l>Vicino al lito, ove correa, si caccia:</l>
<l>Poi rompe in questi accenti la favella.</l>
<l>Sirocchia mia co' piedi, e con le braccia</l>
<l>Sostienti, e nuota, e monta su'l mio tergo,</l>
<l>Ch' io ti darò sul mobil dorso albergo.</l>
</lg>
<lg type="ottava">
<l>Ben hebbe il suo ascendente quando nacque</l>
<l>Ciascheduna di noi mal fortunato,</l>
<l>Vagabonde ambe siam, si come piacque</l>
<l>Al nostro infausto, inevitabil fato;</l>
<l>Tu vaghi per la terra, et io per l'acque,</l>
<l>E fermar non possiamo il nostro stato,</l>
<l>Ma se 'l mio mobil dorso il tuo piè preme,</l>
<l>Ce n'andrem per lo mar vagando insieme.</l>
</lg>
<lg type="ottava">
<l>Cosi l'essule Dea vostra mendica</l>
<l>Da un'altra sventurata hebbe ricetto,</l>
<l>Vi montò sù con pena, e con fatica,</l>
<l>E senza altra ostitrice, e senza letto</l>
<l>Lucina havendo al partorir nemica,</l>
<l>Che tenea il pugno incatenato, e stretto,</l>
<l>Dopo mill'alti stridi, e mille duoli</l>
<l>Fece al mondo veder due figli soli.</l>
</lg>
<lg type="ottava">
<l>Veder fe al mondo la settima parte</l>
<l>Di quella, che gli hò fatta veder' io,</l>
<l>Considerate dunque à parte, à parte,</l>
<l>Qual' è maggior, ò 'l suo splendore, ò 'l mio.</l>
<l>D'ogni più raro don, che 'l ciel comparte,</l>
<l>Che può felicitar lo stato à un Dio,</l>
<l>Son felice hor, sarò felice sempre,</l>
<l>Mentre rotin del ciel l'eterne tempre.</l>
</lg>
<lg type="ottava">
<l>Chi la felicità negar presente</l>
<l>Può? chi può dubitar de la futura?</l>
<l>L'una, e l'altra sarà perpetuamente,</l>
<l>L'abondanza del ben mi fa sicura.</l>
<l>Tanto beata son, tanto possente,</l>
<l>Che del destin non tengo alcuna cura:</l>
<l>Perch' io maggiore assai son di quell'una,</l>
<l>À cui non può far danno la fortuna.</l>
</lg>
<lg type="ottava">
<l>E quando à questo mio stato tranquillo</l>
<l>Voglia l'empia fortuna esser molesta,</l>
<l>Non potrà mai talmente convertillo.</l>
<l>Che non sia più del suo quel, che mi resta.</l>
<l>Poniam, che contra me spieghi il vessillo,</l>
<l>E che mi toglia anchor più d'una testa,</l>
<l>Non però vincitrice la farei,</l>
<l>Che perdendone molti anchor n'havrei.</l>
</lg>
<lg type="ottava">
<l>E faccia pur l'estremo di sua possa,</l>
<l>Con l'arme di Pandora, e di Bellona,</l>
<l>Non sarò mai si povera, e si scossa,</l>
<l>Com' è la vostra misera Latona,</l>
<l>E quando ingombri anchor l'ottava fossa</l>
<l>L'illustre germe de la mia corona,</l>
<l>Non m'aveggio però, che tanto io caggia,</l>
<l>Che più figli di lei sempre non haggia.</l>
</lg>
<lg type="ottava">
<l>Togliete al vostro volto il verde alloro,</l>
<l>Ch'in cosi vano error v'orna le tempie,</l>
<l>Togliete à queste mura i razzi, e l'oro,</l>
<l>Taccia ogni suon, che l'aria assorda, et empie;</l>
<l>Taccia de Sacerdoti il sacro choro.</l>
<l>Ogni uno il dir de la Regina adempie.</l>
<l>Contra sua voglia ogn'un lascia, e interrompe</l>
<l>Le venerande, et imperfette pompe.</l>
</lg>
<lg type="ottava">
<l>Ma non resta però, ch'entro col core,</l>
<l>E con tacito mormore non faccia</l>
<l>À la figlia di Ceo la turba honore,</l>
<l>Anchor, che le parole asconda, e taccia.</l>
<l>Vede la Dea, con qual profano errore</l>
<l>Colei da l'altar suo la pompa scaccia,</l>
<l>E sdegnata, e fermato il volo in Delo,</l>
<l>Disse à la luce gemina del Cielo.</l>
</lg>
<lg type="ottava">
<l>Ecco io, che di me stessa andava altera</l>
<l>D'haver de i maggior lumi il mondo adorno,</l>
<l>D'ambi voi mia progenie illustre, e vera,</l>
<l>Ond'have il suo splendor la notte, e 'l giorno;</l>
<l>Io, che fuor, ch'à colei, che à l'altre impera,</l>
<l>Non cedo ne l'eterno alto soggiorno,</l>
<l>Son da Donna mortale, ingiusta, e rea</l>
<l>Posta nel mondo in dubbio, s' io son Dea.</l>
</lg>
<lg type="ottava">
<l>Ne solo à l'altar mio fatt'have oltraggio</l>
<l>Di Tantalo la figlia empia, e rubella:</l>
<l>Ma à te, che sei del giorno unico raggio,</l>
<l>E al culto de la tua santa sorella,</l>
<l>Con parlare orgoglioso, e poco saggio,</l>
<l>Mentre rendea con pompa ornata, e bella</l>
<l>À noi tre l'alma Thebe il sacro voto,</l>
<l>Cosi diè legge al suo popol devoto.</l>
</lg>
<lg type="ottava">
<l>Lasciate il sacrificio di colei,</l>
<l>Che partorì in Ortigia i due gemelli,</l>
<l>Non date incensi, come à vostri Dei,</l>
<l>A i due, ch'uscir di lei lumi novelli.</l>
<l>Sacrate à me, che son maggior di lei,</l>
<l>A figli miei più splendidi, e più belli.</l>
<l>Del nome mio fè il maggiore, e poi</l>
<l>I suoi figli morta' prepose à voi.</l>
</lg>
<lg type="ottava">
<l>L' ha fatto à tanto orgoglio alzare il corno</l>
<l>L'haver visto dotato ogni suo parto</l>
<l>Di qualche don, che fa un mortale adorno,</l>
<l>E dopo i dieci haver contato il quarto,</l>
<l>Che con non poca nostra ingiuria, e scorno</l>
<l>Me, che il lume à la notte, e al dì comparto,</l>
<l>Che dò la Luna à l'ombra, al giorno il Sole,</l>
<l>Sterile hà nominata, e senza prole.</l>
</lg>
<lg type="ottava">
<l>Ben s'assomiglia al temerario padre,</l>
<l>Che à mensa fu del sempiterno Duce,</l>
<l>E poi quà giù fra le terrene squadre</l>
<l>I secreti del ciel diede à la luce,</l>
<l>Poi ch'orba osa chiamar la vera madre</l>
<l>De l'una, e l'altra necessaria luce,</l>
<l>E in non temer la dignità superna</l>
<l>Cerca imitar la lingua empia paterna.</l>
</lg>
<lg type="ottava">
<l>Volea pregar la Dea, che del suo orgoglio</l>
<l>Punir volesse la Regina Ismena;</l>
<l>Ma disse Apollo il tuo lungo cordoglio</l>
<l>Altro non fa, che differir la pena.</l>
<l>Sopra di me questa vendetta io toglio.</l>
<l>Ma la Dea, che le tenebre asserena,</l>
<l>Disse, ella anche oltraggiato hà il nome mio,</l>
<l>E parte vò ne la vendetta anch' io.</l>
</lg>
<lg type="ottava">
<l>Il gemino valor, che nacque in Delo</l>
<l>Di strali empie il turcasso, e l'arco prende,</l>
<l>Poi fa scendere un nuvolo dal cielo,</l>
<l>E vi s'asconde dentro, e in aria ascende.</l>
<l>Verso Ponente il novo apparso velo</l>
<l>Il corso affretta, e sopra Eubea già pende,</l>
<l>Quindi dietro à le spalle il mar si lassa,</l>
<l>E verso la città di Cadmo passa.</l>
</lg>
<lg type="ottava">
<l>Non lunge stà dal muro, che fondato</l>
<l>Fù da la cetra, e da la metrica arte</l>
<l>Di mura cinto un pian, che fù già prato</l>
<l>C'hor serve d'essercitio al fiero Marte.</l>
<l>Qui si vede la tela, e lo steccato,</l>
<l>Ingombrano i tornei quell'altra parte,</l>
<l>Qui il prato è da lottar, lì i cerchi, e calli,</l>
<l>Che servono al maneggio de cavalli.</l>
</lg>
<lg type="ottava">
<l>Quei che nacquer di Niobe, e d'Anfione</l>
<l>Di cor, di volto, e di virtute alteri,</l>
<l>Eran venuti al martiale Agone</l>
<l>Sù i più superbi lor Regij destrieri,</l>
<l>Per far del lor valor quel paragone,</l>
<l>Ch'assicura i cavalli, e cavalieri,</l>
<l>E à pena fur nel destinato loco,</l>
<l>Che dier principio al virtuoso gioco.</l>
</lg>
<lg type="ottava">
<l>Damasittone appar sù un turco bianco,</l>
<l>Macchiato tutto il dosso à mosche nere,</l>
<l>Si ferman gli altri, e 'l destro lato, e 'l manco</l>
<l>lngombrano in due liste per vedere.</l>
<l>Il cavalier ne l'uno, e l'altro fianco</l>
<l>In un medesmo tempo il caval fere,</l>
<l>E 'l morso allenta, e al corso si l'affretta,</l>
<l>Che non và si veloce una saetta.</l>
</lg>
<lg type="ottava">
<l>Come il giovane accorto al segno giugne</l>
<l>Non lascia più al caval la briglia sciolta,</l>
<l>Ma 'l ferma, e 'l fren volge à man destra, e 'l pugne</l>
<l>Co'l piè sinistro, e 'n un momento il volta:</l>
<l>Come stampa al contrario in terra l'ugne,</l>
<l>Là il pinge, onde partì la prima volta;</l>
<l>Giugne, e 'l raffrena, e poi ne la destr'anca</l>
<l>Punge il destriero, e 'l fren volge à man manca.</l>
</lg>
<lg type="ottava">
<l>Dove la groppa havea, volge la faccia,</l>
<l>E come l'altro termine rimira,</l>
<l>Non gli dà tempo alcun, di novo il caccia,</l>
<l>E come giunge al segno, il fren ritira,</l>
<l>Lo svolge, e invia per la medesma traccia,</l>
<l>Ne fin' al nono repulon respira,</l>
<l>Dove il ferma, che sbuffa ira, e veleno,</l>
<l>E sbava per superbia, e rode il fieno.</l>
</lg>
<lg type="ottava">
<l>Di Spagna ad un villan preme la sella</l>
<l>Sifilo, ch'al fratel punto non cede,</l>
<l>La spoglia hà il suo caval tutta morella,</l>
<l>Dietro alquanto balzano hà il manco piede,</l>
<l>D' argento una minuta, e vaga stella</l>
<l>In mezzo al volto altier splender si vede,</l>
<l>E zappa, e rigne, e par che dica, io chieggio,</l>
<l>Che non ponga più indugio al mio maneggio.</l>
</lg>
<lg type="ottava">
<l>Con gli sproni, e le polpe egli lo stringe,</l>
<l>E solleva in un punto alta la mano,</l>
<l>E con un salto in aria innanzi il pinge</l>
<l>Quanto può con un salto andar lontano:</l>
<l>Com'hà poi fatto un passo, il ricostringe</l>
<l>A gir per l'aria à racquistare il piano;</l>
<l>E come il mare ondeggia hor basso, hor alto,</l>
<l>E sempre dopo il passo il move al salto.</l>
</lg>
<lg type="ottava">
<l>Con misura, e con arte il tempo ei prende,</l>
<l>Mentre fà, che s'alterni il salto, e 'l passo,</l>
<l>E 'l buon caval, che 'l suo volere intende,</l>
<l>Si move tutto in aria, hor tutto basso</l>
<l>Fin al decimo salto il corso stende,</l>
<l>Poi per non farlo il cavalier si lasso,</l>
<l>Ch'offenda il presto piè, la forte lena,</l>
<l>Al cavallo infiammato il salto affrena.	</l>
</lg>
<lg type="ottava">
<l>Alfenore vien sopra un leardo</l>
<l>Ginnetto, ch'argentato have il mantello,</l>
<l>C'hà leggiadro l'andar, superbo il guardo</l>
<l>Dal capo al piè mirabilmente bello.</l>
<l>A corvette ne vien soave, e tardo,</l>
<l>Poi spicca un salto in aria agile, e snello,</l>
<l>Tutto accolto in un gruppo, e cade, e 'mprime</l>
<l>L'orme del suo cader ne l'orme prime.</l>
</lg>
<lg type="ottava">
<l>Ritorna poi dal salto à le corvette,</l>
<l>E tutto il peso à i piè di dietro appoggia,</l>
<l>Le ben piegate braccia in terra mette,</l>
<l>E dopo alquanti passi in aria poggia,</l>
<l>Poi quando che s'atterri, al piè permette,</l>
<l>Il vestigio di prima il piede alloggia,</l>
<l>E la corvetta à poco à poco acquista</l>
<l>Tanto, che giunge al capo de la lista.</l>
</lg>
<lg type="ottava">
<l>Dove giunto il destrier non fa nov'orma,</l>
<l>Che 'l salto, e 'l corvettar gli vien conteso</l>
<l>Ma tien, secondo il cavalier l'informa,</l>
<l>Dinanzi il destro piede alto sospeso.</l>
<l>E con questa al caval non nova forma</l>
<l>Sostien sopra tre piè tutto il suo peso.</l>
<l>Poi piace al cavalier, che muti stato,</l>
<l>Et alza il primo piè del manco lato.</l>
</lg>
<lg type="ottava">
<l>Mentre la gamba manca egli tien' alta,</l>
<l>Fà danzarlo à man destra senza un piede,</l>
<l>Poi secondo la verga, e 'l piè l'assalta,</l>
<l>Posar la destra, e l'altra alzar si vede,</l>
<l>E pian pian da man destra danza, e salta,</l>
<l>E fa ciò, che lo sprone, e la man chiede.</l>
<l>Al fin il cavalier ferma il suo gioco,</l>
<l>E cede al quarto atteggiatore il loco.</l>
</lg>
<lg type="ottava">
<l>Ismeno di più tempo, e più sicuro,</l>
<l>E di più nervo, e 'n quel mestier più saggio,</l>
<l>Ne vien montato sopra un baio oscuro,</l>
<l>Per dare in quel maneggio il quarto saggio.</l>
<l>I due Partenopei parenti furo,</l>
<l>Che forte, e di magnanimo coraggio</l>
<l>Formaro à quel corsier la spoglia, e l'alma,</l>
<l>Ch'in prova hor vien per riportar la palma.</l>
</lg>
<lg type="ottava">
<l>In questo mezzo à la lotta sfidati</l>
<l>S'eran Fedimo, e Tantalo gemelli,</l>
<l>Et eran sù due barbari montati,</l>
<l>Ch'al mondo non fur mai visti i più belli:</l>
<l>E con le mani essendosi afferrati</l>
<l>Pungono i lor destrier veloci, e snelli,</l>
<l>E corron verso il prato stabilito</l>
<l>Sempre del par senza passarsi un dito.</l>
</lg>
<lg type="ottava">
<l>Con un trotto disciolto s'appresenta</l>
<l>Sopra il caval che si vagheggia Ismeno</l>
<l>Poi fa, che 'l manco sprone il destrier senta,</l>
<l>E gira à un tratto in ver la destra il freno.</l>
<l>Di salto in salto il buon caval s'aventa,</l>
<l>Dov'egli il volge, e cinge un picciol seno,</l>
<l>Forma il caval il giro, e vi stà dentro,</l>
<l>E l'huom possiede ogni hor l' istesso centro.</l>
</lg>
<lg type="ottava">
<l>In un batter di ciglio il giro abbraccia</l>
<l>Il buon caval, mentre obedisce, e ruota,</l>
<l>Già tien la groppa, ove tenea la faccia,</l>
<l>Et in due salti fa tutta la rota:</l>
<l>Pure à man destra il cavaliero il caccia,</l>
<l>Fin, che 'l quarto girar perfetto nota,</l>
<l>Ne in otto salti fa manco, ò soverchio,</l>
<l>Ma preme il punto ù diè principio al cerchio.</l>
</lg>
<lg type="ottava">
<l>Poi verso la sinistra il fren gli tira,</l>
<l>E tutto à un tempo il punge co'l piè destro,</l>
<l>E 'l caval, che l' intende, à un tratto gira</l>
<l>Co' suoi salti à man manca agile, e destro,</l>
<l>Et ad ogni due tempi il punto mira,</l>
<l>Che diè principio al suo cerchio terrestro,</l>
<l>Poi lo svolge à man destra, e giunge à punto</l>
<l>Ogni secondo salto al primo punto.</l>
</lg>
<lg type="ottava">
<l>Come al fin del girar preme l'arena,</l>
<l>Con gli sproni, e le polpe egli lo strigne,</l>
<l>E 'l morso alza, e 'l caval l'intende à pena,</l>
<l>Che con un presto salto al ciel si spigne.</l>
<l>La verga il tocca allhor dietro à la schena,</l>
<l>Gli sproni un palmo lunge da le cigne,</l>
<l>E 'l caval mentre anchor in aria pende,</l>
<l>Una coppia di calci al ciel distende.</l>
</lg>
<lg type="ottava">
<l>Ogni narice havea talmente enfiata,</l>
<l>Et ogni foro suo di modo aperto,</l>
<l>Ch'ogni sua vena si saria contata,</l>
<l>Ogni musculo suo tutto scoperto.</l>
<l>Come ristampa il piè l'arena amata,</l>
<l>Non gli dà tempo il cavaliero esperto,</l>
<l>Con gli sproni, e co'l fren l'estolle in alto,</l>
<l>Co i calci in aria insino al terzo salto.</l>
</lg>
<lg type="ottava">
<l>E sempre che 'l caval la terra fiede,</l>
<l>Tien la medesma arena occulta, e oppressa,</l>
<l>E ne l'orma medesma pone il piede,</l>
<l>La quale havea con l'altro salto impressa,</l>
<l>E per quel, che ne giudica, e ne crede,</l>
<l>Chi vista prima havea la prova istessa,</l>
<l>Havrebbe fatto il quarto salto, e 'l quinto,</l>
<l>Se non havesse un dardo Ismeno estinto.</l>
</lg>
<lg type="ottava">
<l>Con la sorella intanto arriva Apollo,</l>
<l>Che l'arco tien ne l'oltraggiata palma,</l>
<l>Et ecco un dardo, e passa à Ismeno il collo,</l>
<l>E gli toglie il maneggio, il sangue, e l'alma.</l>
<l>Come getta il caval con un sol crollo</l>
<l>Da se la sua poca pietosa salma,</l>
<l>Si mette in fuga, anchor ch'alcun no'l tocchi,</l>
<l>E s' invola in un punto à tutti gli occhi.</l>
</lg>
<lg type="ottava">
<l>Sipilo, che cader vede il fratello</l>
<l>Da l'improviso stral percosso, e morto,</l>
<l>Non sà dolente, s'ei smonti à vedello,</l>
<l>Per dargli (s' anchor vive) alcun conforto,</l>
<l>Ó se cerchi il sicario iniquo, e fello,</l>
<l>Per vendicar sopra di lui quel torto,</l>
<l>Et ecco mentre ei ne dimanda, e grida</l>
<l>Un' altro stral dal nuvolo homicida.</l>
</lg>
<lg type="ottava">
<l>Passa lo strale à l'innocente il petto,</l>
<l>E fa caderlo appresso al suo germano,</l>
<l>Quel, ch'è su'l turco con pietoso affetto</l>
<l>Per non mancar d'officio scende al piano,</l>
<l>E come preme il sanguinoso letto</l>
<l>Un dardo vien da la nemica mano,</l>
<l>Gli dà nel tergo, e giunge sangue à sangue,</l>
<l>E dopo un tremar corto il rende essangue.</l>
</lg>
<lg type="ottava">
<l>Per torre almeno Alfenore dolente</l>
<l>Gli altri fratelli al non veduto inganno,</l>
<l>Sprona il caval fra la confusa gente,</l>
<l>Là dove gli altri due la lotta fanno.</l>
<l>Il buon Ginnetto, che ferir si sente</l>
<l>Da l'uno, e l'altro spron l'argenteo panno,</l>
<l>E prova più benigno, e dolce il morso,</l>
<l>Fa noto à ogn'un quant'è veloce al corso.</l>
</lg>
<lg type="ottava">
<l>Tanto veloci i piè mosse il leardo,</l>
<l>Come il doppio castigo il fianco intese,</l>
<l>C'havria fatto parer quel folgor tardo,</l>
<l>Che Pelia, Ossa, et Olimpo in terra stese:</l>
<l>Ma molto più di lui fu presto il dardo,</l>
<l>Ch' in mezzo al corso à lui le spalle offese,</l>
<l>Ch'in aria uscì da l'homicida nembo,</l>
<l>E morto il fe cadere à i fiori in grembo.</l>
</lg>
<lg type="ottava">
<l>Macchia di caldo sangue i fiori, e l' herba,</l>
<l>E mentre batte il fianco in terra, e more,</l>
<l>Contra la lotta dolcemente acerba</l>
<l>Una saetta vien con più furore,</l>
<l>E passa irrevocabile, e superba</l>
<l>A l'un la destra poppa, à l'altro il core,</l>
<l>Che nel lottare in quello istesso punto</l>
<l>Havean petto con petto ambi congiunto.</l>
</lg>
<lg type="ottava">
<l>Manda Tantalo in aria un' alto strido,</l>
<l>Come nel lato destro il telo il fora,</l>
<l>Ma non può già Fedimo alzare il grido,</l>
<l>Ch'in un momento il calamo l'accora.</l>
<l>Di quei, c' hebbero in Niobe il primo nido,</l>
<l>Il giorno Ilioneo godea anchora,</l>
<l>Il qual piangendo ambe le braccia aperse,</l>
<l>E questi caldi preghi al cielo offerse.</l>
</lg>
<lg type="ottava">
<l>Sommi celesti Dei voi prego tutti,</l>
<l>E voi, che state à queste selve intorno,</l>
<l>Qual si sia la cagion, che v' hà condutti,</l>
<l>Ad oscurare à sei fratelli il giorno,</l>
<l>Lascia alquanto à gli aspri humani lutti</l>
<l>L'anima mia nel suo mortal soggiorno,</l>
<l>À me non già, ma al mio pietoso padre</l>
<l>E à l'infelice mia Regina, e madre.</l>
</lg>
<lg type="ottava">
<l>Già per ben mio la vita io non vi chieggio,</l>
<l>Ch' altro per l'avenir non fia, che pianto,</l>
<l>Anzi amerei, tanto hò timor del peggio,</l>
<l>Di giacer morto à miei fratelli à canto.</l>
<l>Perch'ama il padre mio nel Regal seggio</l>
<l>Un suo figliuol lasciar co'l regio manto,</l>
<l>Prego à salvar di tanti un figlio solo,</l>
<l>Che fia qualche conforto al troppo duolo.</l>
</lg>
<lg type="ottava">
<l>Ben commove lo Dio, che nacque in Delo,</l>
<l>Il prego del garzon, come l'intende,</l>
<l>Ma rivocar l'irrevocabil telo</l>
<l>Non può, ch'è già scoccato, e l'aria fende:</l>
<l>E mentre anchora ei prega, e guarda al cielo,</l>
<l>La fronte à l'infelice il dardo offende,</l>
<l>E l'alma, come in terra ei batte il tergo,</l>
<l>Co'l sangue lascia il suo terreno albergo.</l>
</lg>
<lg type="ottava">
<l>Del popolo il dolor, del mal la fama</l>
<l>Di Niobe à l'infelici orecchie apporta,</l>
<l>Che la succession, ch'ella tant' ama,</l>
<l>Giace su l' herba insanguinata, e morta.</l>
<l>Subito pon la sconsolata, e grama</l>
<l>L'addolorato piè fuor de la porta.</l>
<l>E 'l padre, che l'intende, e à pena il crede,</l>
<l>Anch'ei vi pon lo sventurato piede.</l>
</lg>
<lg type="ottava">
<l>Come la madre infuriata arriva</l>
<l>À l' infelice Martial diporto,</l>
<l>E ne la prole sua pur dianzi viva,</l>
<l>Vede il lume del giorno esser già morto,</l>
<l>Resta d'ogni virtù del senso priva,</l>
<l>Lo splendor vien del volto oscuro, e smorto,</l>
<l>E tramortita presso à i figli cade</l>
<l>Su le vermiglie, e dolorose strade.</l>
</lg>
<lg type="ottava">
<l>Non tramortisce il misero Anfione,</l>
<l>Se ben si duol, che l'animo hà più forte,</l>
<l>Ma del pugnal la punta al core oppone,</l>
<l>E di sua propria man si dà la morte.</l>
<l>De le figlie del Re, de le persone,</l>
<l>Ch'arbitre hor son di cosi crudel sorte.</l>
<l>Piange l' huomo, e si duol con basse note,</l>
<l>La donna alza le strida, e si percuote.</l>
</lg>
<lg type="ottava">
<l>Con acqua fresca, et altri aiuti in vita</l>
<l>Cerca tornar la dolorosa gente</l>
<l>La Regina distesa, e tramortita,</l>
<l>E dopo alquanto spatio si risente,</l>
<l>E stride, e corre, e dove il duol l'invita,</l>
<l>Chiama questo, e quel figlio, che non sente.</l>
<l>Ne piange men la disperata madre</l>
<l>Lo sposo morto suo, de morti Padre.</l>
</lg>
<lg type="ottava">
<l>Ahi quanto questa Niobe era lontana</l>
<l>Da quella Niobe, c'hebbe ardire in Thebe,</l>
<l>Di scacciar ver tre Dei folle, e profana</l>
<l>Dal divin culto i nobili, e la plebe.</l>
<l>Questa, c' hor miserabile, et insana,</l>
<l>Vinta dal gran dolor vacilla, et hebe,</l>
<l>Invidiata già da più felici,</l>
<l>Hor da mover pietà ne suoi nemici.</l>
</lg>
<lg type="ottava">
<l>Mostra la passion, che l'ange, e accora</l>
<l>Con parole insensate, e indegni gesti,</l>
<l>Hor sopra i figli, hor sopra il padre plora,</l>
<l>E trova, e bacia, e chiama hor quelli, hor questi.</l>
<l>Ogni empia, ogni profana al fin dà fuora</l>
<l>Bestemmia contra i Lumi alti, e celesti,</l>
<l>E rivolgendo gli occhi irati al cielo,</l>
<l>Cosi danna la Dea, che regna in Delo.</l>
</lg>
<lg type="ottava">
<l>Qual si sia la cagion, che t' habbia mossa,</l>
<l>Ó trista invidia, ò vendice desio,</l>
<l>Latona empia, e superba, à render rossa</l>
<l>Quest' herba, e questi fior del sangue mio,</l>
<l>Ingiustissima sei quanto si possa,</l>
<l>Poi che sceglier non sai l'empio dal pio,</l>
<l>Qual ragion danna il sangue de miei figli</l>
<l>À fare à questi prati i fior vermigli.</l>
</lg>
<lg type="ottava">
<l>S'invidia havevi à me de la mia prole,</l>
<l>Si regia, si magnanima, e si bella,</l>
<l>Dovevi contra me l'acceso Sole</l>
<l>Mover con la pestifera sorella.</l>
<l>Ver questa sventurata, c'hor si dole,</l>
<l>Dovean tirar la freccia ingiusta, e fella,</l>
<l>C' havriano à l' invidiata i giorni sui</l>
<l>Tolti, e gli honor senza far danno altrui.</l>
</lg>
<lg type="ottava">
<l>Se desio di vendetta à cio ti spinse,</l>
<l>Ingiustissimo sdegno il cor t' accese,</l>
<l>Che 'l figlio mio la tua vendetta estinse,</l>
<l>Ch' innocente, e leal mai non t'offese;</l>
<l>E se pur la mia gloria ti costrinse,</l>
<l>Dovevi contra me volger l'offese,</l>
<l>Ch' in tutto ingiusto, è chi vendetta prende</l>
<l>D'un, che si stà in disparte, e non offende.</l>
</lg>
<lg type="ottava">
<l>Ecco hai pur tutto havuto il tuo contento,</l>
<l>Satiati del mio pianto, e del mio duolo,</l>
<l>Poi ch' in mio danno il vital lume hai spento</l>
<l>Dal primo insino à l'ultimo figliuolo.</l>
<l>Godi da poi, che più spirar non sento</l>
<l>Per dargli il mio bel regno, un figlio solo,</l>
<l>Ridi vedendo i miei gioiosi luoghi</l>
<l>Mostrare il lor dolor con sette roghi.</l>
</lg>
<lg type="ottava">
<l>Trionfa poi c' hai vinto alta, e superba,</l>
<l>E siano i miei lamenti i tuoi trofei,</l>
<l>Anzi il mio honore anchor salvo si serba,</l>
<l>Che son due figli i tuoi, son sette i miei.</l>
<l>E sono in questa mia fortuna acerba</l>
<l>Maggior di te, che fortunata sei,</l>
<l>E anchora in queste sorti adverse, et atre</l>
<l>Di più figli di te mi chiamo matre.</l>
</lg>
<lg type="ottava">
<l>Mentre contra la Dea Niobe ragiona,</l>
<l>E chiama le sue voglie ingiuste, et empie</l>
<l>Superba una saetta in aere suona,</l>
<l>Ch' ogni altra, fuor che lei di terror empie.</l>
<l>La freccia de la figlia di Latona</l>
<l>Stride, e percote Fitia ne le tempie,</l>
<l>La qual con viso lagrimoso, e bello</l>
<l>Sopra il corpo piangea d' un suo fratello.</l>
</lg>
<lg type="ottava">
<l>Con vesti oscure, misere, e dolenti</l>
<l>Eran corse à veder tanta ruina,</l>
<l>Empiendo il ciel di strida, e di lamenti</l>
<l>Le figlie de la misera Reina;</l>
<l>E con diversi, e dolorosi accenti</l>
<l>Sopra i morti tenean la testa china,</l>
<l>E parlavano al corpo senza l'alma,</l>
<l>Battendo il petto, e 'l volto, e palma à palma.</l>
</lg>
<lg type="ottava">
<l>Come la freccia ingiuriosa offende</l>
<l>Innanzi à la scontenta genitrice,</l>
<l>E morta l'innocente figlia rende,</l>
<l>Novello oltraggio al suo stato infelice,</l>
<l>D'ira maggior contra la Dea s' accende,</l>
<l>E la biasma, l'ingiuria, e maledice,</l>
<l>Et ecco à l' improviso un' altro strale</l>
<l>Passa Pelopia, e giunge male à male.</l>
</lg>
<lg type="ottava">
<l>Co i crini sparsi il lagrimoso lume</l>
<l>Havea nel primo figlio intento, e fiso,</l>
<l>Quando battendo il dardo altier le piume</l>
<l>Ferille il capo, e scolorolle il viso.</l>
<l>Che non oltraggi più l'irato Nume</l>
<l>Prega Niobe Nerea con saggio aviso,</l>
<l>E con vive ragioni la conforta,</l>
<l>Che cerchi di salvar chi non è morta.</l>
</lg>
<lg type="ottava">
<l>Mentre l'accorta vergine Nerea</l>
<l>Move alquanto la madre, e 'l cor le tocca:</l>
<l>L'irata man de la triforme Dea</l>
<l>L'arma terza mortal da l' arco scocca,</l>
<l>E mentre verso il ciel la fan men rea</l>
<l>Le ragion, c' hà la figlia escon di bocca,</l>
<l>Passa lo strale il core à la donzella,</l>
<l>E le toglie la vita, e la favella.</l>
</lg>
<lg type="ottava">
<l>La sventurata madre, che si vede</l>
<l>Toglier dal terzo stral la terza figlia,</l>
<l>E che i futuri calami prevede,</l>
<l>Si graffia, si percote, e si scapiglia:</l>
<l>E mentre straccia il crine, e 'l petto fiede,</l>
<l>Rende del sangue suo l' herba vermiglia</l>
<l>Un' altra più innocente, e più fanciulla,</l>
<l>L'ultima, ch'era uscita de la culla.</l>
</lg>
<lg type="ottava">
<l>Vede dopo costei cader la quinta,</l>
<l>Dopo la quinta insanguinar la sesta.</l>
<l>Onde, perche non sia l'ultima estinta,</l>
<l>La madre in tutto disperata, e mesta,</l>
<l>Trovandosi slacciata, inconta, e scinta,</l>
<l>L' asconde sotto il lembo de la vesta,</l>
<l>E di se falle, e de la vesta scudo,</l>
<l>E piange, e dice al nembo oscuro, e crudo.</l>
</lg>
<lg type="ottava">
<l>Deh moviti à pietà contrario nembo,</l>
<l>Ch'animi si crudeli ascondi, e serri,</l>
<l>E prega per costei, ch' ho sotto al lembo,</l>
<l>Si che nova saetta non l'atterri.</l>
<l>Di quattordici germi del mio grembo</l>
<l>Salvane un sol da gli nemici ferri:</l>
<l>Si che non secchin l'ultima radice</l>
<l>Di questa sventurata genitrice.</l>
</lg>
<lg type="ottava">
<l>Deh chiedi nembo pio questo per merto,</l>
<l>Se forse gli empi Dei celi di Delo,</l>
<l>D'haver tenuto il lor arco coperto</l>
<l>Dentro del tuo caliginoso velo.</l>
<l>Delia intanto à la cocca il pugno aperto</l>
<l>Dato havea il volo à l'infelice telo.</l>
<l>Fende l' irato strale il cielo, e stride,</l>
<l>E la coperta figlia à Niobe uccide.</l>
</lg>
<lg type="ottava">
<l>Tosto, che ne le figlie amate, e morte</l>
<l>Ferma la madre misera la luce,</l>
<l>E i dolci, e i cari suoi figli, e consorte</l>
<l>Vede giacer distesi, e senza luce:</l>
<l>Lo stupor, e 'l dolor l'ange si forte,</l>
<l>Che più per gli occhi suoi Febo non luce.</l>
<l>E lo stupore in lei si fa si intenso,</l>
<l>Che stupido rigor le toglie il senso.</l>
</lg>
<lg type="ottava">
<l>Il crin, che sparso havea pur dianzi il vento,</l>
<l>Hor se vi spira, ben mover non puote,</l>
<l>Stassi ne' tristi lumi il lume spento,</l>
<l>Le lagrime di marmo ha ne le gote.</l>
<l>Il palato, la lingua, il dente, e 'l mento,</l>
<l>Il core, il sangue, e l'altre parti ignote</l>
<l>Son tutti un marmo, e si di senso è privo,</l>
<l>Che l' imagine sua null' hà di vivo.</l>
</lg>
<lg type="ottava">
<l>Da ragionar materia al mondo offerse</l>
<l>L'estirpata prosapia d'Anfione.</l>
<l>E contra Niobe ogn' un le labra aperse,</l>
<l>Che troppa hebbe di se presuntione.</l>
<l>Ma quasi il mar, la terra, e 'l ciel disperse</l>
<l>L'orgoglio de l' Eolia regione,</l>
<l>Per quel, ch' Euro, Volturno, e Subsolano</l>
<l>De la moglie parlar del Re Thebano.</l>
</lg>
<lg type="ottava">
<l>Poi ch' à la mensa d' Eolo assai parlato</l>
<l>Fu de figli incolpevoli, e di lei,</l>
<l>E da tutti il suo orgoglio fu dannato,</l>
<l>Ch' osò di far se pari à sommi Dei:</l>
<l>Il vento Oriental tutto infiammato</l>
<l>Forse da soavissimi Liei,</l>
<l>Questa parola ingiuriosa, e sciocca</l>
<l>Si lasciò con grand' ira uscir di bocca.</l>
</lg>
<lg type="ottava">
<l>Troppo è superbo, troppo si presume</l>
<l>Questo popol d'Europa altero, et empio,</l>
<l>Poi ch'osa torre al già beato Nume</l>
<l>I sacrificij, i sacerdoti, e 'l tempio.</l>
<l>E ben perduto havea l'interno lume</l>
<l>Costei, degna di questo, e maggior scempio,</l>
<l>Poi c'hebbe ardir di comperarsi à quella,</l>
<l>Che diede al mondo il Sole, e la sorella.</l>
</lg>
<lg type="ottava">
<l>E del ciel maravigliomi non poco,</l>
<l>Che 'l motor, che la sù regge la verga,</l>
<l>Non dia tutta l' Europa à fiamma, e à foco,</l>
<l>E co i folgori suoi non la disperga,</l>
<l>E non le tolga il giorno, e 'l proprio loco,</l>
<l>E nel più alto mar non la sommerga,</l>
<l>Si che per l'avenir non parturisca</l>
<l>Chi tanto si presuma, e tanto ardisca.</l>
</lg>
<lg type="ottava">
<l>Non potè sopportar Favonio altero</l>
<l>L'insolente parlar del suo fratello,</l>
<l>Ne che 'l popol del suo superbo impero</l>
<l>Empio nomare osasse, e à Dio rubello:</l>
<l>Da giovane tu parli, e da leggiero,</l>
<l>Gli disse con un sguardo oscuro, e fello,</l>
<l>E danni la mia patria ingiustamente</l>
<l>Più devota, e più pia de l' Oriente.</l>
</lg>
<lg type="ottava">
<l>Biasmando l'alme mie, le tue condanni,</l>
<l>Perche colei, c'hebbe Latona à sdegno,</l>
<l>Fu data al giorno, et à gli humani affanni</l>
<l>Da la Frigia ne l'Asia entro al tuo regno.</l>
<l>Se le vestì la Frigia i terrei panni,</l>
<l>In Thebe fe l'atto profano, e indegno,</l>
<l>(Diss' Euro) e apprese à disprezzar i Numi</l>
<l>Da gli alteri d'Europa empi costumi.</l>
</lg>
<lg type="ottava">
<l>Dissero allhor Favonio, Africo, e Coro,</l>
<l>Che senton da si barbare parole</l>
<l>L'Occidente biasmar la patria loro,</l>
<l>La patria, ch'ogni sera alberga il Sole;</l>
<l>Perche possa veder lo Scita, e 'l Moro,</l>
<l>Che 'l marmo, che co'l pianto anchor si dole,</l>
<l>Da l'Asia hebbe il primier manto terreno,</l>
<l>Facciamla andar per l'aria al patrio seno.</l>
</lg>
<lg type="ottava">
<l>E cosi salverem con forza ultrice</l>
<l>L'honor de la contrada Occidentale,</l>
<l>E ogn'un vedrà, che l'Asia è la radice</l>
<l>Del dispregio celeste, e d'ogni male.</l>
<l>Sorride allhor Volturno, et Euro, e dice;</l>
<l>Se 'l nostro irato soffio il marmo assale,</l>
<l>Farem veder la statua di colei</l>
<l>Sù i monti d' Occidente Pirenei.</l>
</lg>
<lg type="ottava">
<l>Il superbo parlar, l'ira, e 'l furore</l>
<l>Multiplicò di sorte, e quinci, e quindi,</l>
<l>Che de l'albergo d'Eolo volar fuore</l>
<l>Bravando i venti Occidentali, e gl'Indi.</l>
<l>La superbia d' Europa in dishonore</l>
<l>De l'Asia, il sasso rio vuol mover' indi,</l>
<l>E darla al monte suo per l'aria à volo,</l>
<l>Se ruinar devesse il doppio polo.</l>
</lg>
<lg type="ottava">
<l>Eolo per porre à quell'orgoglio il morso,</l>
<l>Li richiamava al regio albergo in vano,</l>
<l>Ma quei per l'aria havean già preso il corso,</l>
<l>E facean tremar Lipari, e Vulcano.</l>
<l>Hebber gli Orientali in lor soccorso</l>
<l>L'horribil Borea de la destra mano,</l>
<l>Ne la pugna à man manca hebber consorte</l>
<l>L' inventor de la peste, e de la morte.</l>
</lg>
<lg type="ottava">
<l>Come l'altier Favonio entrato sente</l>
<l>Sirocco, et Aquilon con gli Euri in lega,</l>
<l>Fa chiamare in favor de l'Occidente</l>
<l>Afraustro da man destra, e seco il lega.</l>
<l>Da man sinistra Circio anchor consente</l>
<l>À Coro, che con caldo affetto il prega,</l>
<l>Disposti in tutto por la sassea fronte</l>
<l>Su'l patrio, ond'uscì già Sipilo monte.</l>
</lg>
<lg type="ottava">
<l>Fende un meridian il mare Egeo,</l>
<l>Che pon fra l'Asia, e fia l'Europa il segno.</l>
<l>Gli aerei Venti, i quai produsse Astreo</l>
<l>Che di quà da tal linea hanno il lor regno,</l>
<l>Contra il furor del soffio Nabateo,</l>
<l>In favor di Favonio armar lo sdegno.</l>
<l>Ma quei, che verso l'Asia han lor ricetto,</l>
<l>Per gli Euri il soffio lor trasser dal petto.</l>
</lg>
<lg type="ottava">
<l>Il caldo Noto in lega entrar non volse,</l>
<l>Ne il freddo opposto à lui Settentrione,</l>
<l>Ma di star neutro l'uno, e l'altro tolse</l>
<l>À guardia de la propria regione.</l>
<l>Poi ch'ogn'un nel suo regno si raccolse,</l>
<l>Prima, che si venisse al paragone,</l>
<l>Noto, il cui grembo, e crin continuo piove,</l>
<l>Fece del suo valor l'ultime prove.</l>
</lg>
<lg type="ottava">
<l>Con procelle acerbissime, e frequenti</l>
<l>Manda ne l'aere un tempestoso grido,</l>
<l>E par, che dica à gli sfidati venti,</l>
<l>Non date noia al mio superbo lido.</l>
<l>Alcuno in danno mio soffiar non tenti,</l>
<l>S'ama sicuro star nel proprio nido.</l>
<l>E 'n questa guisa egli si mostra, e sforza,</l>
<l>Per assicurar se da l' altrui forza.</l>
</lg>
<lg type="ottava">
<l>Settentrion, che 'l grido horribil sente,</l>
<l>E 'l tempestar, ch'assorda, e oscura il giorno,</l>
<l>Ch' irato offende il suo regno possente</l>
<l>Per dritta linea in suo dispregio, e scorno;</l>
<l>Con ogni suo poter se ne risente,</l>
<l>E soffia in dishonor del mezzo giorno.</l>
<l>E i neutri, che volean starsi in disparte,</l>
<l>Son primi à dar principio al fiero Marte,</l>
</lg>
<lg type="ottava">
<l>Favonio de l'occaso Imperadore,</l>
<l>Che vede i due, c'han già ingombrato il cielo,</l>
<l>Pensando in aria alzar in lor disnore</l>
<l>Colei, ch'in Thebe asconde un sasseo velo,</l>
<l>Mostra co i colligati il suo furore</l>
<l>Contra lei, che sprezzò gli Dei di Delo,</l>
<l>E ne l'incontro un vortice, un fracasso</l>
<l>Fan, che per forza in aria alzano il sasso.</l>
</lg>
<lg type="ottava">
<l>L'Imperador contrario Subsolano,</l>
<l>Ch'à punto havea disposti i suoi consorti,</l>
<l>Acciò che 'l soffio Hibero co'l Germano</l>
<l>In Asia il marmo heretico non porti,</l>
<l>E vegga il mondo manifesto, e piano,</l>
<l>Che i venti Orientali son più forti,</l>
<l>Soffia contra Occidente per vetare</l>
<l>À la statua infedel, che passi il mare.</l>
</lg>
<lg type="ottava">
<l>Chi potria mai contar l'orgoglio, e l' ira,</l>
<l>Che la terra distrugge, e 'l cielo assorda?</l>
<l>Nel mondo d' ogni lato il vento spira,</l>
<l>Con rabbia tal d'haver l'honore ingorda,</l>
<l>Che nel superbo incontro à forza gira,</l>
<l>Mentre il nemico al suo voler discorda,</l>
<l>Che poi ch'aperto il passo alcun non trova,</l>
<l>È forza, ch'à girar l'un l'altro mova.</l>
</lg>
<lg type="ottava">
<l>Alza il rapido giro arbori, e glebe,</l>
<l>E van per l'aria come havesser l'ali,</l>
<l>Tutti inalzano al cielo intorno à Thebe</l>
<l>I rustici, gli aratri, e gli animali.</l>
<l>Le più debili case de la plebe</l>
<l>Cadono addosso à miseri mortali,</l>
<l>E fu ben forte quel palazzo, e duro,</l>
<l>Che restò da tant'impeto sicuro.</l>
</lg>
<lg type="ottava">
<l>La superbia d'Europa, che vuol porre</l>
<l>L'effigie di colei nel patrio monte,</l>
<l>Comincia con più forza il fiato à sciorre</l>
<l>Contra l'opposto al suo corso orizonte,</l>
<l>E 'l marmo di colei, che 'l mondo abhorre,</l>
<l>Ha già spinto nel ciel di Negroponte.</l>
<l>Contrastan gli Euri, e l'infiammata guerra</l>
<l>Le selve, i tempij, e le cittadi atterra.</l>
</lg>
<lg type="ottava">
<l>L'Occidental possanza ogn' hor rinforza</l>
<l>De figli superbissimi d'Astreo,</l>
<l>E passano Eubea tutta per forza,</l>
<l>E portano colei su' l mare Egeo.</l>
<l>La squadra Orientale anchor si sforza</l>
<l>Scacciar da l' Asia il marmo ingiusto, e reo,</l>
<l>E mentre sopra il mar l'un l'altro assale,</l>
<l>Fan gir fin' à le stelle il fuso sale.</l>
</lg>
<lg type="ottava">
<l>Favonio havria per por ne l'Asia il sasso,</l>
<l>Da Thebe fatto 'l gir verso Andro, e Tino,</l>
<l>Ma vuol, che drizzi à la sua patria il passo</l>
<l>Ver Greco à quanto il torbido Garbino:</l>
<l>E già fa l'Aquilon parer più lasso,</l>
<l>Ch' à la statua impedir cerca il camino,</l>
<l>Già mal suo grado altero, e pertinace,</l>
<l>Ver l' isola di Scio drizzar la face.</l>
</lg>
<lg type="ottava">
<l>Il rapido girar, ch' in aria fanno,</l>
<l>Tiran per forza in su le maggior navi,</l>
<l>Et à l'altissimo ethere le danno,</l>
<l>Anchor che sian di merci onuste, e gravi.</l>
<l>Altezza in lor le Cicladi non hanno,</l>
<l>Che 'l mar non le soverchi, e non le lavi;</l>
<l>I vortici de venti ne lor grembi</l>
<l>Portano un' altro mare in seno à nembi.</l>
</lg>
<lg type="ottava">
<l>Nel più profondo letto il romor sente</l>
<l>L'altiero Dio, che 'l mare have in governo,</l>
<l>E mostra il capo fuor co'l suo tridente,</l>
<l>E parla à quei, che fan l'horribil verno;</l>
<l>V'arma tanta fiducia, empi la mente,</l>
<l>Che dobbiate il mio nome havere à scherno,</l>
<l>Per havervi vestito il volto humano</l>
<l>La superba prosapia di Titano.</l>
</lg>
<lg type="ottava">
<l>Detto havria loro anchor, dite al Re vostro,</l>
<l>Che l' imperio del mar non tocca à lui,</l>
<l>Ma 'l tridente, e 'l marin governo è nostro,</l>
<l>E che 'l concesse già la sorte à nui:</l>
<l>Regga egli in quei gran sassi il sasseo chiostro,</l>
<l>Dove imprigiona à tempo i venti sui,</l>
<l>Quivi chiuda d'Astreo l'altero figlio,</l>
<l>Quivi possa il suo imperio, e 'l suo consiglio.</l>
</lg>
<lg type="ottava">
<l>Ma à pena egli dà fuor le prime note,</l>
<l>Che l'impeto de venti con tal forza</l>
<l>Le tempie, il volto, e 'l tergo gli percote,</l>
<l>Ch'à ritornar nel cupo mar lo sforza.</l>
<l>Tre volte fuor de l'aggirate rote</l>
<l>Vede portar l'immarmorata scorza,</l>
<l>E tre volte và giù, ne vuol per sorte,</l>
<l>Ch' il lor giro il rapisca, e in aria il porte.</l>
</lg>
<lg type="ottava">
<l>Sparse l'alme Nereide il verde crine</l>
<l>Nel più basso del mare atro soggiorno,</l>
<l>Plangon l'irreparabili ruine,</l>
<l>Che struggono il lor regno intorno, intorno.</l>
<l>Portuno, e l'altre deità marine</l>
<l>Non pensan più di rivedere il giorno,</l>
<l>Ma che sian giunti i tempi oscuri, e felli,</l>
<l>Che 'l Chaos, che fu già, si rinovelli.</l>
</lg>
<lg type="ottava">
<l>Strugge il furor, che l'Occidente spira,</l>
<l>Ovunque hà imperio la contraria parte,</l>
<l>E fa, che 'l primo mobile non gira,</l>
<l>E più veloce andar Saturno, e Marte.</l>
<l>Giove saper vuol la cagione, e mira</l>
<l>Tutte l'opre terrene in aria sparte,</l>
<l>E buoi, pesci, et aratri, e sassi, e travi,</l>
<l>E in mezzo al foco star l'onde, e le navi.</l>
</lg>
<lg type="ottava">
<l>Riguarda meglio, e vede, che la guerra</l>
<l>De gli Euri, e de la parte à lor contraria,</l>
<l>Distrugge à fatto gli huomini, e la terra,</l>
<l>E 'l regno salso, e 'l foco, e 'l cielo, e l'aria.</l>
<l>Subito in mano ogni saetta afferra,</l>
<l>Ch'esser più suole à noi cruda aversaria,</l>
<l>E, perche ogn'un del par la penna senta,</l>
<l>Folgori quinci, e quindi à un tratto aventa.</l>
</lg>
<lg type="ottava">
<l>Il mormorar de venti è di tal suono,</l>
<l>E 'l soffio è si veloce, oscuro, e forte,</l>
<l>Che'l balen non appar, non s'ode il tuono,</l>
<l>Anzi gl'irati Dei soffian di sorte,</l>
<l>Che rimandati al cielo i fuochi sono,</l>
<l>E se fosser gli Dei soggetti à morte,</l>
<l>La patria in modo urtar superna, et alma,</l>
<l>C'havriano à più d'un Dio levata l'alma.</l>
</lg>
<lg type="ottava">
<l>Confuso Giove stà con gli altri Dei,</l>
<l>Non han rimedio al lor propinquo danno,</l>
<l>Il folgor più non val, che i venti rei</l>
<l>Contra il folgorator tornare il fanno.</l>
<l>Contra il voler de venti Nabatei</l>
<l>Gl' Iberi à l'Asia già la statua danno:</l>
<l>Ch'ad onta del terribile Aquilone</l>
<l>Sopra Eritrea Libecchio al fin la pone.</l>
</lg>
<lg type="ottava">
<l>Quanto l'orgoglio cresce d'Occidente,</l>
<l>Tanto manca la forza de nemici,</l>
<l>Già fan contra il voler de l'Oriente</l>
<l>Volar colei sù le Smirnee pendici.</l>
<l>Restar non può più Borea à l' insolente</l>
<l>Africo, che fa i marmi empi, e infelici</l>
<l>Volar contr' Hermo , e si il nemico infesta,</l>
<l>Ch'al fin su'l monte Sipilo l'arresta.</l>
</lg>
<lg type="ottava">
<l>Vedendo Subsolano il marmo posto</l>
<l>Su'l monte patrio de la donna altera,</l>
<l>Mutando in un momento il suo proposto,</l>
<l>Fa ritirar la congiurata schiera.</l>
<l>S'acchetò anchor l' Imperadore opposto,</l>
<l>E fer l'aria restar vacua, e leggiera.</l>
<l>Cominciò allhora il piover de le travi,</l>
<l>De sassi, d'animai, d'huomini, e navi.</l>
</lg>
<lg type="ottava">
<l>Fecero à gli antri lor Regij Sicani</l>
<l>La sera i venti al lor Signor ritorno,</l>
<l>Ch'irato gli afferrò con le sue mani,</l>
<l>E li serrò nel solito soggiorno.</l>
<l>Fan di natura quei leggieri, e vani</l>
<l>Hor pace, hor guerra mille volte il giorno,</l>
<l>Ne d'Eolo la prigione horrenda, e scura</l>
<l>Render può saggia mai la lor natura.</l>
</lg>
<lg type="ottava">
<l>Ogn'un, ch'in torre ben fondata, e forte,</l>
<l>Ó in qualche fossa sotterranea, ò speco,</l>
<l>Da venti restò salvo, e dà la morte,</l>
<l>Trema anchor di quel tempo horrendo, e cieco;</l>
<l>E rende gratie à la celeste corte,</l>
<l>Ma molto più di tutti il Frigio, e 'l Greco:</l>
<l>Che san, che 'l marmo infido di colei</l>
<l>Piange anchor la vendetta de gli Dei.</l>
</lg>
<lg type="ottava">
<l>Vedendo tutti, che 'l Divin giudicio</l>
<l>Sparso del sangue Regio havea le glebe,</l>
<l>Di novo ritornaro al sacrificio</l>
<l>Non sol la donna, e l'huom, c'habita in Thebe,</l>
<l>Ma vennero à honorare il santo officio</l>
<l>Da tutta Grecia i nobili, e la plebe.</l>
<l>Dove sacrar con canti, odori, e lumi</l>
<l>Tre altari à tre da Thebe offesi Numi.</l>
</lg>
<lg type="ottava">
<l>E come avien, che 'l più prossimo essempio</l>
<l>Torna à memoria altrui le cose antiche,</l>
<l>Dicean ridotte in un canton del tempio</l>
<l>Molt'anime prudenti al cielo amiche;</l>
<l>Ch'ogn'un che cerca, è troppo ingiusto, et empio,</l>
<l>L'alme elette del ciel farsi nemiche:</l>
<l>E ricordavan molti essempi, e pene</l>
<l>Successe altrui per contraporsi al bene.</l>
</lg>
<lg type="ottava">
<l>Sedea un vecchio fra quei molto prudente,</l>
<l>C'havea grave l'aspetto, e le parole,</l>
<l>Ben ch'al mondo il donò d'oscura gente</l>
<l>La fertil region, ch' anchor si dole</l>
<l>Del mostro inespugnabile, e possente,</l>
<l>À cui levò Bellerofonte il Sole.</l>
<l>Ma l'età, e la prudenza, e 'l ricco panno</l>
<l>Degno il facea d'ogni honorato scanno.</l>
</lg>
<lg type="ottava">
<l>Questi, secondo i vecchi han per costume</l>
<l>Di raccontar Ie cose de lor tempi,</l>
<l>Disse. di questo, e quel deriso Nume</l>
<l>Infiniti contar si ponno essempi:</l>
<l>Ma poi c'hoggi Latona, e 'l doppio lume</l>
<l>Honoran questi altari, e questi tempi,</l>
<l>Ti vò contar come nel Licio regno</l>
<l>Vinse la stessa madre un' altro sdegno.</l>
</lg>
<lg type="ottava">
<l>Essendo il padre mio già carco d'anni,</l>
<l>E me vedendo esser adulto, e forte,</l>
<l>Ne più potendo quei soffrire affanni,</l>
<l>Ond'ei già migliorò la nostra sorte,</l>
<l>Disse. per proveder figlio à quei danni,</l>
<l>Che ti può dar la mia propinqua morte,</l>
<l>È ben, che quel riposo, onde tu vivi,</l>
<l>Doni al tuo vecchio padre, e te ne privi.</l>
</lg>
<lg type="ottava">
<l>I vò per l'avenir darti il governo</l>
<l>Di quelle facultà, ch'al nostro stato</l>
<l>Furo acquistate dal sudor paterno</l>
<l>Con modo ragionevole, e lodato.</l>
<l>Andar convienti in un paese esterno,</l>
<l>Ma non fuora però del Licio stato,</l>
<l>Ma dove hoggi il mercante il passo intende,</l>
<l>Però ch'altri vi compra, altri vi vende.</l>
</lg>
<lg type="ottava">
<l>Tu sai, c'ho tratto sempre quel sostegno,</l>
<l>Che chiede à noi la vita, e la natura,</l>
<l>Da quel lodato culto, utile, e degno,</l>
<l>Che serve à l'arte de l'agricoltura.</l>
<l>Manca hor de buoi quell'incurvato legno,</l>
<l>Cui fa la punta il vomero più dura,</l>
<l>Ch'al caldo Sol de la stagion, che miete,</l>
<l>Sentir soverchio caldo, e troppa sete.</l>
</lg>
<lg type="ottava">
<l>Questa chiave è custodia al poco argento,</l>
<l>Che del venduto gran trassi pur dianzi:</l>
<l>Quest'altre son del vino, e del frumento,</l>
<l>Toglile tutte, e reggi per l'innanzi.</l>
<l>Dammi in vecchiezza mia questo contento,</l>
<l>Fà, che 'l tuo studio il mio consiglio avanzi,</l>
<l>Provedi à gli otiosi aratri i buoi,</l>
<l>Poi reggi il patrimonio come vuoi.</l>
</lg>
<lg type="ottava">
<l>Secondo ei mi comanda, il peso io prendo</l>
<l>Di rinovar de buoi la mandra morta,</l>
<l>E sopra un picciol mio ronzino ascendo,</l>
<l>Come lo stato mio d'allhor comporta:</l>
<l>E dove ei disse, al mio camino intendo</l>
<l>Con una, che mi diè, prudente scorta:</l>
<l>Questi era agricoltor di qualche merto,</l>
<l>Nel rurale essercitio molto esperto.</l>
</lg>
<lg type="ottava">
<l>Veggiamo in mezzo à un lago il terzo giorno</l>
<l>Un ben composto, et elevato altare,</l>
<l>Che posa sopra un piedestallo adorno</l>
<l>Di marmi, e di colonne illustri, e rare,</l>
<l>Tal, ch'à le canne à lui cresciute intorno</l>
<l>Più di due braccia fuor superbo appare.</l>
<l>Smonta del suo ronzino il Duca mio,</l>
<l>E s' inginocchia à venerar quel Dio.</l>
</lg>
<lg type="ottava">
<l>Anch'io seguendo il suo divoto essempio</l>
<l>Smonto, m'inchino, e fiso intendo il lume,</l>
<l>E dico ver l'altar, che non hà tempio.</l>
<l>Qual tu ti sia non cognito à me Nume,</l>
<l>Fa, ch'in questo viaggio il ladro, e l'empio</l>
<l>Ver noi non servi il suo crudo costume.</l>
<l>E la stessa dò fuor parola fida,</l>
<l>Che sento dire à la mia saggia guida.</l>
</lg>
<lg type="ottava">
<l>Ben è quel padre aventuroso, e saggio,</l>
<l>Che cerca provedere al rozzo figlio,</l>
<l>Di scorta, c'abbia à Dio volto il coraggio,</l>
<l>E c'honorato à lui porga consiglio.</l>
<l>Ch'ella è cagion, che nel mortal viaggio</l>
<l>Non cerca haver dal ciel l'eterno essiglio,</l>
<l>E nel cospetto altrui tal mostra il core,</l>
<l>Che 'l fa degno di laude, e d'ogni honore.</l>
</lg>
<lg type="ottava">
<l>Mentre per rimontar levo alto il piede,</l>
<l>Per gire al mio camin con l'altrui piante,</l>
<l>Veggio un, che verso noi camina à piede,</l>
<l>E come al santo altar si vede avante,</l>
<l>China l'humil ginocchio, e mercè chiede,</l>
<l>Ma come vuol lasciar le pietre sante,</l>
<l>L'affiso, et à le orecchie gli appresento</l>
<l>Un mio novo desio con questo accento.</l>
</lg>
<lg type="ottava">
<l>S'al prego, ch'à l'altar palustre offerto</l>
<l>Hai co'l ginocchio humil, co'l cor devoto,</l>
<l>Tal dal pregato Dio sia dato il merto,</l>
<l>Che satisfaccia al desiato voto:</l>
<l>Cortese peregrin rendimi certo</l>
<l>De lo Dio de l'altar, s'egli t' è noto,</l>
<l>Et ei, che conoscea l'altare, e l'acque,</l>
<l>Con questa voce al mio desir compiacque.</l>
</lg>
<lg type="ottava">
<l>Patrio non è di questi monti Dio</l>
<l>Quel de l'altar si riccamente adorno,</l>
<l>Quel marmo è di colei, che partorio</l>
<l>À la notte la Luna, il Sole al giorno.</l>
<l>E quando di sapere habbi desio,</l>
<l>Perche non gli trovar miglior soggiorno,</l>
<l>E perche il fabricaro in quel pantano,</l>
<l>Con un miracol suo te 'l farò piano.</l>
</lg>
<lg type="ottava">
<l>Come seppe Giunon, che l'alma Dea,</l>
<l>À cui l'altar fu in quello stagno eretto,</l>
<l>Del suo marito grave il seno havea,</l>
<l>E che 'l tempo del parto era perfetto,</l>
<l>La terra larga, e pia fe avara, e rea,</l>
<l>Ne volle, ch'à la Dea desse ricetto:</l>
<l>Pur l'accettò l'Ortigia, et hebbe quivi</l>
<l>La palma fra le palme, e fra gli olivi.</l>
</lg>
<lg type="ottava">
<l>Poi c'hebbe scarco il sen del nobil pondo,</l>
<l>Contra la sorte sua cruda, e maligna,</l>
<l>E dato i due più chiari lumi al mondo</l>
<l>Contra il geloso cor de la matrigna,</l>
<l>Giunon volendo pur mandarla in fondo,</l>
<l>La discacciò da l' isola benigna,</l>
<l>E fuggì ne la Licia con l' impaccio</l>
<l>De i due, che fatti havea fanciulli in braccio.</l>
</lg>
<lg type="ottava">
<l>L'ardor del mezzogiorno, e'l lungo corso,</l>
<l>E 'l latte, che i fanciulli havean succiato,</l>
<l>L' havean di tant' humor privato il dorso,</l>
<l>E di si ingorda sete arso il palato,</l>
<l>Che corse à quel pantan per darvi un sorso,</l>
<l>E già il viso, e 'l ginocchio havea piegato,</l>
<l>Ma quando pensò far la bocca molle,</l>
<l>Vi fu chi se l'oppose, e che non volle.</l>
</lg>
<lg type="ottava">
<l>Quivi eran molti rustici per corre</l>
<l>Di giunchi, e salci da legar vincigli,</l>
<l>Hor come veggon, ch'à lo stagno corre</l>
<l>Per ber la bella donna, c' hà i due figli,</l>
<l>Cominciar gli occhi ingordamente à porre</l>
<l>In quei vaghi color bianchi, e vermigli,</l>
<l>E vedendola sola un desir cieco</l>
<l>Gli prese, e gli dispose à l'atto bieco.</l>
</lg>
<lg type="ottava">
<l>E di consiglio poveri, e d'ardire,</l>
<l>Vedendo à lei d' humor la bocca priva,</l>
<l>Pensar lo stagno à lei vetare, e dire</l>
<l>Di non lasciarla ber ne la lor riva,</l>
<l>Se pria non promettea di consentire</l>
<l>À la lor voglia obbrobriosa, e schiva.</l>
<l>Tanto, che le vetar le publich' acque,</l>
<l>Ma la richiesta in mezzo il dir si tacque.</l>
</lg>
<lg type="ottava">
<l>Comincian bene à dir, tu non berai,</l>
<l>Se non, ma 'l resto poi dar fuor non sanno,</l>
<l>Che i sopr'humani in lei veduti rai</l>
<l>Nel mezzo del parlar tacer gli fanno.</l>
<l>Deh movavi pietà diss'ella homai,</l>
<l>Se non di me, de i due, che in sen mi stanno,</l>
<l>Che s'avien, che le membra io non conforti,</l>
<l>Mancando il latte à me, resteran morti.</l>
</lg>
<lg type="ottava">
<l>Come comuni son l'aura, e la luce,</l>
<l>Cosi publiche son l'acque, e le sponde.</l>
<l>Il Sol per tutti egual nel ciel riluce,</l>
<l>L'aura ad ogni mortal del par risponde.</l>
<l>Tal, ch'ingiusto è il desio che vi conduce</l>
<l>À dinegar à me le ripe, e l'onde.</l>
<l>E quando à ber nel vostro lago io venni,</l>
<l>Corsi al publico dono, e non l'ottenni.</l>
</lg>
<lg type="ottava">
<l>Pur se bene è comune il lago, e 'l fiume,</l>
<l>Supplico à voi, come se fosse vostro,</l>
<l>Che con cortese, e liberal costume</l>
<l>Vogliate compiacere al prego nostro.</l>
<l>Non fate, che l'ardor più mi consume</l>
<l>L'humor, che mantien vivo il carnal chiostro.</l>
<l>Che se punto il mio prego il cor vi move,</l>
<l>Ambrosia, e nettar non invidio à Giove.</l>
</lg>
<lg type="ottava">
<l>Beneficio sarà, tal vo' chiamarlo,</l>
<l>S'io nel vostro pantan spengo la sete,</l>
<l>E forse potrò un dì rimunerarlo</l>
<l>Talmente, che di me vi loderete.</l>
<l>Vedete ben, ch'à gran fatica io parlo</l>
<l>Queste poche parole afflitte, e chete,</l>
<l>Si le canne arse, e si lo spirto hò lasso,</l>
<l>Ch'aprir non ponno al debil suono il passo.</l>
</lg>
<lg type="ottava">
<l>Per voi conoscerò d'haver salvata</l>
<l>L'alma, che più spirar non può nel petto,</l>
<l>Perche la vita mia stà incarcerata</l>
<l>Ne l'acqua, che da voi propinqua aspetto.</l>
<l>Ne solo à me la vita havrete data,</l>
<l>Ma à questi due, c'han dal mio seno il letto,</l>
<l>E se punto d'amor nel cor v'alloggia,</l>
<l>Tre vite salverà con poca pioggia.</l>
</lg>
<lg type="ottava">
<l>Chi mosso non havrian le dolci note,</l>
<l>Che d'ogni affetto havean l'aria cospersa?</l>
<l>Ma l' impudente stuol mancar non puote</l>
<l>De la natura sua cruda, e perversa.</l>
<l>Quanto più preghi il rustico, più scuote</l>
<l>L'orecchie, e più s' oppone, e s'attraversa.</l>
<l>Quel, ch'egli vuol da se, rispinge, e scaccia,</l>
<l>Ne sà quel, che si voglia, ò perche 'l faccia.</l>
</lg>
<lg type="ottava">
<l>Prega ella, et ei se ben conosce, e vede,</l>
<l>Che manca de 'l devero se non consente,</l>
<l>Perche da pria no'l volle far, si crede,</l>
<l>Che ne vada l'honor, s'egli si pente.</l>
<l>Anzi quanto la Dea più prega, e chiede,</l>
<l>Più diventa superbo, et insolente,</l>
<l>Ne gli basta negando esser selvaggio,</l>
<l>Che viene à le minacce, et à l'oltraggio.</l>
</lg>
<lg type="ottava">
<l>Dopo l'ingiurie l'odiosa razza</l>
<l>Salta per tutto 'l lago, e turba l'onde,</l>
<l>E con piedi, e con man le rompe, e guazza,</l>
<l>E di mille sporcitie le confonde.</l>
<l>Tosto la Dea la turba infame, e pazza</l>
<l>Sott'altra scorza infuriata asconde.</l>
<l>Che quel nov'atto tanto le dispiacque,</l>
<l>Che le fe prolungar la sete, e l'acque.</l>
</lg>
<lg type="ottava">
<l>Et alzando la man, come potea,</l>
<l>Impedita dal sen, che i figli porta,</l>
<l>Disse, à quest'union malvagia, e rea</l>
<l>Perpetua stanza sia quest'acqua morta.</l>
<l>Già tutto ottien quel, che desia la Dea,</l>
<l>E già l'humana effigie si trasporta</l>
<l>In un folle animal picciolo, e strano,</l>
<l>Amico de lo stagno, e del pantano,</l>
</lg>
<lg type="ottava">
<l>Quanto più acquista il pesce, più l'huom perde,</l>
<l>E più picciol divien, fuor, che la bocca,</l>
<l>La schena punteggiata è tutta verde,</l>
<l>La pancia è del color, che 'l verno fiocca:</l>
<l>Non si trasforma il collo, ma si sperde</l>
<l>Tanto, che il novo tergo il capo tocca.</l>
<l>E anchor s'alcun và à ber, la sciocca turba</l>
<l>Salta nel morto stagno, e 'l mesce, e turba.</l>
</lg>
<lg type="ottava">
<l>Hor l'animal sott'acqua si nasconde,</l>
<l>Hor gode sopra il ciel la testa sola,</l>
<l>Hor col nuoto, hor col salto ei scorre l'onde.</l>
<l>E se ben l'impudente è senza gola,</l>
<l>Ó sia sott'acqua, ò sù l' herbose sponde,</l>
<l>Dà fuor l'ingiuriosa sua parola,</l>
<l>E d'ogni intorno assorda il cielo, e 'l lido</l>
<l>Co'l suo pien di bestemmie, e roco grido.</l>
</lg>
<lg type="ottava">
<l>Poi che 'l novo miracolo si sparse,</l>
<l>S'ordinò di parer di tutto il regno,</l>
<l>Che per placar la Dea de l'ira, ond'arse,</l>
<l>Di fede, e honor le si mostrasse un segno.</l>
<l>Tanto, ch'ove la Rana al mondo apparse,</l>
<l>Fabricar quell'altar soperbo, e degno,</l>
<l>E ogni anno nel suo giorno il popol Licio,</l>
<l>V'hà fatto, e farà sempre il sacrificio.</l>
</lg>
<lg type="ottava">
<l>Parlato c'hebbe il fido peregrino</l>
<l>S'incaminò ciascuno al suo viaggio.</l>
<l>Si che scaldiamci al pio culto divino</l>
<l>Con santo, e non colpevole coraggio:</l>
<l>E non seguiam l'essempio contadino,</l>
<l>Ne de l'altier di Tantalo lignaggio,</l>
<l>Ma veneriam con fe l'officio santo,</l>
<l>Come ne profetò la fatal Manto.</l>
</lg>
<lg type="ottava">
<l>Soggiunse un, che fra lor sedea nel tempio</l>
<l>Di presenza, d'età grave, e di panni.</l>
<l>Bastar dovrebbe il raccontato essempio</l>
<l>À far saggi i futuri huomini, et anni:</l>
<l>Pur vo un' errore ancho' io contar manco empio,</l>
<l>Ch'afflisse il malfattor di maggior danni,</l>
<l>Ch'oprò senz'altrui danno opre men felle,</l>
<l>E vide il corpo suo star senza pelle.</l>
</lg>
<lg type="ottava">
<l>Fù Marsia in Frigia un Satiro nomato,</l>
<l>Fra i musici più degni il più perfetto,</l>
<l>Ne le canne da vento il più lodato,</l>
<l>O sia trombone, ò piffero, ò cornetto.</l>
<l>Mentre fè Apollo à buoi pascere il prato,</l>
<l>Hebbe di questo suon molto diletto;</l>
<l>E fama fu, che Febo in questa parte</l>
<l>Sapesse più, che non discorre l' arte.</l>
</lg>
<lg type="ottava">
<l>Venne à goder dopo cent'anni, e cento</l>
<l>Questo Marsia, ch' io dissi in terra il lume,</l>
<l>Ch'à dare à flauti, et à cornetti il vento</l>
<l>Apprese per natura, e per costume.</l>
<l>E preferirsi à Febo hebbe ardimento,</l>
<l>Per donare à la patria un novo fiume,</l>
<l>Che come hebbe di questo Apollo nova,</l>
<l>Scese dal cielo in Frigia, e venne in prova.</l>
</lg>
<lg type="ottava">
<l>Stupisce il biondo Dio tosto, ch' intende</l>
<l>Il dolce suon, che 'l Satiro dà fuora,</l>
<l>Che mentre un dolce spirto al corno ei rende,</l>
<l>Hor co'l suon si rallegra, hor s'ange, e plora.</l>
<l>Quanto più vien lodato, più s'accende</l>
<l>Di gloria, e nel parlar sè solo honora,</l>
<l>E dice à Febo, homai conoscer puoi.</l>
<l>Quanto avanzi il mio suono i merti tuoi.</l>
</lg>
<lg type="ottava">
<l>Quanto ad Apollo il suon di Marsia aggrada,</l>
<l>Tanto gli spiace il suo soverchio orgoglio.</l>
<l>E disse à lui la tua virtù si rada</l>
<l>Fà, ch'ammonir d'un grande error ti voglio.</l>
<l>Per far, che 'l tuo valor teco non cada,</l>
<l>Prendi del tuo fallir teco cordoglio,</l>
<l>E dì con humil cor come ti penti</l>
<l>D'haver biasmati i miei più dolci accenti.</l>
</lg>
<lg type="ottava">
<l>Ch'io giuro per quell'acqua, che mi sforza,</l>
<l>Che s'ostinato stai nel tuo pensiero,</l>
<l>Con dir, che l'arte tua sia di più forza,</l>
<l>Tal dar castigo al tuo parlare altero,</l>
<l>Che vedrai 'l corpo tuo star senza scorza.</l>
<l>Ma quando ti ravegga, e dica il vero,</l>
<l>E che del fallo tuo cerchi perdono,</l>
<l>Io vò giunger dolcezza al tuo bel suono.</l>
</lg>
<lg type="ottava">
<l>Non vorrei dal tuo orgoglio esser costretto</l>
<l>Far perir l'arte tua, ch'al mondo è sola;</l>
<l>E quando di sentirmi habbi diletto,</l>
<l>Fà diventar humil la tua parola:</l>
<l>Che per lo stesso stagno io ti prometto</l>
<l>Di vento à questo corno empir la gola.</l>
<l>E da la cortesia di questo legno</l>
<l>Esser l'accento mio saprai più degno.</l>
</lg>
<lg type="ottava">
<l>Le Ninfe, i Fauni, e gli altri Semidei,</l>
<l>E i Satiri fratelli eran d' intorno</l>
<l>À Marsia, che cedesse à i sommi Dei,</l>
<l>C'honorasse lo Dio, ch'apporta il giorno:</l>
<l>Vo', che siano i suoi canti i miei trofei,</l>
<l>Risponde il folle, e giunge scorno, à scorno.</l>
<l>Irato Apollo il legno al labro accosta,</l>
<l>E fida al bosso altier la sua risposta.</l>
</lg>
<lg type="ottava">
<l>La lingua, il labro, il legno, i diti, e 'l vento</l>
<l>Di tempo in tempo obedienti à l'arte</l>
<l>Si dolce fean ne l'aria udir concento,</l>
<l>Che si vedea, che da l' Etherea parte</l>
<l>Era disceso il nobile istrumento,</l>
<l>E l'autor, che le note, e 'l suon comparte;</l>
<l>Tal, che l'alme soggette al caldo, e al gielo</l>
<l>Donar l'honore al cittadin del cielo.</l>
</lg>
<lg type="ottava">
<l>La Ninfa, il Fauno, e ogn'un, che 'l suon udio,</l>
<l>Di consenso comun chiaro risponde,</l>
<l>Che 'l Fauno è vinto, è vincitor lo Dio,</l>
<l>E 'l campo gli adornar di nova fronde.</l>
<l>Romper non posso il giuramento, ch' io</l>
<l>Pur dianzi fei per l'osservabili onde,</l>
<l>(Disse lo Dio pentito) e un ferro prende,</l>
<l>Che privar de la pelle il vinto intende.</l>
</lg>
<lg type="ottava">
<l>Deh Marsia allhor dicea, deh non è tanto</l>
<l>L'error, ch'io fei, che merti si gran pena,</l>
<l>Che spogli à la mia carne il primo manto,</l>
<l>E ch'apra il guado ad ogni fibra, e vena.</l>
<l>Apollo lascia à lui fare il suo pianto,</l>
<l>E de la scorza il priva, e de la lena,</l>
<l>E tanta pelle à la sua carne invola,</l>
<l>Che tutto il corpo è una ferita sola.</l>
</lg>
<lg type="ottava">
<l>Stilla il sangue da muscoli, e da vene,</l>
<l>E 'n tutto il corpo suo rosseggia, e luce,</l>
<l>E fan sanguigne le montane arene,</l>
<l>E al misero Silvan toglion la luce,</l>
<l>Tal, che ciascun, ch'in lui le ciglia tiene,</l>
<l>Distilla in pianto l'una, e l'altra luce,</l>
<l>I Satiri fratelli, e le Napee,</l>
<l>I Fauni, l'Amadriade, e l'altre Dee.</l>
</lg>
<lg type="ottava">
<l>Ogni Frigio pastor, ch' in quel contorno</l>
<l>À pascer si trovò gregge, od armento,</l>
<l>Vedendo essere à lui levato il giorno,</l>
<l>Che facea loro udir si bel concento,</l>
<l>E restar del suo suon vedovo il corno,</l>
<l>Et ogni altro suo musico istrumento,</l>
<l>Concorse à lagrimarlo, e 'l ciel già chiaro</l>
<l>Oppose un flebil nembo al volto amaro.</l>
</lg>
<lg type="ottava">
<l>Di Marsia il sangue, e Ie lagrime sparte</l>
<l>Da Semidei, da gli huomini, e dal cielo</l>
<l>Render la terra molle in quella parte,</l>
<l>E la terra al giovar rivolto il zelo,</l>
<l>Si succia il tutto, e distillando parte</l>
<l>Il bianco, e chiaro humor dal rosso velo,</l>
<l>E ne le vene sue stillato in fiume</l>
<l>Più basso alquanto il fà vedere il lume.</l>
</lg>
<lg type="ottava">
<l>Distilla limpidissimo dal monte,</l>
<l>E tien di Marsia il nome, e tanto scende,</l>
<l>Seco tirando più d'un Frigio fonte,</l>
<l>Che Dori in sen l'abbraccia, e salso il rende.</l>
<l>Con queste historie manifeste, e conte</l>
<l>Parla il saggio nel tempio, e 'l volgo intende,</l>
<l>Fin predicendo à ogn'un malvagio, e rio,</l>
<l>Che per suo fin non ha il timor di Dio.</l>
</lg>
<lg type="ottava">
<l>Tutti del vecchio Re piangean la morte,</l>
<l>De figli la fortuna adversa, e tetra,</l>
<l>Ma nessun di colei piangea la sorte,</l>
<l>Che 'l suo misero fin piange di pietra.</l>
<l>Pur dal fratel ne la Thebana corte</l>
<l>Un lungo, e mesto pianto il sasso impetra.</l>
<l>Di Tantalo il figliuol Pelope solo</l>
<l>Lagrimò 'l fato suo con questo duolo.</l>
</lg>
<lg type="ottava">
<l>Quanto al mio padre pio d'obligo porto,</l>
<l>Tanto di voi mi doglio eterni Dei,</l>
<l>Poi c'hebbe il mio natal Tantalo scorto,</l>
<l>Ch' i giorni miei dovea far tristi, e rei,</l>
<l>Mi ferì 'l core, e poi che m'hebbe morto,</l>
<l>Varie vivande fè de membri miei,</l>
<l>E mi diè cibo à voi ne' miei prim'anni,</l>
<l>Per tormi à queste pene, à quest'affanni.</l>
</lg>
<lg type="ottava">
<l>Ma voi dal padre mio Numi invitati</l>
<l>À le mie carni accortivi di questo,</l>
<l>De membri miei, che in pezzi eran tagliati,</l>
<l>Di novo il corpo mio feste contesto,</l>
<l>Per farmi, come havean disposto i Fati,</l>
<l>In tutti i giorni miei dolente, e mesto,</l>
<l>E mandaste Mercurio al lago Averno,</l>
<l>Per ritor l'alma mia, ch'era à l' inferno.</l>
</lg>
<lg type="ottava">
<l>Havesse almen di voi fatto ciascuno,</l>
<l>Come Cerere fè, che non s'accorse</l>
<l>Del cibo humano, e vinta dal digiuno</l>
<l>La mia spalla sinistra elesse, e morse,</l>
<l>Che se tutti i miei membri infino ad uno</l>
<l>Mangiati haveste, non havriano forse</l>
<l>Potuto unirmi un' altra volta insieme,</l>
<l>Per darmi in preda à le miserie estreme.</l>
</lg>
<lg type="ottava">
<l>Ben che si come allhor mi rifaceste</l>
<l>La spalla, che mangiò la Dea Sicana,</l>
<l>Di dente d'elefante, e la giungeste</l>
<l>Con la già cotta mia persona humana:</l>
<l>Cosi rifatto anchor tutto m'havreste,</l>
<l>Perc'havessi à veder l'aula Thebana</l>
<l>Priva de la Reina mia sorella,</l>
<l>E de la sua progenie illustre, e bella.</l>
</lg>
<lg type="ottava">
<l>Priva di tutti i figli, e del consorte</l>
<l>Pianger la vidi: et hor, se bene è pietra,</l>
<l>Pensando à l'empio suo destino, e sorte,</l>
<l>Le lagrime dal sasso anch'hoggi impetra.</l>
<l>Quant'era me' per me l'infernal corte,</l>
<l>Però che la prigione eterna, e tetra</l>
<l>Non dava à l'alma mia si gran tormento,</l>
<l>Quanto hor, ch' io godo il Sol, ne provo, e sento.</l>
</lg>
<lg type="ottava">
<l>Cosi con duolo insolito, e infinito</l>
<l>De l'alme de l' imperio alto, e giocondo</l>
<l>Pelope si dolea, ch'in quel convito</l>
<l>L'havesser tolto al Re scuro, e profondo.</l>
<l>Come fu per la terra il caso udito,</l>
<l>Le città de la Grecia, e i Re del mondo,</l>
<l>Come suol farsi in simili dolori,</l>
<l>Mandar per consolarlo ambasciadori.</l>
</lg>
<lg type="ottava">
<l>E Cipro, e Creta, e Rodi, e Negroponte,</l>
<l>E ogni altro regno, che dal mare è cinto,</l>
<l>E tutto quel, ch'è dentro, e fuor del ponte,</l>
<l>Che fra due mar fa l'Istmo di Corinto,</l>
<l>Mandar de l'eloquentia il miglior fonte</l>
<l>À consolare il Re del germe estinto,</l>
<l>E mancò sol di quel, che si conviene</l>
<l>(Chi 'l crederia?) la più prudente Athene.</l>
</lg>
<lg type="ottava">
<l>Ma scusa merta la Palladia corte,</l>
<l>Se poca à tanto officio intese cura,</l>
<l>Però, ch'allhor la Barbara cohorte</l>
<l>Facea terrore à le Cecropie mura.</l>
<l>Benche dapoi da un Barbaro più forte</l>
<l>Fù l'Attica città fatta sicura,</l>
<l>Tereo gli empi scacciò Barbari audaci,</l>
<l>Figliuol di Marte, Imperador de Traci.</l>
</lg>
<lg type="ottava">
<l>Fiaccato che 'l soccorso have le corna</l>
<l>À la nemica, e Barbara insolenza,</l>
<l>E salvato quel sen, che 'l mondo adorna</l>
<l>D'ogni arte liberal, d'ogni scienza;</l>
<l>Tereo non prima al suo regno ritorna,</l>
<l>Che 'l grato Re de l'Attica potenza</l>
<l>Per colligar più forte il Trace seco,</l>
<l>L'avinse sposo al sangue Regio Greco.</l>
</lg>
<lg type="ottava">
<l>D'Athene il Re, che Pandion fu detto,</l>
<l>Hebbe due figli, Progne, e Filomena,</l>
<l>Di si leggiadro, e si divino aspetto,</l>
<l>Che non cedeano à la famosa Helena.</l>
<l>Tereo con Progne fè comune il letto,</l>
<l>E confermò la coniugal catena.</l>
<l>Pronuba lor Giunone esser non volse,</l>
<l>Ma ben con Himeneo lontan se 'n dolse,</l>
</lg>
<lg type="ottava">
<l>Non vi comparse l'un, ne l'altro Nume,</l>
<l>Ma fra lor se ne dolsero in disparte.</l>
<l>L'alme tre gratie à l'infelici piume</l>
<l>De i don, che soglion dar, non fecer parte.</l>
<l>L'Erinni havendo in man l' infernal lume,</l>
<l>Poser nel letto il successor di Marte</l>
<l>Con la donzella; e lasciò il gufo il nido,</l>
<l>E fe sentire il suo noioso strido.</l>
</lg>
<lg type="ottava">
<l>Ma come quei, che non sapeano i pianti,</l>
<l>Ch'uscir dovean del coniugato amore,</l>
<l>Con giostre, e con tornei, con suoni, e canti</l>
<l>Si fè in Athene à le lor nozze honore.</l>
<l>Tutti novi splendeano i varij manti</l>
<l>Di valor, d'artificio, e di colore.</l>
<l>Scoprì ogni donna allhora il suo thesoro,</l>
<l>La perla oriental, la gemma, e l'oro.</l>
</lg>
<lg type="ottava">
<l>Tereo fatte le nozze non s'arresta,</l>
<l>Ma torna con la sposa al patrio lito,</l>
<l>Dove la Tracia rinovò la festa,</l>
<l>E salutò il suo Re fatto marito.</l>
<l>Con pompa coronò la Greca testa,</l>
<l>E nove giostre fè, novo convito.</l>
<l>Ah quanto intorno al bene è 'l nostro inganno,</l>
<l>Come spesso n'allegra il proprio danno.</l>
</lg>
<lg type="ottava">
<l>Non prevedendo i minacciati scempi</l>
<l>De lumi, ch'à mortai volgonsi intorno,</l>
<l>Tereo ordinò, che ne' futuri tempi</l>
<l>Fosse honorato il mal' inteso giorno,</l>
<l>Per tutte le città, per tutti i Tempi,</l>
<l>Che diè principio al nuttial soggiorno.</l>
<l>Iti un suo figlio dopo al lume venne,</l>
<l>E 'l dì del suo natal fe anchor solenne.</l>
</lg>
<lg type="ottava">
<l>Dal dì, che Progne il padre Pandione</l>
<l>Lasciò con Tereo, e l'Attica contrada,</l>
<l>La madre de la moglie di Plutone</l>
<l>Donata al mondo havea la quinta biada,</l>
<l>Cinque volte il figliol d'Hiperione</l>
<l>Fatta havea per lo ciel l'usata strada,</l>
<l>Quando Progne con modo allegro, e dolce</l>
<l>Cosi lusinga il suo marito, e molce.</l>
</lg>
<lg type="ottava">
<l>Dolce consorte mio, s' io dolce mai</l>
<l>Ti fui ne l'età mia più verde, e bella,</l>
<l>Concedemi, ch' io possa andare homai</l>
<l>À riveder la mia cara sorella.</l>
<l>À la felice patria, ch'io lasciai;</l>
<l>Ó fa, ch'ove son' io, se ne venga ella.</l>
<l>E s'al socero tuo paresse greve,</l>
<l>Prometti à lui di rimandarla in breve.</l>
</lg>
<lg type="ottava">
<l>Mosso il marito pio dal caldo affetto,</l>
<l>Onde la dolce sua consorte il prega,</l>
<l>Se ben non vuol, che lasci il Tracio tetto,</l>
<l>La seconda dimanda à lei non nega.</l>
<l>E, perche non gli sia dal Re disdetto,</l>
<l>Tanto l'amor de la consorte il lega,</l>
<l>Ch'in persona vuol gir sù le triremi,</l>
<l>Per por, se manca il vento, in opra i remi.</l>
</lg>
<lg type="ottava">
<l>Come l'altro mattin surge l'Aurora,</l>
<l>À questa impresa il Re di Tracia accinto,</l>
<l>Del porto di Bizantio uscendo fuora,</l>
<l>Hor và dal remo, hor và dal vento spinto,</l>
<l>E havendo à mezzodì volta la prora,</l>
<l>Silibria à destra man lascia, e Perinto.</l>
<l>Poi co'l corso del mar veloce, e presto</l>
<l>Passa lo stretto, ch'è fra Abido, e Sesto.</l>
</lg>
<lg type="ottava">
<l>Dal vento il buon nocchier spinto, e da l' onde</l>
<l>Ver l'isola di Tenedo camina,</l>
<l>Vi giunge, e lascia à le sinistre sponde</l>
<l>Troia, ch'allhor de l'Asia era Reina.</l>
<l>Ecco un scoglio si mostra, un si nasconde</l>
<l>Mentre fendendo và l'Egea marina</l>
<l>L'Icario acquista, poi perde l'Egeo,</l>
<l>E giunge al promontorio Cafareo.</l>
</lg>
<lg type="ottava">
<l>Quivi à Libecchio poi volta la fronte,</l>
<l>E lascia Andro à man manca, e 'l camin prende</l>
<l>Ver l'estremo Leon di Negroponte,</l>
<l>E ver la dotta Achaia il corso intende.</l>
<l>E tanto innanzi và, ch'al Sunio monte</l>
<l>Il soffio di Volturno in breve il rende,</l>
<l>Verso Maestro poi tanto si tiene,</l>
<l>Che 'l porto di Pireo prende, e d' Athene.</l>
</lg>
<lg type="ottava">
<l>Fù il Tracio Re dal socero raccolto</l>
<l>Con quella hilarità, con quello honore,</l>
<l>Che l'assedio chiedea, che gli havea tolto,</l>
<l>E 'l novo parentado, e 'l gran valore.</l>
<l>Poi c'hebber man' à man con lieto volto</l>
<l>Giunta l'Achivo, e 'l Tracio Imperadore,</l>
<l>Con tristo augurio trattisi in disparte,</l>
<l>Cosi parlò il figliuol, ch'uscì di Marte.</l>
</lg>
<lg type="ottava">
<l>Se bene Amor m'havea l'alma infiammata</l>
<l>Quanto si potea più di rivederti,</l>
<l>Si per l'affinità, c'habbiam legata,</l>
<l>Si per li tuoi maravigliosi merti:</l>
<l>Non però questa la cagione è stata</l>
<l>Che dar m'hà fatto i lini à i venti incerti,</l>
<l>Che se ben' io v'havea tutto 'l mio affetto,</l>
<l>In Tracia mi tenea più d'un rispetto.</l>
</lg>
<lg type="ottava">
<l>Quel, che mi fà lasciare in tempo il regno,</l>
<l>Che per varij accidenti io non devrei,</l>
<l>E che mi fà solcar l'onde su'l legno</l>
<l>Per venire à smontare à i liti Achei,</l>
<l>È 'l caro, fido, e pretioso pegno,</l>
<l>Che piacque, e piace tanto à gli occhi miei.</l>
<l>Progne la figlia tua la mia consorte,</l>
<l>Per mar mi spinge à le Palladie porte.</l>
</lg>
<lg type="ottava">
<l>L'amor de le prudenti tue figliuole</l>
<l>M'han costretto à passar nel lito Greco,</l>
<l>Che la consorte mia riveder vole</l>
<l>L'altra figliuola tua, che restò teco.</l>
<l>E se mancassi de le mie parole,</l>
<l>lo non havrei mai più concordia seco,</l>
<l>Ch'io le promisi qui trarmi in persona,</l>
<l>E di questo pregar la tua corona.</l>
</lg>
<lg type="ottava">
<l>Se de la figlia tua cerchi il contento,</l>
<l>Se del genero tuo brami la pace,</l>
<l>Fà, ch'io possa condur co'l primo vento</l>
<l>L'altra figliuola tua nel regno Trace.</l>
<l>Mentre, che 'l Re di Tracia apre il suo intento,</l>
<l>E dispor cerca il Re, ch'ascolta, e tace;</l>
<l>Fra molte Filomena ivi risplende,</l>
<l>E la favella sua nel mezzo fende.</l>
</lg>
<lg type="ottava">
<l>Come sà, che 'l cognato è già in Athene</l>
<l>Di Progne la bellissima sirocchia,</l>
<l>Con ricco habito, e vago à lui ne viene,</l>
<l>E giunge, e piega il ciglio, e le ginocchia.</l>
<l>Come il Re Tracio in lei lo sguardo tiene,</l>
<l>E le divine sue bellezze adocchia,</l>
<l>E de begli occhi suoi la dolce fiamma,</l>
<l>D'amoroso desio tutto s' infiamma.</l>
</lg>
<lg type="ottava">
<l>Come talhor le belle Driadi vanno</l>
<l>Con la più bella assai diva di Delo,</l>
<l>Cosi ne và costei ricca del panno,</l>
<l>Ma molto più del bel corporeo velo,</l>
<l>Fra donzelle si splendide, che fanno</l>
<l>Fede fra noi de la beltà del cielo,</l>
<l>Ma di beltà, d'adornamento, e d'oro</l>
<l>Più bella è in mezzo à lor la Delia loro.</l>
</lg>
<lg type="ottava">
<l>Si dan la man da questo, e da quel lato,</l>
<l>Si fan gl'inchini, e i santi abbracciamenti</l>
<l>Fra la vergine bella, e 'l suo cognato,</l>
<l>Come usan rivedendosi i parenti:</l>
<l>E poi che l'uno à l'altro hà dimandato</l>
<l>Di molti lor congiunti, e conoscenti,</l>
<l>Per man l'Attico Re di novo piglia</l>
<l>Il Tracio, e fa, che siede egli, e la figlia.</l>
</lg>
<lg type="ottava">
<l>Quanto hà più in lei Tereo le luci intese,</l>
<l>Tanto più s'innamora più s'accende,</l>
<l>Spinto da la natura del paese,</l>
<l>Ch'à Venere ogni cura, ogni opra impende,</l>
<l>Non vuol fatiche risparmiar, ne spese,</l>
<l>Ma di goderla in ogni modo intende,</l>
<l>Se ben dovesse fare ogni atto indegno,</l>
<l>Se ben dovesse spender tutto 'l regno.</l>
</lg>
<lg type="ottava">
<l>Troppo gli par dover esser felice,</l>
<l>Se può venire al desiato intento</l>
<l>Con quella, ch'esser può la sua beatrice,</l>
<l>Che sola in tutto il può render contento.</l>
<l>Vuol corromper la fè de la nutrice,</l>
<l>Quanto può Tracia dar d'oro, e d'argento,</l>
<l>D'ornamenti, di gemme, e d'ogni bene,</l>
<l>Tutto al parto vuol dar del Re d'Athene.</l>
</lg>
<lg type="ottava">
<l>S'altro non può, vuol torla à la sua terra</l>
<l>Per forza, e darla al suo regno iracondo,</l>
<l>E per serbarla à se prender la guerra</l>
<l>Contra tutta la Grecia, e tutto 'l mondo.</l>
<l>Ahi, che non osa Amor, se ben s'afferra,</l>
<l>Quando passa per gli occhi al cor profondo.</l>
<l>Acceso hà il cor del Re già di tal foco,</l>
<l>Che 'l petto à tanta fiamma è picciol loco.</l>
</lg>
<lg type="ottava">
<l>Più sopportar non può l'indugio, e spiega</l>
<l>Di novo al suo mandato la favella,</l>
<l>E per la figlia il Re conforta, e prega,</l>
<l>Che possa riveder la sua sorella.</l>
<l>Amor facondo il face, e non gli nega</l>
<l>Ogni forma di dir più vaga, e bella.</l>
<l>E mentre mostra far servitio altrui</l>
<l>L'infiammato amator prega per lui.</l>
</lg>
<lg type="ottava">
<l>E se pur nel pregar passa l'honesto,</l>
<l>Sopra la moglie sua scusa il suo torto,</l>
<l>E dice, io non sarei tanto molesto,</l>
<l>S'io non havessi il suo gran pianto scorto.</l>
<l>Gocce di duolo sopragiunte in questo</l>
<l>Voler nasconder mostra il Trace accorto,</l>
<l>Co'l lin quel passo asconde, ond'egli vede,</l>
<l>E acquista à l'empio cor fingendo fede.</l>
</lg>
<lg type="ottava">
<l>Ó sommi Dei, che tenebroso inferno</l>
<l>Ingombra un petto misero mortale,</l>
<l>Come gli fa si cieco il lume interno,</l>
<l>Che conoscer non sappia il ben dal male?</l>
<l>Tereo dal gesto, e dal colore esterno</l>
<l>È giudicato pio, santo, e leale,</l>
<l>Essendo empio, et ingiusto, e pien di frode,</l>
<l>E dal delitto acquista honore, e lode.</l>
</lg>
<lg type="ottava">
<l>Come la bella Filomena intende</l>
<l>Quel, ch'al padre il Re Tracio persuade,</l>
<l>E che condurla à veder Progne intende,</l>
<l>Nel medesmo voler concorre, e cade.</l>
<l>E quanto il virginal favor si stende,</l>
<l>Prega humilmente la sua maestade,</l>
<l>E mentre per suo bene il padre alletta,</l>
<l>Contra quel, ch'è suo bene, il fato affretta.</l>
</lg>
<lg type="ottava">
<l>Tereo, che vede il gratioso affetto,</l>
<l>Onde il padre al suo fin mover procaccia,</l>
<l>E scorge, che la tien degno rispetto</l>
<l>À non legargli il collo con le braccia:</l>
<l>Aggiugne nove fiamme à l'arso petto,</l>
<l>E mille volte co'l pensier l'abbraccia,</l>
<l>E 'l padre esser vorria per legar lei,</l>
<l>Ne però i suoi pensier foran men rei.</l>
</lg>
<lg type="ottava">
<l>Tante mosser ragioni hor quello, hor questa,</l>
<l>Che dal doppio pregar convinto fue.</l>
<l>Ella il ringratia, e quelle cose appresta,</l>
<l>Che servir denno à l'occorrentie sue,</l>
<l>E s'allegra per due, per due fa festa</l>
<l>Di quel, ch'esser dovea lugubre à due.</l>
<l>Tereo il ringratia, anchor via più contento</l>
<l>Per quel, c'hà dentro al cor lascivo intento.</l>
</lg>
<lg type="ottava">
<l>Havean tanto à l'ingiù già preso il corso</l>
<l>I cavalli del Sol, ch'egli à gran pena</l>
<l>Regger più gli potea co'l duro morso,</l>
<l>Tant'eran presso à la bramata arena;</l>
<l>Quando havendo i due Re molto discorso</l>
<l>Chiamati furo à la superba cena,</l>
<l>Dove fanno à Lieo l'honor, che ponno,</l>
<l>Poi vanno à dar le membra in preda al sonno.</l>
</lg>
<lg type="ottava">
<l>Ma il Tracio Re, se ben da quella è lunge,</l>
<l>Che gli havea Amor scolpita in mezzo al core;</l>
<l>Non però men quel desir cieco il punge,</l>
<l>Ma contempla lontan l'Achivo amore.</l>
<l>E seco imaginando si congiunge,</l>
<l>E havendo in mente il bel, ch'appar di fuore,</l>
<l>Quel, che non vede, à suo modo si finge,</l>
<l>E con vano pensier l'abbraccia, e stringe.</l>
</lg>
<lg type="ottava">
<l>Già tolta al ciel l'Aurora havea ogni stella,</l>
<l>E lodava ogni augel la nova luce,</l>
<l>Eccetto il Lusignuol, la Rondinella,</l>
<l>Che sotto altro mantel godean la luce,</l>
<l>Quando per menar via la figlia bella</l>
<l>Tereo, ch'al sonno mai non diè la luce,</l>
<l>Vedendo essere apparso il novo lume,</l>
<l>Co'l medesmo pensier lasciò le piume.</l>
</lg>
<lg type="ottava">
<l>Fece dapoi sentir gli ultimi accenti</l>
<l>Al socero, e da lui commiato prese,</l>
<l>Il qual nel far gli estremi abbracciamenti</l>
<l>Fe, che queste parole estreme intese.</l>
<l>Tereo, poi che à le voglie troppo ardenti</l>
<l>De le mie figlie il tuo parer s'apprese,</l>
<l>Anch'io dal voler tuo non mi diparto,</l>
<l>Anzi al terzo parere aggiungo ii quarto.</l>
</lg>
<lg type="ottava">
<l>Ma ben ti vò pregar per quella fede,</l>
<l>Che 'l giusto vuol, ch'à l'huom da l' huom si porti,</l>
<l>E per la fè, ch'al laccio si richiede,</l>
<l>Ch' insieme n'hà di parentado attorti,</l>
<l>C'habbi di questa vergine mercede,</l>
<l>Si che sicura sia da gli altrui torti,</l>
<l>E, perche ritornar mi possa illesa,</l>
<l>Sia con paterno amor da te difesa.</l>
</lg>
<lg type="ottava">
<l>E poi che la pietà m'have disposto</l>
<l>À lasciar dipartir da me costei,</l>
<l>Tu anchor (se 'l giusto, e 'l pio non t'è nascosto)</l>
<l>Tenuto à rimandarla al padre sei.</l>
<l>Però del volto suo quanto più tosto</l>
<l>Contenta i lagrimosi lumi miei.</l>
<l>Porga il genero pio questo conforto</l>
<l>À la vecchiezza mia pria, ch' io sia morto.</l>
</lg>
<lg type="ottava">
<l>E tu cara mia figlia habbi rispetto</l>
<l>À l'età mia, che quasi al suo fin giunge,</l>
<l>E come satisfatto al caldo affetto</l>
<l>Havrai di quello amor, ch'à gir ti punge,</l>
<l>Ritorna incontinente al patrio tetto,</l>
<l>Basta, ch'una di due da me sia lunge.</l>
<l>Cosi dicendo le baciò la fronte,</l>
<l>E fè, con questo dir, d'ogni occhio un fonte.</l>
</lg>
<lg type="ottava">
<l>Mentre di pianto il padre il volto tinge,</l>
<l>Risponde al lagrimar la regia prole,</l>
<l>Ma il lutto, e 'l sospirar tanto la stringe,</l>
<l>Che non può dar risposta à le parole.</l>
<l>Promette il Re infedel, lagrima, e finge,</l>
<l>Che, pria, che scaldi il quarto segno il Sole,</l>
<l>Da triremi sicure, e fide scorte</l>
<l>Sarà renduta à le Cecropie porte.</l>
</lg>
<lg type="ottava">
<l>Poi che le sparse lagrime vedute</l>
<l>Hanno à lor volti irruggiadar le gote,</l>
<l>Prega l'Attico Re, che si salute</l>
<l>L'altra figlia in suo nome, e 'l suo nipote.</l>
<l>Sciolte le mani poi, ch'eran tenute</l>
<l>L'una da l' altra, fer tacer le note,</l>
<l>E 'l sopragiunto à Pandion dolore</l>
<l>Porge al presagio suo maggior timore.</l>
</lg>
<lg type="ottava">
<l>Monta il barbaro Re su'l miglior legno,</l>
<l>Ma la fanciulla Achea prima v'invia,</l>
<l>E sopra il palco più elevato, e degno,</l>
<l>Ch'è ne la poppa vuol, che seco stia.</l>
<l>Fece quei, che vi vuol del Greco regno</l>
<l>La bella Filomena in compagnia,</l>
<l>Montar su un'altra sventurata prora,</l>
<l>Da due donzelle, e la nutrice in fuora.</l>
</lg>
<lg type="ottava">
<l>Poi che da cento remi il mar fu rotto,</l>
<l>E 'l lito indietro ribattuto, e spinto,</l>
<l>E fu ne l'alto mar l'arbor condotto,</l>
<l>Disse il barbaro altero; habbiam già vinto:</l>
<l>Il voto in poter nostro habbiam ridotto,</l>
<l>Ne tener può in officio il viso finto.</l>
<l>S' allegra, e 'l mostra, e differisce à pena</l>
<l>Quel ben, che spera, e lieto in Tracia il mena.</l>
</lg>
<lg type="ottava">
<l>Gli occhi dal volto suo mai non rimove,</l>
<l>E gode haverla fuor d'ogni periglio,</l>
<l>Come gode talhor l'augel di Giove,</l>
<l>Che la lepre, c'havea nel curvo artiglio,</l>
<l>Ne l'altissimo cerro hà posta, dove</l>
<l>Ferma nel suo trofo l'altero ciglio;</l>
<l>E gode, che 'l nido alto, ove la tiene,</l>
<l>Nulla à la preda sua porge di spene.</l>
</lg>
<lg type="ottava">
<l>Comanda à un Capitan l'empio tiranno,</l>
<l>Che ne la sua galea nefanda porta</l>
<l>La Greca compagnia, ch'in Tracia vanno</l>
<l>Per fare à la donzella honore, e scorta,</l>
<l>Che come de la notte il nero panno</l>
<l>Faccia l'alma del dì rimaner morta,</l>
<l>E co'l suo manto il mondo al mondo asconda,</l>
<l>I Greci ad un ad un dia in grembo à l'onda.</l>
</lg>
<lg type="ottava">
<l>L'inclinato corsar sempre à far male,</l>
<l>Come splender nel ciel vede le stelle,</l>
<l>S'allontana da gli altri, e dona al sale</l>
<l>Gli huomini ad uno ad uno, e le donzelle.</l>
<l>Le tre, ch'eran nel legno principale,</l>
<l>Smontaro à venerar Nettuno anch'elle,</l>
<l>Che l'ultimo seren, ch'in mar si giacque,</l>
<l>Fur tolte al legno, e fur donate à l'acque.</l>
</lg>
<lg type="ottava">
<l>Come prendon di notte il porto infido,</l>
<l>E godon di toccar l'amata terra,</l>
<l>Non ode Filomena alcun su'l lido</l>
<l>Il linguaggio parlar de la sua terra,</l>
<l>Chiam'alto la nutrice, e più d'un fido</l>
<l>Greco, che morti il mar nasconde, e serra.</l>
<l>Grida il Re, ch'ogni Greco in terra scenda,</l>
<l>E fà, che la fanciulla il grido intenda.</l>
</lg>
<lg type="ottava">
<l>Per man la prende, e fa, che s'accompagne</l>
<l>Seco, e di darla al regio albergo dice,</l>
<l>E che i suoi Greci, e l'altre sue compagne</l>
<l>Intanto ne verran con la nutrice.</l>
<l>Passan con pochi passi le campagne,</l>
<l>E conduce la vergine infelice,</l>
<l>In una antica selva, ove un palazzo</l>
<l>Il Re tener solea per suo solazzo.</l>
</lg>
<lg type="ottava">
<l>Quivi un serraglio il Re barbaro havea</l>
<l>Cinto di grosse, e d'alte mura intorno,</l>
<l>E le fanciulle belle, che potea</l>
<l>Trovar nel Tracio, e ne l'altrui soggiorno,</l>
<l>Da gli Eunuchi guardate ivi tenea,</l>
<l>E vi soleva andar quasi ogni giorno,</l>
<l>E godea per antico suo costume</l>
<l>Con quella, che sciegliea, l'infami piume.</l>
</lg>
<lg type="ottava">
<l>Saper fe il Re, come nel porto scese</l>
<l>La giunta al castellan per un suo paggio,</l>
<l>Il qual venne à incontrar con faci accese</l>
<l>Il Re con gli altri in mezzo del viaggio.</l>
<l>Poi che l'albergo il Re crudele ascese,</l>
<l>Disse, fin che non esce il solar raggio</l>
<l>À fare ogn'altra stella oscura, e vana,</l>
<l>Non è ben di turbar la tua germana.</l>
</lg>
<lg type="ottava">
<l>Si che posiamci in questo albergo alquanto,</l>
<l>E 'l sonno à gli occhi dia quel, c'haver denno,</l>
<l>E volto il ciglio ver due vecchie intanto,</l>
<l>Di quel, c'haveano à far, lor fece cenno.</l>
<l>Le vecchie esperte, che conobber quanto</l>
<l>Il Re chiedea, passar la figlia fenno</l>
<l>In una stanza, ov'era un ricco letto,</l>
<l>Albergo antico al barbaro riccetto.</l>
</lg>
<lg type="ottava">
<l>Come le luci la donzella intende</l>
<l>Ne l'adornate riccamente mura,</l>
<l>Si stà sospesa alquanto, e pensa, e prende</l>
<l>Maggior dentro di se noia, e paura:</l>
<l>Ch'ella si posi, da le vecchie intende,</l>
<l>Na negando ella stà, ne s'assicura.</l>
<l>Pur con false lusinghe tanto fanno,</l>
<l>Ch'ignuda al letto barbaro la danno.</l>
</lg>
<lg type="ottava">
<l>Pensa il perfido Re malvagio, e rio</l>
<l>Goder quivi il suo furto, e farla donna,</l>
<l>Quivi serbarla al suo folle desio,</l>
<l>Ma per celarla à la Tracense donna,</l>
<l>Prima, che 'l biondo, e luminoso Dio</l>
<l>Sorga à scoprir la sua splendida gonna,</l>
<l>Vuol, che l'armata in mar riprenda il corso,</l>
<l>E vada al Re di Cipro à dar soccorso.</l>
</lg>
<lg type="ottava">
<l>Cipro allhor da Sidonia havea la guerra,</l>
<l>E la Tracia possanza havea chiamata,</l>
<l>Che, come amica à la Venerea terra,</l>
<l>Mandasse in suo favor la Tracia armata.</l>
<l>Hor poi che la sua classe asconde, e serra</l>
<l>Ogni huom, che sà la donna esser rubata,</l>
<l>Vuol, che vada à trovare i Ciprij porti,</l>
<l>Perch'à la moglie sua non si rapporti.</l>
</lg>
<lg type="ottava">
<l>Havea, prima ch'in terra il Re scendesse,</l>
<l>Imposto al General del Tracio legno,</l>
<l>Ch'alcuno al noto lito non rendesse,</l>
<l>S'ei non gli dava un certo contrasegno.</l>
<l>Ma come al segno imposto ei conoscesse,</l>
<l>Lasciasse incontinente il Tracio regno,</l>
<l>E gisse à riparare al Ciprio danno,</l>
<l>E stesse al suo servitio intero un' anno.</l>
</lg>
<lg type="ottava">
<l>Scrive egli in Cipro, e dona il segno, e 'l foglio</l>
<l>À quei, che seco uscir de le triremi,</l>
<l>Discioglie il lin con general cordoglio</l>
<l>Il Capitano, e dona à l'acque i remi,</l>
<l>E vanno à ritentar l'ondoso orgoglio</l>
<l>Sol del Re, e de la donna i legni scemi.</l>
<l>Va l'armata ver Cipro, e mena seco</l>
<l>Ogn'un, salvo il Re Tracio, e 'l furto Greco.</l>
</lg>
<lg type="ottava">
<l>Riferiscon le vecchie al Re contento,</l>
<l>Ch'ella si stà nel letto ignuda, e sola:</l>
<l>Corre egli à l'amoroso inganno intento,</l>
<l>E 'l fior virgineo à lei per forza invola.</l>
<l>La figlia usò con vendice ardimento</l>
<l>La forza in sua difesa, e la parola,</l>
<l>Ma sola non potè fanciulla, e ignuda,</l>
<l>Vincer l'età viril, tiranna, e cruda.</l>
</lg>
<lg type="ottava">
<l>L'amato padre in van chiama sovente,</l>
<l>Sovente Progne, e più gli eterni Dei;</l>
<l>Ma de la moglie sua, ne del parente,</l>
<l>Tereo conto non tien, ne men di lei.</l>
<l>Come sfogati haver l'empio si sente</l>
<l>Gli abbracciamenti suoi lascivi, e rei,</l>
<l>Senza punto indugiar lascia le piume,</l>
<l>Acciò ch'ella si plachi, e chiuda il lume.</l>
</lg>
<lg type="ottava">
<l>Come presa dal lupo humile agnella</l>
<l>Da pastori, e da can tosto riscossa,	</l>
<l>Trema anchor de la gola ingorda, e fella,</l>
<l>E 'l giel corre, e 'l tremor per tutte l'ossa;</l>
<l>Qual la colomba humil, candida, e bella,</l>
<l>Cui volse far l'astor la piuma rossa,</l>
<l>Trema se bene è fuor d'ogni periglio,</l>
<l>E d'esser parle anchor nel crudo artiglio.</l>
</lg>
<lg type="ottava">
<l>Tal la stuprata Achea, poi che si vide</l>
<l>Fuor del letto saltar l'empio tiranno,</l>
<l>Tremava anchor de le sue braccia infide,</l>
<l>E la stessa sentia noia, et affanno.</l>
<l>Ma come meglio misera s'avide</l>
<l>Del tolto honor, del ricevuto danno,</l>
<l>Le chiome si stracciò, ferisse il petto,</l>
<l>E lasciò l'odioso, e infame letto.</l>
</lg>
<lg type="ottava">
<l>E coperto del lino il corpo ignudo,</l>
<l>Già bello, e casto, et hor corrotto, e bello,</l>
<l>E fatto al corpo, e al lino un' altro scudo</l>
<l>D'un cinto, sciolto, e mal disposto vello,</l>
<l>Alza le meste luci al volto crudo,</l>
<l>Stracciando ambe le man l'aureo capello,</l>
<l>E scinta, inconta, lagrimosa, e trista</l>
<l>Con questo duolo il Re contento attrista.</l>
</lg>
<lg type="ottava">
<l>Ó Barbaro crudel, Barbaro infido,</l>
<l>Barbaro per l'effetto infame, et empio.</l>
<l>Ó d'ogni osceno vitio albergo, e nido,</l>
<l>Hor quando s'udì mai si crudo scempio?</l>
<l>Questa è, crudel, la fe, che desti al fido</l>
<l>Socero tuo d'ogni pietade essempio,</l>
<l>Questa è al mio padre pio la data fede,</l>
<l>Quando piangendo à te fidommi, e diede?</l>
</lg>
<lg type="ottava">
<l>Ahi come traditor ti soffrì il core,</l>
<l>Tal ver la tua cognata usar oltraggio,</l>
<l>La qual ne le tue man fidò il suo honore,</l>
<l>Che tenea il Tracio Re leale, e saggio.</l>
<l>Oime, non mosse il tuo cor traditore</l>
<l>La mia virginità, ne 'l mio lignaggio,</l>
<l>Poi che macchiò con vergognoso fregio</l>
<l>La data fede, e 'l sangue Attico regio.</l>
</lg>
<lg type="ottava">
<l>Per dar luogo à un desire ingordo, e cieco</l>
<l>Privata m' hai di quel lieto soggiorno,</l>
<l>Che fatto in Tracia havrei co'l sangue Greco,</l>
<l>Che da parenti miei fu dato al giorno.</l>
<l>Hor come posso io più trovarmi seco,</l>
<l>Crudel, con questa macchia, e questo scorno?</l>
<l>Come vuoi più, che m'accarezze, e m'ame,</l>
<l>Se pellice di lei son fatta infame?</l>
</lg>
<lg type="ottava">
<l>Hai rotto disleal quel giuramento,</l>
<l>Che dee servare ogn'huom fatto marito,</l>
<l>Benche l'hai fatto cento volte, e cento,</l>
<l>Costume antico al tuo Barbaro sito.</l>
<l>Ma questo torto, e questo tradimento</l>
<l>Potea ben contentar l'empio appetito</l>
<l>Con tante, che tu n' hai leggiadre, e belle,</l>
<l>Senza far questo scorno à due sorelle.</l>
</lg>
<lg type="ottava">
<l>Prima mancasti perfido à te stesso,</l>
<l>Dopo al Re pio de l'Attica cohorte.</l>
<l>Tradisti me, e vi fu da te promesso,</l>
<l>Ch' illesa rivedrei la patria corte.</l>
<l>Ma non minor poi commettesti eccesso</l>
<l>Ver la pudica, e saggia tua consorte,</l>
<l>Tal, c'han privi d'honor l'empie tue voglie</l>
<l>Te, la cognata, il socero, e la moglie.</l>
</lg>
<lg type="ottava">
<l>Ahi del tuo honor nemico, e del mio sangue,</l>
<l>Perche non togli à me l'aura, e l'accento?</l>
<l>Ond'è, che 'l corpo mio non rendi essangue?</l>
<l>Perche no'l doni à l'ultimo tormento?</l>
<l>Ma tu vedi come ei piangendo langue,</l>
<l>E sarebbe pietà torgli il lamento,</l>
<l>E non vuoi far di lui l'ultimo scempio,</l>
<l>Perch' usando pietà non sarest' empio.</l>
</lg>
<lg type="ottava">
<l>Piacesse à Dio, che la mia miser'alma</l>
<l>Tolta à quel corpo havessi, che l'adombra,</l>
<l>Pria, che l' infame tua noiosa palma</l>
<l>Desse principio al duol, che 'l cor m' ingombra.</l>
<l>Ch'à l'altra vita gloriosa, et alma</l>
<l>Scarca d'error saria passata l'ombra.</l>
<l>Ma s'hor la togli al suo carnal legame,</l>
<l>Non se ne và più vergine, ma infame.</l>
</lg>
<lg type="ottava">
<l>Ma se talhor gli Dei volgono i lumi</l>
<l>À l'opre nostre, al lor pensier secondo</l>
<l>Se qualche cosa son gli eterni Numi,</l>
<l>Se non è co'l mio honor perduto il mondo,</l>
<l>Spero veder de tuoi feri costumi</l>
<l>Portar tal pena al tuo terrestre pondo,</l>
<l>Che d'ogni ben, che ti contenta, privo</l>
<l>Havrai misero in odio d'esser vivo.</l>
</lg>
<lg type="ottava">
<l>Che ti giova accennarmi, ò farmi vezzi?</l>
<l>Io pur del voler tuo troppo m'accorgo,</l>
<l>Ma non fia mai, che te non odij, e sprezzi,</l>
<l>Per la troppa barbarie, ch'in te scorgo.</l>
<l>E quanto più m'accenni, e m'accarezzi,</l>
<l>Tanto fa il pianto mio più colmo il gorgo,</l>
<l>Che mi torni à memoria il duolo, e 'l danno</l>
<l>Nato dal tuo finto primiero inganno.</l>
</lg>
<lg type="ottava">
<l>Ne sol non tacerò la tua menzogna,</l>
<l>Et ogni vitio tuo mentre son viva,</l>
<l>Ma deposto il rispetto, e la vergogna,</l>
<l>Di piazza, in piazza andrò, di riva in riva.</l>
<l>E con ogni acerbisssma rampogna</l>
<l>Scoprirò l'opra tua nefanda, e schiva,</l>
<l>E che tradì la tua barbarie ingrata</l>
<l>Il socero, la moglie, e la cognata.</l>
</lg>
<lg type="ottava">
<l>Se starò chiusa in questo albergo infido,</l>
<l>In queste selve strane, in questi monti,</l>
<l>Il mio dolente, e ingiurioso strido</l>
<l>Moverà i sassi, gli arbori, e le fonti;</l>
<l>E tutti i vitij tuoi di grido in grido</l>
<l>Faro à quest'aere manifesti, e conti.</l>
<l>E pregol, s'alcun Nume in lui si cela,</l>
<l>Ch'ascolti il pianto mio, la mia querela.</l>
</lg>
<lg type="ottava">
<l>Tre diero affetti assalto al Tracio petto,</l>
<l>Tutti in un punto, Amor, timore et ira.</l>
<l>Amor gli pone innanzi il gran diletto,</l>
<l>Che stà ne la beltà, chi in lei rimira.</l>
<l>Il timor, che non scopra il suo difetto,</l>
<l>À torla al mondo il cor barbaro inspira.</l>
<l>Accende nel suo cor l' ira da sezzo</l>
<l>L'ingiuria di colei, l'odio, e 'l disprezzo.</l>
</lg>
<lg type="ottava">
<l>Può nel Signore ingiusto il timor tanto,</l>
<l>Ch' in dubbio stà, se dee sbandir l'Amore.</l>
<l>L'accende di colei l' ingiuria, e 'l pianto</l>
<l>Di desio, di vendetta, e di furore.</l>
<l>Il calor natural s' incentra intanto,</l>
<l>E fa bollire il sangue intorno al core.</l>
<l>Da la circonferentia al centro corre</l>
<l>Col foco il sangue, e à suo desio soccorre.</l>
</lg>
<lg type="ottava">
<l>Mentre, che 'l foco intorno al core accese</l>
<l>L'ardor, ch'al corpo estremo venne manco;</l>
<l>Quel sangue, ch'al suo centro il corso prese,</l>
<l>Lasciò il volto crudel pallido, e bianco.</l>
<l>Ma il cor poi con l'usura il foco rese</l>
<l>Al volto, ne fu mai si rosso unquanco;</l>
<l>E de l'ira, che in lui si fè perfetta,</l>
<l>Rendè ogni estremità turbata, e infetta.</l>
</lg>
<lg type="ottava">
<l>Poi c'hebbe l'ira accesa il furor mosso,</l>
<l>E fatto il senno à lui men fido, e saggio,</l>
<l>E 'l volto fè venir di bianco rosso,</l>
<l>E lampeggiargli ogni occhio come un raggio;</l>
<l>Privò del ferro il fodro, e corse adosso</l>
<l>À lei, che stridea anchor per farle oltraggio.</l>
<l>Ma Amor nel suo bel volto à por si venne,</l>
<l>E al suo crudo furor troncò le penne.</l>
</lg>
<lg type="ottava">
<l>Ella, che 'l ferro in aria splender vede,</l>
<l>D'afflitta, e sconsolata vien contenta:</l>
<l>E, perche debbia ucciderla si crede,</l>
<l>Liberamente il collo gli appresenta.</l>
<l>In tanto Amor, che nel suo volto siede,</l>
<l>Contra il furor di Tereo un dardo aventa:</l>
<l>L'empio à quel colpo il suo ferir ritarda,</l>
<l>E d' ira arso, e d'Amore altier la guarda.</l>
</lg>
<lg type="ottava">
<l>L'ira, e 'l furor di novo in lui s'accende,</l>
<l>E fuor d'ogni pietà la prende, e lega,</l>
<l>E non ascolta Amore, e non intende,</l>
<l>Che nel suo viso il rilusinga, e prega,</l>
<l>Hor mentre, ch'ella stride, e 'l vilipende,</l>
<l>E i vitij suoi con più superbia spiega.</l>
<l>Le pone un legno in bocca, onde non puote</l>
<l>Serrarla più, ne più formar le note.</l>
</lg>
<lg type="ottava">
<l>Fà il legno il ponte, e toglie la parola</l>
<l>À lei, che i denti miseri non serra:</l>
<l>Poi non sò donde una tenaglia invola,</l>
<l>E la superba lingua invitta afferra,</l>
<l>In fuor la tira, e fin presso à la gola</l>
<l>Co'l ferro empio la taglia, e getta in terra;</l>
<l>La qual per l'orma heril s'aggira, e serpe,</l>
<l>Come coda suol far tronca dal serpe.</l>
</lg>
<lg type="ottava">
<l>Per questa via pensò l'empio tiranno</l>
<l>Vendicarsi di lei, che lo scherniva,</l>
<l>E per fuggir l'enorme infamia, e 'l danno,</l>
<l>Ch'ei n'era per haver, se si scopriva,</l>
<l>E per potersi lei goder qualch'anno,</l>
<l>Se ben senza parlar la tenea viva.</l>
<l>Ó giustitia di Dio, come permetti</l>
<l>Si nefandi pensier ne' nostri petti.</l>
</lg>
<lg type="ottava">
<l>Ó ferina lascivia, ò mente infame,</l>
<l>Più volte dopo (à pena il credo) ei volse</l>
<l>Seco sfogar le sue Veneree brame,</l>
<l>Se ben con varij moti ella se 'n dolse.</l>
<l>Sicuro il Re, che più non si richiame,</l>
<l>De lacci, onde era avinta, la disciolse,</l>
<l>La qual con muto, e lagrimoso duolo</l>
<l>Sparse di pianto, e sangue il petto, e 'l suolo.</l>
</lg>
<lg type="ottava">
<l>À la più alta stanza al fin la guida,</l>
<l>E quivi à tutti gli occhi la nasconde,</l>
<l>Ad una vecchia poi le chiavi fida,</l>
<l>La qual con cenni soli ode, e risponde:</l>
<l>Parla accennando il Re, ch' ivi l'annida,</l>
<l>Perch'altri à veder lei non venga altronde.</l>
<l>E ch'à lei serva, e plachi il suo cordoglio,</l>
<l>Ma che non le dia mai l' inchiostro, e 'l foglio.</l>
</lg>
<lg type="ottava">
<l>Vedendo il Re l'Aurora aprir le porte</l>
<l>Ne l'Oriente al raggio matutino,</l>
<l>Et havendo fidata la sua corte</l>
<l>Per soccorso di Cipro al mare, e al pino,</l>
<l>Quando volle tornarsi à la consorte,</l>
<l>Sconosciuto montò sopra un' ubino,</l>
<l>Coprì co'l manto il volto, e volse il tergo</l>
<l>Al rio serraglio, e giunse al regio albergo.</l>
</lg>
<lg type="ottava">
<l>Sopra l'ubin giunse al palazzo, e scese</l>
<l>Con due staffieri Eunuchi, ch'indi tolse.</l>
<l>Come la giunta sua la moglie intese,</l>
<l>Con l'accoglienze debite il raccolse.</l>
<l>D'intorno Progne intanto i lumi intese,</l>
<l>E subito al parlar la lingua sciolse,</l>
<l>E dimandò de la sorella, e poi</l>
<l>Diè l'occhio anchor, s'alcun vedea de suoi.</l>
</lg>
<lg type="ottava">
<l>Detto che l'hebbe, come la sua gente</l>
<l>À l' isola di Cipro havea mandata,</l>
<l>Per dar qualche soccorso al lor parente,</l>
<l>Ch'intorno al regno havea la Tiria armata;</l>
<l>Lasciando uscir più d'un sospiro ardente,</l>
<l>Disse, m'havea la tua sorella data</l>
<l>Il giusto padre tuo cortese, e pio</l>
<l>Per satisfare al tuo contento, e al mio.</l>
</lg>
<lg type="ottava">
<l>Già possedea l'armata il mare Egeo,</l>
<l>E credea d'acquistar quel giorno Sesto,</l>
<l>Quando un Borea importuno il mar rendeo</l>
<l>Si grosso, che fe ogn'un turbato, e mesto.</l>
<l>E come piacque al fato iniquo, e reo,</l>
<l>Perche à calar l'antenna non fu presto,</l>
<l>Il pin, ch'ella premea, co'l popol Greco</l>
<l>Andò sott'acqua, e ogn'un sommerse seco.</l>
</lg>
<lg type="ottava">
<l>I paggi, le donzelle, e gli altri Achivi,</l>
<l>Che seco il padre tuo mandati havea,</l>
<l>Furo involati al numero de vivi</l>
<l>Per mio perpetuo mal da l' onda Egea.</l>
<l>Che da che fur di lei gli occhi miei privi,</l>
<l>Per la rara virtù, ch'in lei splendea,</l>
<l>Io ne rimasi addolorato tanto</l>
<l>Ch'altro da indi in quà non fui, che pianto.</l>
</lg>
<lg type="ottava">
<l>Con sospiri, e con lagrime accompagna</l>
<l>Il traditore il gesto, e la parola,</l>
<l>E 'l suo volto bugiardo irriga, e bagna,</l>
<l>E fede acquista à la mentita gola.</l>
<l>Da lui la mesta Progne si scompagna,</l>
<l>À tutti gli occhi subito s' invola,</l>
<l>E de le stanze sue chiusa ogni porta,</l>
<l>Piange morta colei, che non è morta.</l>
</lg>
<lg type="ottava">
<l>Quivi ella apre la strada al suo lamento,</l>
<l>E chiama il nome suo più volte in vano,</l>
<l>E del mare, e de l'arbore, e del vento</l>
<l>Si duole, e del suo fato acerbo, e strano.</l>
<l>Ne manca d'accordar l'afflitto accento</l>
<l>Co'l suon, che rende il batter mano à mano.</l>
<l>E non fuor di ragion per lei si dole,</l>
<l>Ma non già con le debite parole.</l>
</lg>
<lg type="ottava">
<l>Che chiama, (ove dannar dovria il consorte)</l>
<l>Crudele, e ingiusto il vento il mare, e 'l fato.</l>
<l>Dove piange la sua mentita morte,</l>
<l>Pianger dovrebbe il suo più crudo stato.</l>
<l>Si veste tutta à bruno ella, e la corte,</l>
<l>Al tempio và di panni oscuri ornato,</l>
<l>E l'otiose essequie à la fals'ombra</l>
<l>Fà sù 'l tumul cantar, che nulla ingombra.</l>
</lg>
<lg type="ottava">
<l>Hor che farà la tua pianta germana,</l>
<l>Che si stà ne la torre imprigionata,</l>
<l>Ch'esca non vuol de l'odiosa tana</l>
<l>Chi l'hà in custodia, il muro, e la ferrata.</l>
<l>Le manca per ridir la voce humana</l>
<l>Il torto, c' hà il Re fatto à la cognata:</l>
<l>Per farlo al fin sapere à la sirocchia,</l>
<l>Le servì il subbio, il fuso, e la conocchia.</l>
</lg>
<lg type="ottava">
<l>Per rimaner dal gran dolor men vinta,</l>
<l>E fuggir l'otio, havea l'afflitta tolta</l>
<l>Bavella cruda, e seta usata, e tinta,</l>
<l>E in fil ridotta, e intorno al fuso avolta.</l>
<l>Poi ne fece lina tela, ove dipinta</l>
<l>Havea del Re l'ingiuria infame, e stolta,</l>
<l>E v'havea il caso suo talmente impresso,</l>
<l>Che chiaro si leggea tutto 'l successo.</l>
</lg>
<lg type="ottava">
<l>Quanto contrario al tuo desir l'effetto</l>
<l>Fù nel formar l'industrioso panno,</l>
<l>Tu per alleggerir la pena al petto,</l>
<l>Ti desti tutta al subbio intorno à un' anno.</l>
<l>Ma pingendo il tuo mal, l'altrui difetto</l>
<l>Ti ricordo ogni punto il biasmo, e 'l danno,</l>
<l>E 'l tesser, che 'l tuo duol dovea far meno,</l>
<l>Ti fè irrigar di doppio lutto il seno.</l>
</lg>
<lg type="ottava">
<l>Con sospiri infiniti, e amaro pianto</l>
<l>L'historiata tela al fin condusse:</l>
<l>Indi piegolla, e le fè intorno un manto,</l>
<l>Perche vista per via d'alcun non fusse.</l>
<l>Poi con cenni, e lusinghe operò tanto,</l>
<l>Ch'al fin la muta al suo voler ridusse,</l>
<l>E capace la fè, che quel presente</l>
<l>Portasse à la Reina ascosamente.</l>
</lg>
<lg type="ottava">
<l>Lieta l'astuta vecchia il toglie, e 'l porta,</l>
<l>Che d'acquistarne il beveraggio crede,</l>
<l>E come spiritosa, e bene accorta</l>
<l>À la Reina il dà, ch'alcun no 'l vede,</l>
<l>E accenna, ch'entro v'è cosa, ch'importa,</l>
<l>E 'n ricompensa qualche cosa chiede.</l>
<l>La liberal Reina il cenno intende,</l>
<l>E contenta la muta, e 'l panno prende.</l>
</lg>
<lg type="ottava">
<l>Come poi le sue luci apron le porte</l>
<l>Al miserabil verso, che discopre</l>
<l>L'obbrobrioso incesto del consorte,</l>
<l>E tutte l'altre sue malefich' opre,</l>
<l>Quanto entro l' ira il duol l'occupi forte,</l>
<l>Mostra il morto color, che 'l volto copre,</l>
<l>Bench'à cangiarsi il suo color stà poco,</l>
<l>E infiamma il viso suo d' ira, e di foco.</l>
</lg>
<lg type="ottava">
<l>Ben disforgare il duol cerca, e lo sdegno,</l>
<l>Che dentro la consuma, e la disface,</l>
<l>Ma per non si scoprir non ne fa segno,</l>
<l>Ma frena il pianto, e 'l grido, e duolsi, e tace.</l>
<l>Come un rinchiuso acceso arido legno</l>
<l>Suol render maggior caldo à la fornace,</l>
<l>Cosi la doglia in lei chiusa, e ristretta</l>
<l>Rende più acceso il core à la vendetta.</l>
</lg>
<lg type="ottava">
<l>Lo stupro fatto à la sorella amata,</l>
<l>Il tolto honore al sangue Attico regio,</l>
<l>L'haver la lingua toltale, e fregiata</l>
<l>La stirpe sua di cosi infame fregio</l>
<l>La rendon si rabbiosa, e disperata,</l>
<l>Che la sua vita non ha punto in pregio,</l>
<l>Ma cerca tutta imaginando intesa,</l>
<l>Che la vendetta superi l'offesa.</l>
</lg>
<lg type="ottava">
<l>Havea tutto 'l zodiaco il Sol trascorso,</l>
<l>E dato il ghiaccio, e 'l foco al nostro lido,</l>
<l>Et ogni segno in quel viaggio occorso</l>
<l>Gli havea per trenta dì concesso il nido;</l>
<l>Et era giunto il dì, ch'allenta il morso</l>
<l>Al muliebre irragionevol grido;</l>
<l>Il dì, nel qual le donne insane vanno,</l>
<l>E ch'al bimatre Dio l'officio fanno.</l>
</lg>
<lg type="ottava">
<l>Quando l'afflitta Greca stava anchora</l>
<l>Rinchiusa, anzi sepolta in quella tomba,</l>
<l>Hor mentre il rito pio, che Bacco honora,</l>
<l>Per tutta la città suona, e rimbomba,</l>
<l>Et ogni donna del suo albergo fuora</l>
<l>Sentir fa il grido, il timpano, e la tromba,</l>
<l>E vanno tutte iubilando intorno</l>
<l>La notte destinata insino al giorno.</l>
</lg>
<lg type="ottava">
<l>Progne, che in mente havea già stabilito</l>
<l>Di vendicar di sua soror lo scempio</l>
<l>Contra l' incestuoso, e rio marito</l>
<l>Con ogni modo più nefando, et empio,</l>
<l>Vide, che questa pompa, e questo rito</l>
<l>Con quel poter andar di notte al tempio,</l>
<l>Era un'occasion molto possente</l>
<l>Per esseguir la sua tropp'empia mente.</l>
</lg>
<lg type="ottava">
<l>Come la notte à lei scopre le stelle,</l>
<l>E che l'altro Hemisperio acquista il lume,</l>
<l>E fan sonar le madri, e le donzelle</l>
<l>L'othone, e 'l bosso al solito costume;</l>
<l>Progne d'una cerviera illustre pelle</l>
<l>S'orna, e di tutto quel c'honora il Nume,</l>
<l>E corre con le serve al grido insano,</l>
<l>Co'l ferro cinto al fianco, e 'l Thirso in mano.</l>
</lg>
<lg type="ottava">
<l>Per honorar l'illuminata notte</l>
<l>Da fiaccole, da torchi, e da lanterne,</l>
<l>Insieme van le caste, e le corrotte,</l>
<l>Ó siano cittadine, ò siano esterne.</l>
<l>Tanto, ch'allhora aperte havean le porte,</l>
<l>Et accresciuti i gridi, e le lucerne</l>
<l>Le infami donne del serraglio regio</l>
<l>Per goder l'antiquato privilegio.</l>
</lg>
<lg type="ottava">
<l>Da Filomena in fuor non v'è, chi reste,</l>
<l>Che sola stà nel suo perpetuo affanno.</l>
<l>Che non corra à honorar l'allegre feste,</l>
<l>Ch'à l' inventor del vin le donne fanno.</l>
<l>Le violate femine, e l'honeste</l>
<l>Di quà, di là con la Reina vanno,</l>
<l>Per le parti di mezzo, e per l'estreme,</l>
<l>Che metter vuol le sue vassalle insieme.</l>
</lg>
<lg type="ottava">
<l>Ver l'infame serraglio affretta il piede,</l>
<l>E fa cader la vitiosa porta,</l>
<l>E corre dove la sorella siede</l>
<l>Imprigionata anchor, ma senza scorta.</l>
<l>Come in stato si misero la vede</l>
<l>L'infelice Regina come accorta,</l>
<l>Che non si scopra, accenna, e 'l laccio rompe,</l>
<l>Ma segua lei con l'opportune pompe.</l>
</lg>
<lg type="ottava">
<l>Le gitta intorno subito una vesta,</l>
<l>Per quei misterij accommodata, e buona,</l>
<l>E seguir fa la strepitosa festa,</l>
<l>E tutta la città corre, et introna.</l>
<l>Al tempio van per far quel, ch'à far resta,</l>
<l>Si fa l'officio pio, si grida, e suona,</l>
<l>Poi si torna à l'albergo, e sol ritiene</l>
<l>Progne l'afflitta giovane d'Athene.</l>
</lg>
<lg type="ottava">
<l>Accortamente la trasfuga, e toglie,</l>
<l>E à l'infelice camera la mena,</l>
<l>Piangendo smanta le festive spoglie,</l>
<l>La bacia, e con le braccia l' incatena.</l>
<l>Non bacia, e non risponde à le sue voglie</l>
<l>L'afflitta, e sconsolata Filomena,</l>
<l>Ma il volto abassa lagrimoso, e smorto</l>
<l>Per haver fatto à la sorella torto.</l>
</lg>
<lg type="ottava">
<l>E volendo scusar la carnal salma,</l>
<l>Ch'à forza venne à gli atti obsceni, e rei,</l>
<l>E che se 'l corpo errò, non peccò l'alma,</l>
<l>E non fe torto al sangue regio, e à lei;</l>
<l>In vece de la voce alza la palma,</l>
<l>E gli occhi estolle à sempiterni Dei,</l>
<l>E con più cenni misera si sforza</l>
<l>Giustificar, che le fu fatto forza.</l>
</lg>
<lg type="ottava">
<l>Di quà, di là la prole Attica piange,</l>
<l>E del Re ingiusto si querela, e dole,</l>
<l>E scopre il mal, che la tormenta, et ange,</l>
<l>L'una con cenni, e l'altra con parole.</l>
<l>È ver, che questa, e quella il grido frange,</l>
<l>E cheta si lamenta, che non vole</l>
<l>Esser sentita, e 'l Re s'accusa intanto</l>
<l>Con taciturno grido, e muto pianto.</l>
</lg>
<lg type="ottava">
<l>Poi che 'l chiamar più volte empio, e scelesto,</l>
<l>E maledir la sorte iniqua, e fella,</l>
<l>Alzando Progne il volto irato, e mesto</l>
<l>Ruppe con più coraggio la favella.</l>
<l>Mai frutto alcun noi non trarrem da questo</l>
<l>Lamento, e duol mestissima sorella.</l>
<l>Ma il nostro mal (se trar ne vogliam frutto)</l>
<l>S'hà da sfogar co'l ferro, e non co'l lutto.</l>
</lg>
<lg type="ottava">
<l>Non hai punto à temer, che non si mande</l>
<l>À fin da me questa vendetta tosto,</l>
<l>Che non è sceleraggine si grande,</l>
<l>Ch' io non vi trovi l'animo disposto.</l>
<l>Ó ch'à queste pareti empie, e nefande</l>
<l>Darò foco una notte di nascosto,</l>
<l>Si che veggiam, per satisfarsi un poco</l>
<l>Ardere il malfattore in mezzo al foco.</l>
</lg>
<lg type="ottava">
<l>Ó gli trarrò quelle impudiche luci,</l>
<l>Ch' à l'amor scelerato aprir le porte,</l>
<l>E à l'empio Re fur consigliere, e duci,</l>
<l>Che facesse un' error di questa sorte:</l>
<l>Ó troncherò le mani infami, e truci,</l>
<l>Ch' offeser la cognata, e la consorte,</l>
<l>Che fecer torto al coniugale amore,</l>
<l>E con la lingua à te tolser l'honore.</l>
</lg>
<lg type="ottava">
<l>Perch'altra donna più non sia tradita</l>
<l>Da lui, perch' impunito non ne vada,</l>
<l>Non resterò, ch' io gli torrò la vita</l>
<l>Ó co'l foco, ò co'l tosco, ò con la spada.</l>
<l>Mentre con questo dir l'offesa invita</l>
<l>À far che l'offensor punito cada</l>
<l>Iti si mostra, un' innocente figlio</l>
<l>Di Progne, e prender falle altro consiglio.</l>
</lg>
<lg type="ottava">
<l>Viene à trovar la madre irata, e mesta</l>
<l>Iti (cosi il nomar) con lieto viso,</l>
<l>E per haver da lei carezze, e festa</l>
<l>La guarda, e madre appella, e move il riso.</l>
<l>La madre infuriata il guardo arresta</l>
<l>Nel noto volto, e con tropp'empio aviso</l>
<l>(Poi che rivolse gli occhi à Filomena)</l>
<l>Disse con maggior rabbia, e maggior pena.</l>
</lg>
<lg type="ottava">
<l>Quanto simiglia al padre empio, e tiranno</l>
<l>Questa infin da fanciullo iniqua vista,</l>
<l>Quanta vuol far' anch'ei vergogna, e danno</l>
<l>Altrui, se gli anni mai del padre acquista.</l>
<l>Anch'egli renderà con forza, e inganno</l>
<l>La moglie, e la cognata afflitta, e trista.</l>
<l>Questi, sorella, è la dannosa prole</l>
<l>Di chi l'honor ti tolse, e le parole.</l>
</lg>
<lg type="ottava">
<l>Bagna di doppio pianto allhor le gote</l>
<l>La sorella minor, che le soviene</l>
<l>Quanto bramò veder questo nipote</l>
<l>Quando lasciò la mal lasciata Athene.</l>
<l>Hor vede lui, sente le balbe note,</l>
<l>E vorria fargli vezzi, e si ritiene.</l>
<l>L'amor del sangue à ciò l'instiga, e accende,</l>
<l>Ma l'odio, e l'error Tracio la riprende.</l>
</lg>
<lg type="ottava">
<l>E tanto più, che vede il fero aspetto,</l>
<l>Onde la madre ingiuriata il mira,</l>
<l>Che teme non le dar noia, e sospetto,</l>
<l>Tal che per cagion doppia si ritira.</l>
<l>Si gitta disperata sopra un letto,</l>
<l>E con doppio dolor piange, e sospira,</l>
<l>Dove in Grecia pensò, che quel fanciullo</l>
<l>Esser dovesse in Tracia il suo trastullo.</l>
</lg>
<lg type="ottava">
<l>Si china intanto l'empia genitrice,</l>
<l>E distende al figliuol l'inique braccia,</l>
<l>Per far la sceleraggine infelice,</l>
<l>Ch'al figlio, e al genitor danno minaccia.</l>
<l>L' innocente figliuol si porge, e dice</l>
<l>Più volte madre, e poi dolce l'abbraccia,</l>
<l>E non sapendo il mal, ch'ella l'appresta,</l>
<l>La bacia, le ragiona, e le fa festa.</l>
</lg>
<lg type="ottava">
<l>Come il dolce figliuol la lingua move</l>
<l>Ver lei vinta da l' ira, e da la doglia,</l>
<l>E le fa mille scherzi, e mille prove</l>
<l>À fin, che dolcemente ella il raccoglia;</l>
<l>Una nova pietà si la commove,</l>
<l>Che la fa lagrimar contra sua voglia,</l>
<l>E l' ira, che nel volto havea dipinta,</l>
<l>Fù da nova pietà scacciata, e vinta.</l>
</lg>
<lg type="ottava">
<l>Ma rivolgendo à la sorella il ciglio,</l>
<l>Che si duol senza lingua, e senza honore,</l>
<l>Non può in lei tanto la pietà del figlio,</l>
<l>Quanto il doppio di lei danno, e dolore.</l>
<l>L' instiga l' ira al primo empio consiglio,</l>
<l>E la nova pietà scaccia dal core,</l>
<l>E havendo in questa, e in quel le luci intese,</l>
<l>Disse in favor de le nov' ire accese.</l>
</lg>
<lg type="ottava">
<l>Questi hà ben per chiamar la voce humana</l>
<l>Madre l'afflitta moglie di Tereo,</l>
<l>Ma questa non può già chiamar germana</l>
<l>Colei, che seco uscì d'un ventre Acheo.</l>
<l>E sarebbe pietà tropp' inhumana</l>
<l>Usare ad huom pietà malvagio, e reo,</l>
<l>Contra lo sposo mio di pietà ignudo</l>
<l>Sarà pietade ogni atto horrendo, e crudo.</l>
</lg>
<lg type="ottava">
<l>Come tigre crudele al bosco porta</l>
<l>Il parto d'una damma, ò d'una cerva,</l>
<l>Cosi dove men puote essere scorta,</l>
<l>Porta il figliuol la madre empia, e proterva:</l>
<l>E à lui, che madre chiama, e la conforta</l>
<l>À perdonargli, e l'accarezza, e osserva,</l>
<l>Mentre più l'allusigna, e più la prega,</l>
<l>Co'l ferro baccanal la gola sega.</l>
</lg>
<lg type="ottava">
<l>Bastò un sol colpo à la sua debil carne,</l>
<l>Hor Filomena, à cui prima ne 'ncrebbe,</l>
<l>Vedendo da chi il fè tal stratio farne</l>
<l>Scacciò quella pietà, che prima n'hebbe,</l>
<l>E volendo co'l grido inditio darne,</l>
<l>Mancò la lingua, e la sua furia accrebbe;</l>
<l>E corse anch'ella infuriata, e in fretta</l>
<l>À far di quel figliuol stratio, e vendetta.</l>
</lg>
<lg type="ottava">
<l>Scopre il suo core allhor l'ingiusta madre,</l>
<l>E d'accordo di pasta un vaso fanno,</l>
<l>E le sue membra già vaghe, e leggiadre</l>
<l>Tagliate in mille pezzi al vaso danno,</l>
<l>Ch'in mensa il voglion porre innanzi al padre,</l>
<l>E dopo farlo accorto del suo danno,</l>
<l>E per lo fallo altrui si taglia, e spolpa</l>
<l>Il misero garzon, che non n' hà colpa.</l>
</lg>
<lg type="ottava">
<l>Senza scarnarla sol lascian la testa</l>
<l>Perche vederla intera il padre possa,</l>
<l>Tutta macchiata è la stanza funesta</l>
<l>De l' innocente sangue, e sparsa d'ossa.</l>
<l>Tosto l'asconde, e chiude in una cesta</l>
<l>Colei, che del parlare è ignuda, e scossa.</l>
<l>L'altra segretamente al foco accosta</l>
<l>La pasta che la carne entro hà nascosta,</l>
</lg>
<lg type="ottava">
<l>Ascosa stà nella macchiata cella</l>
<l>Serrata à chiave l' infelice muta,</l>
<l>E 'ntanto l'altra troppo empia sorella</l>
<l>L'incauto sposo suo trova, e saluta.</l>
<l>E con la dotta sua Greca favella</l>
<l>Sà far tanto co'l Re, che non rifiuta</l>
<l>Di far il baccanal convito seco</l>
<l>Secondo il patrio suo costume Greco,</l>
</lg>
<lg type="ottava">
<l>Là dove suol ne l'hora matutina,</l>
<l>Che segile dopo il celebrato officio,</l>
<l>Gire à mangiare il Re con la Reina</l>
<l>De varij cibi offerti al sacrificio;</l>
<l>Ver l' infelici stanze il Re camina,</l>
<l>Che dier ricetto à l'empio maleficio,</l>
<l>Quivi s'asside à le mense nefande,</l>
<l>Dov'eran con l'humane altre vivande.</l>
</lg>
<lg type="ottava">
<l>Restar fa ogni huom di fuor l'iniqua moglie,</l>
<l>E fa servire il Re da le donzelle,</l>
<l>Diversi cibi anch'ella in bocca toglie,</l>
<l>Ma non le paste insidiose, e felle.</l>
<l>L' incauto Re compiace à le sue voglie,</l>
<l>E và gustando hor queste cose, hor quelle,</l>
<l>Tal, che 'l misero al fin per suo consiglio,</l>
<l>Apre la pasta rea, ch'asconde il figlio.</l>
</lg>
<lg type="ottava">
<l>Gode l'empia consorte, quando vede,</l>
<l>Ch'apre l'iniqua pasta, e vuol gustarne,</l>
<l>E l' infelice padre, che le crede,</l>
<l>Nutrisce se de la sua propria carne.</l>
<l>Del figlio intanto il miser padre chiede,</l>
<l>Che spesso à mensa suol diletto trarne,</l>
<l>Dimanda dove sia, perche non viene</l>
<l>Ad osservare il rito anch'ei d'Athene?</l>
</lg>
<lg type="ottava">
<l>Dissimular può à pena il petto infido</l>
<l>Progne, e risponde per maggior suo scorno;</l>
<l>Tuo figlio è teco entro al tuo proprio nido.</l>
<l>Dà gli occhi il vecchio incauto d'ogn'intorno</l>
<l>Poi ridice, io no'l veggio, ell'alza il grido;</l>
<l>Ben' hanno gli occhi tuoi perduto il giorno:</l>
<l>Può far malvagio, e rio, che sia si cieco,</l>
<l>Che non vegga il tuo figlio, havendol teco.</l>
</lg>
<lg type="ottava">
<l>E dando forza al grido infuriato</l>
<l>Lascia l'usanza Greca infetta, e guasta,</l>
<l>E segue. Il tuo figliuolo empio hai mangiato</l>
<l>Secondo egli era cotto in quella pasta.</l>
<l>La sorella esce allhor da l' altro lato</l>
<l>Con la testa, ch'intera era rimasta,</l>
<l>La mostra al miser vecchio, e 'l braccio sciolto,</l>
<l>Fà, che percote il figlio al padre il volto.</l>
</lg>
<lg type="ottava">
<l>Subito assalta il Re Megera, e Aletto,</l>
<l>E fa la mensa riversar sul suolo,</l>
<l>Ne potendo dar fuor, quel c' hà nel petto,</l>
<l>Vendicar cerca il misero figliuolo.</l>
<l>Lascian le Greche allhor l' iniquo tetto,</l>
<l>E van fuor d'un balcon per l'aria à volo,</l>
<l>Le quai volgendo à le lor membra il lume,</l>
<l>Si veggono men grandi haver le piume.</l>
</lg>
<lg type="ottava">
<l>Il dolor co'l desio de la vendetta</l>
<l>Rendon l'offeso Re si crudo, e insano,</l>
<l>Ch'anch'ei fuor del balcon si lancia, e getta</l>
<l>Per punir quelle due co'l ferro in mano,</l>
<l>E mentre, che per l'arla anch'ei s'affretta,</l>
<l>E si sostien per non cader su'l piano,</l>
<l>Come à le Greche insidiose avenne,</l>
<l>Vede le membra sue vestir di penne.</l>
</lg>
<lg type="ottava">
<l>Lascia il ferro crudel l' irato artiglio,</l>
<l>Et à la bocca un lungo rostro innesta,</l>
<l>L'armano molte penne intorno il ciglio,</l>
<l>Et hà l' insegne regie anchora in testa,</l>
<l>E dimostra il dolor, ch'egli hà del figlio</l>
<l>Con la sdegnata vista atra, e molesta.</l>
<l>Upupa alza la cresta, e bieco mira,</l>
<l>E mostra il cor non vendicato, e l' ira.</l>
</lg>
<lg type="ottava">
<l>Nel più propinquo bosco entra, e s'asconde</l>
<l>La Greca, che restò senza favella,</l>
<l>La lingua hoggi hà spuntata, e corrisponde</l>
<l>In parte à la sua sorte iniqua, e fella,</l>
<l>Piangendo và il suo duol di fronde in fronde</l>
<l>Con una melodia soave, e bella.</l>
<l>Tien del suo incesto anchor vergogna, e cura,</l>
<l>E non osa albergar dentro à le mura.</l>
</lg>
<lg type="ottava">
<l>Progne, che diede à la vendetta effetto,</l>
<l>E fu d'ogni altro error monda, e innocente,</l>
<l>Il nido tornò à far nel regio tetto,</l>
<l>E non hebbe vergogna de la gente.</l>
<l>Del sangue del figliuol anchora hà il petto</l>
<l>Macchiato, e se talhor le torna à mente,</l>
<l>Tanta pietà per lui la move, e ancide,</l>
<l>Che si querela un pezzo, e al fine stride.</l>
</lg>
<lg type="ottava">
<l>Come corre à ingombrar l' Attica corte</l>
<l>La trista fama, e 'l miserabil caso,</l>
<l>E come fersi augei di varia sorte,</l>
<l>E del cotto fanciullo entro à quel vaso;</l>
<l>Occupò Pandione il duol di sorte,</l>
<l>Che 'l fece innanzi tempo ire à l'occaso:</l>
<l>E poi che fu donato à l'urna, e al foco,</l>
<l>Fù dato ad Eritteo lo scettro, e 'l loco.</l>
</lg>
<lg type="ottava">
<l>Questi con tal prudentia il regno resse,</l>
<l>Tanto benigno fu, tanto cortese,</l>
<l>E contra ogni nemico, che l'oppresse,</l>
<l>Si valorosamente si difese,</l>
<l>Che qual titol d'honor meglio à lui stesse,</l>
<l>Qual fosse in lui maggior, non fu palese,</l>
<l>De le virtù, che si lodato il fenno,</l>
<l>Ó la giustitia, ò la fortezza, ò 'l senno.</l>
</lg>
<lg type="ottava">
<l>Costui di quattro giovani fu padre,</l>
<l>E d'altrettante figlie adorne, e belle:</l>
<l>Fra quai ve ne fur due tanto leggiadre,</l>
<l>Che aggiunger non v'havria potuto Apelle.</l>
<l>L'amate da la Dea d'Hespero madre,</l>
<l>Procri sposò di queste due sorelle,</l>
<l>L'altra detta Orithia di maggior zelo,</l>
<l>Vide accender di se l'auttor del gielo.</l>
</lg>
<lg type="ottava">
<l>Ben' è maggior l'amor, che Borea accende,</l>
<l>Poi che 'l fa più superbo, e men leale.</l>
<l>Un dì mentre per l'aria il velo ei stende</l>
<l>Tutto di ghiaccio il crin, la barba, e l'ale,</l>
<l>E toglie (tanto il freddo ogni uno offende)</l>
<l>Quasi à gli occhi del cielo ogni mortale,</l>
<l>Con altre assai questa fanciulla vede,</l>
<l>Che fan su'l ghiaccio sdrucciolare il piede.</l>
</lg>
<lg type="ottava">
<l>Mentre di rimirar gode quel gioco,</l>
<l>E per non le turbar non soffia, e tace,</l>
<l>In mezzo à tanto ghiaccio accese il foco</l>
<l>Nel freddo core Amor con la sua face:</l>
<l>E si cresce la fiamma à poco, à poco,</l>
<l>Che 'l giel, c' hà intorno, in pioggia si disface,</l>
<l>Tanto, che 'l giel, che si risolve, e fonde,</l>
<l>À gli occhi suoi quella fanciulla asconde.</l>
</lg>
<lg type="ottava">
<l>Ritorna in Tracia à la sua patria corte,</l>
<l>E sentendo la fiamma ogni hor più ardente,</l>
<l>Si consigliò di chieder per consorte</l>
<l>La vergine, ond'egli arde, al suo parente.</l>
<l>Subito fa, che l'ambasciata porte</l>
<l>Fra tutti i suoi vassalli il più prudente.</l>
<l>Il qual con grand'honor giunto in Athene</l>
<l>Dimanda al Re la figlia, e non l'ottiene.</l>
</lg>
<lg type="ottava">
<l>Fu in ogni tempo antico odio, e rancore</l>
<l>Fra 'l sangue Tracio, e l'Attico lignaggio,</l>
<l>Ma l'odio Greco havea fatto maggiore</l>
<l>Il novo fatto à Filomena oltraggio.</l>
<l>Tal, che 'l novo de Greci Imperadore</l>
<l>L'ambasciadore udì con mal coraggio,</l>
<l>E senza celar l'odio, ò farne scuse</l>
<l>Le nozze Tracie à la scoperta escluse.</l>
</lg>
<lg type="ottava">
<l>L'ambasciador rapporta al Tracio vento</l>
<l>L'odio e 'l disprezzo da l' Imperio Greco:</l>
<l>E che preghi, promesse, oro, et argento</l>
<l>Non poter far, ch' imparentasse seco.</l>
<l>Guardo l'irato Borea, e mal contento</l>
<l>Ver Grecia con un guardo oscuro, e bieco,</l>
<l>E sottoposto à l'ire, et à l'offese</l>
<l>Cosi lo sdegno suo fece palese.</l>
</lg>
<lg type="ottava">
<l>Deh perche l'arme mie poste hò in oblio,</l>
<l>E 'l mio poter, ch'ogni potentia sforza,</l>
<l>Perche vo usar contra il costume mio</l>
<l>Lusinghe, e preghi, in vece de la forza?</l>
<l>Io son pur quel temuto in terra Dio,</l>
<l>Che soglio al mondo far di giel la scorza:</l>
<l>Che quando per lo ciel batto le piume,</l>
<l>Cangio la pioggia in neve, e 'n ghiaccio il fiume.</l>
</lg>
<lg type="ottava">
<l>Tutto à l'immensa terra imbianco il seno,</l>
<l>Quando in giù verso il mio gelido lembo,</l>
<l>E come à la mia rabbia allento il freno,</l>
<l>Apro il mar fino al suo più cupo grembo,</l>
<l>E per rendere al mondo il ciel sereno,</l>
<l>Scaccio da l' aere ogni vapore, e nembo:</l>
<l>E quando in giostra incontro, e che 'l percoto</l>
<l>Vinco, et abbatto il nero horrido Noto.</l>
</lg>
<lg type="ottava">
<l>Quando l'orgoglio mio per l'aria irato</l>
<l>Scaccia i nembi vers'Austro, e soffia, e freme,</l>
<l>E 'l forte mio fratel da l' altro lato</l>
<l>Altre nubi ver me ributta, e preme,</l>
<l>E che questo, e quel nuvolo è sforzato</l>
<l>Nel mezzo del camin d'urtarsi insieme,</l>
<l>Io pur quel son, che con horribil suono</l>
<l>Fo uscirne il foco, la saetta, e 'l tuono.</l>
</lg>
<lg type="ottava">
<l>Non solo il soffio mio gli arbori atterra,</l>
<l>Ma sia palazzo pur fondato, e forte.</l>
<l>E se talhor m'ascondo, e sto sotterra</l>
<l>Nel tetro carcer de le genti morte;</l>
<l>Fo d' intorno tremar tutta la terra,</l>
<l>S' io trovo à l'uscir mio chiuse le porte,</l>
<l>E fin, ch' io non essalo à l'aria il vento,</l>
<l>Di tremore empio il mondo, e di spavento.</l>
</lg>
<lg type="ottava">
<l>Non dovea farlo mai, ne si conviene</l>
<l>Al mio poter d'usar lusinghe, ò preghi,</l>
<l>Chieder la figlia à un picciol Re d'Athene,</l>
<l>E dargli occasion, che me la neghi.</l>
<l>Non si disdice à me, ch'à tanto bene</l>
<l>Contra il voler di lui m'unisca, e leghi,</l>
<l>À me stà ben con simili persone</l>
<l>Usar la volontà per la ragione.</l>
</lg>
<lg type="ottava">
<l>Subito scuote l'ali, et alza il grido,</l>
<l>Trema per tutto il mare, e s'apre, e mugge,</l>
<l>E rende polveroso il cielo, e 'l lido,</l>
<l>E le biade, e le piante atterra, e strugge.</l>
<l>E vede in Grecia appresso al Regio nido</l>
<l>Lei, che dal suo furor con molte fugge,</l>
<l>La toglie in grembo, e volta à Greci il tergo,</l>
<l>E torna con la preda al patrio albergo.</l>
</lg>
<lg type="ottava">
<l>Cresce per l'aria il foco, ch'entro il coce</l>
<l>Mentre nel grembo suo la stringe, e porta.</l>
<l>L'infelice fanciulla alza la voce,</l>
<l>Che si conosce abbandonata, e morta.</l>
<l>Intanto il vento rapido, e veloce</l>
<l>Con preghi, e con lusinghe la conforta,</l>
<l>Tanto, che fa piegarla à piacer suoi,</l>
<l>E la fa prima sposa, e madre poi.</l>
</lg>
<lg type="ottava">
<l>Madre la fè di Calaino, e Zeto,</l>
<l>Fanciulli di fattezze alme, e leggiadre,</l>
<l>Che nel bel volto Gioviale, e lieto,</l>
<l>E in ogni membro assimigliar la madre.</l>
<l>Ma non fu il materno alvo si indiscreto,</l>
<l>Che non gli assimigliasse in parte al padre.</l>
<l>Diè lor simile à Borea il volo, e 'l corso,</l>
<l>E due grand'ali à lor pose su'l dorso.</l>
</lg>
<lg type="ottava">
<l>Nacquer ben da principio senza penne,</l>
<l>Come gli altri fanciulli ignudi, e belli,</l>
<l>Ma come à quella età da lor si venne,</l>
<l>Che suol dare à le tempie i primi velli;</l>
<l>La piuma come il padre ogn'uno ottenne,</l>
<l>E cominciò à spuntar come à gli augelli,</l>
<l>Tal, che ne' primi lor giovenil'anni</l>
<l>Batter non men del padre in aria i vanni.</l>
</lg>
<lg type="ottava">
<l>Fatto havea fabricar Giasone intanto</l>
<l>(Tutto havendo à la gloria acceso il zelo)</l>
<l>La nave al mondo celebrata tanto,</l>
<l>Che posta fu fra gli altri segni in cielo,</l>
<l>Per gire ad acquistar quel ricco manto,</l>
<l>Onde il Frisseo Monton d'oro hebbe il pelo.</l>
<l>È ver, che Pelia il zio con finto core</l>
<l>Gli havea l'alma infiammata à quest'honore.</l>
</lg>
<lg type="ottava">
<l>Ch'esser dovea Giason de la sua morte</l>
<l>Cagione, à Pelia un dì Temi rispose.</l>
<l>Ond'egli per fuggir la fatal sorte</l>
<l>Il suo nipote al dubbio honor dispose.</l>
<l>Era Giason tanto eloquente, e forte,</l>
<l>Ch'à pena il suo gran core à Greci espose,</l>
<l>Che si deliberò d'unirsi seco</l>
<l>Tutta la gioventù del regno Greco.</l>
</lg>
<lg type="ottava">
<l>Fra quai scelse cinquanta cavalieri,</l>
<l>Contando se per uno, i più perfetti.</l>
<l>Hor sentendosi forti, atti, e leggieri</l>
<l>Questi alati di Borea giovinetti,</l>
<l>Appresentati anch'essi arditi, e fieri</l>
<l>Se n'andar con Giason fra gli altri eletti</l>
<l>À quello acquisto glorioso, e degno</l>
<l>Per l'incognito mar su'l primo legno.</l>
</lg>
<note place="end" resp="ed" anchored="yes">
<title>Annotationi del Sesto Libro</title>
<p><hi rend="sc">La</hi> contentione che nacque fra Pallade, e Aranne intorno il tessere, e ricamare, ci da essempio che non dobbiamo giamai per eccellenza che paia che sia in noi, aguagliarse, gonfij dallo spirito della superbia, a Dio, &amp; insoperbirse di modo, che non riconoscendo il tutto da esso, la sua bontà divina mossa dal giusto sdegno, habbia, facendoci traboccare, in qualche gran miseria, a farci conoscere, che non siamo che debili, piccioli, e vili animali, allontanati che siamo dalla gratia sua; e che non sapiamo far cosa alcuna, ne intelletiva, ne mecanica, qua giù, che non la sia fragile come una tela de Ragno; come s'avide Aranne, quando essendo stata vinta da Minerva, fu trasformata in cosi picciolo, e vile animaluccio; che continuando nella sua ostinatione non cessa di tessere le sue vane, e inutili tele, forse per suo castigo, dandose per aventura ancora a credere di essere in contentione con quella invittissima Dea; laqual è dipinta con l'occhio fosco, con una lunghissima asta in mano, e con lo scudo di Christallo, e con il corpo di corazza che hà dinanti di rilevo il capo di Medusa; l'occhio fosco, è il continuo pensiero che tiene l'huomo prudente, ne i discorsi delle cose humane, facendose l'occhio fosco quando s'ha il pensiero fisso in qualche oggetto, che ci preme; l'hasta lunga ci da a credere, &amp; a conoscere per verità espressa, che non può essere prudente, chi non mira le cose molto di lontano, e maggiormente ne i maneggi di guerra; dovendose riparare all'insidie de nimici, e tenerle molto con l'hasta lunga luntane da noi; lo scudo di Christallo, è per iscoprire l'inimico che ci sopragiunge all'improviso, e scoprendolo tutto a un tempo sapersene difendere. Il Capo di Medusa nel petto non è che la prudentia nelle nostre attioni, &amp; operationi, laquale dovemo per sempre havere nel petto, viva, e pronta; come la si scopre nel rilevo.</p>
<p><hi rend="sc">Contende</hi> Minerva con Nettuno intorno il nome ad Athene, e rimane vincitrice, quando per sententia de gli Dei hebbe percossa la terra, e che n'uscì l'Oliva, si come per la percossa, di Nettuno medesimamente ne uscì il cavallo; che è l'animale che serve molto alla guerra; come ancora l'Oliva significa Pace; dandoci a vedere, che le città, &amp; le adunanze de gli huomini amano molto meglio la pace, che non fanno la guerra; onde le fu poi posto il nome di Athene da essa Pallade, chiamata dalle voci greche di questo nome. Ricamò Pallade ancora la pazzia di Hemo, e di Rodope che hebbero ardire di farse chiamare l'un Giove, e l'altra Giunone, onde furono trasformati in dui Monti; sogliono i Monti essere figurati per la superbia de gli huomini di picciola fortuna, che hanno l'animo gonfio di superbia, ma non hanno poi forze di far che gli effetti l' accompagni, come quelli che sono immobili per le loro poche forze, come i Monti. Tendono tutti i Ricami di Pallade a far avertita Aranne che non voglia contendere con essa lei, perche non le succeda quello che successe ad Antigone, che volendo preporre la sua bellezza, a quella di Giunone, fu dalla Dea trasformata in una Cicogna, che è uno de i piu sozzi uccelli, che si vedano. Narrano l' Historie che havendo Hercole amazzato Laomedonte del quale era figliuola Antigone, la giovane fuggì nelle cannuccie di Camandro. E vi se trattenne molti giorni per non essere amazzata da Hercole come gli altri suoi fratelli, e sorelle; onde questa sua fuga diede colore a questa favola amando le Cicogne di habitare le cannuccie. Depinse Pallade nell'angolo dell'opera sua poi la trasformatione delle figliuole del re Cinira, lequali insoperbite per la loro molta bellezza, hebbero ardire di aguagliarse a Giunone, e per questo furono da esse trasformate ne i gradi del suo tempio, che sono calpestati da ogni uno, perche chi s' inalza con l'ali della soperbia, serà humiliato con la sferza della depressione. Bella e sententiosa è la conversione dell'Anguillara, nella stanza <quote><emph>Frenate altieri Heroi l'ingiusto orgoglio</emph></quote>.</p>
<p><hi rend="sc">Finita</hi> l'opera di Minerva Aranne incominciò la sua, dalla trasformatione di Asterie figliuola di Ceo, laquale essendo amata da Giove, per goder dell'amor suo, si trasformò in Aquila; &amp; ingravidolla di Hercole, havendo poi fatta una congiura Asterie contra Giove, fu dal furore de lo sdegnato Iddio trasformata in una Coturnice, e dapoi nell'Isola Ortigia. Questa trasformatione è tolta dall'historia che narra che essendo vinto Ceo, &amp; amazzato da Giove; fu presa Asterie ancora da esso, e perche l'Aquila è insegna di Giove, hanno finto che per goderla Giove s'era trasformato nell'Aquila portata nella vittoria contra Ceo: segue la trasformatione di Giove in Cigno per godere dell'Amore di Leda, laquale non ci da altra Alegoria se non che la dolcezza delle parole, e la soavità del Canto, sono potentissimi mezzi per haver vittoria di qual si voglia bellissima Donna; però fingono Giove essere trasformato in Cigno per havere goduto con l'artifitio delle parole, e con la soavità della voce dell'amata Leda; segue poi Aranne come si trasformò in Satiro per godere dell'amore di Antiope havendola poi lasciata gravida di Amphione, e di Zetho che ci mostra in quante forme si lascia cangiare l'huomo, da questo naturale desiderio del congiungimento, seguendo la trasformatione del medesimo in Amphitrione per godere dell'amata Alcmena; tutti effetti che sogliono fare gli arditi inamorati per dar compimento a i loro focosi desiderij; ben ce ne da un chiaro essempio il palafreniere che l'accocò al Re de i Longobardi, si cangiò ancora in fuoco per godere dell'Amore di Egina; significa questa trasformatione in fuoco per haverla ingravidata di quella stirpe valorosa d'Achille, e di Pirrho che furono fiamme del valore. Si trasformò ancora in un Pastore per ingannar sotto il falso aspetto l'incauta Nimosina; come si trasformò ancora in Serpe per cogliere Proserpina. È scritta molto felicemente questa trasformatione dall'Anguillara, come la descritione del Serpe, e della maniera che si lasciò ingannare Proserpina. Nella stanza: <quote><emph>Non teme la Reina d'Acheronte</emph></quote>, e nella seguente.</p>
<p><hi rend="sc">Finito</hi> che hebbe Aranne di tessere le trasformationi di Giove, si voltò a quelle di Nettuno come quando si trasformò in un Cavallo di Anda per godere di Cerere havendola tolta sopra il dorso, e portatola in un scoglio; e come si trasformò in toro anchora per godere Arne, laquale havendo partorito in una stalla de Buoi in Metapomo, diede cagione alla favola della trasformatione nel Toro. Si trasformò ancora nel fiume Enipeo, come scrive Homero, per rubare Tiro figliuola di Salmoneo vaga di passeggiare sovente alle sponde di quel fiume, sopra il quale il medesimo Iddio rubò Iphi, e n'hebbe della sua gravidanza ismisurati Giganti, Ephialte, e Otho che furono fulminati da Giove, perche n'hebbero ardire di far guerra al Cielo. Ingannò Nettuno ancora Teophane havendola trasformata in una Pecora, e se stesso in un Montone per godere dell'amor suo, ingannando i Proci, i quali furono poi trasformati in Lupi, perche havevano voluto amazzare la Pecora, essendo proprio del Lupo, di assalire la Pecora; ingannò Nettuno ancora Melanto in forma di Delfino; tutti effetti che si vegono continoamente ne i lascivi, per condure a fine i loro dishonestissimi appetiti.</p>
<p><hi rend="sc">La</hi> trasformatione di Apollo poi in uno Sparaviere, per ingannare l'amata Ninfa, ci da ad intendere, che 'l lascivo non è molto differente da questo uccello, in procacciare cosi il dar compimento alle bramose sue voglie, ogn'hora con nova preda come quello procaccia di satisfar' alla fame con nuove ripresaglie. Si trasformò ancora in Leone per far' acquisto della figliuola di Macareo, Vergine votata, e sacrata a Diana; che significa che fa bisogno che l'inamorato sia forte, &amp; ardito come il Leone, se vuole violare la Vergine amata, trovandola lontana da i pensieri amorosi. Depinge ancora Aranne nel suo lavoro come Bacco trasformato in uva gode della figliuola d'Icaro, che non significa altro, se non che 'l vino bevuto alquanto lietamente ha forza di metter in qual si voglia animo casto, pensieri meno che honesti.</p>
<p><hi rend="sc">L'Acconito</hi> colto nel monte Citoriaco è sparso sopra Aranne, trasformata in Ragno, è quello sdegno che ingombra quelli che vegono spregiare, e distruete l'opera sua, fatta con molta industria, e con lunga fatica, come era la tessitura d'Aranne.</p>
<p><hi rend="sc">La</hi> Favola della superba Niobe trasformata in Sasso; e nella medesima Alegoria di molte altre dette di sopra di quelli che si sono voluti, come soperbi aguagliare a i Dei, onde sono rimasi privi di quelle cose dellequali piu si gloriavano, e insoperbivano; come si gloriava Niobe della sua felicità, nel generare, havendo havuto sette figliuoli, e altrotante figliuole, de' quali tutti rimase privi dalle saette d'Apollo, e da quelle di Cinthia; Amphione Marito di Niobe, che col suo suono edificò le mura di Thebe, ci da a conoscere, che la soavità delle parole proprie, e che esprimano bene quello che l'huomo vuol dire, pronontiate poi quando dolcemente, e quando con vehemente efficacia, hà forza di ridurre gli huomini da una vita ferina, e tutta bestiale, a una lieta, e civile, che non è altro poi che edificare le mura delle città, riducendo gli huomini a vivere quietamente insieme. Si vede poi con quanta vaghezza habbi descritto l' Anguillara che 'l tenere le dita delle mani incrocichiate, overo il pugno chiuso dove una donna partorisse, si rende molto difficile il parto, come Lucina voleva rendere quello di Latona, nella stanza: <quote><emph>Cosi l'essule Dea vostra, mendica</emph></quote>, con non meno vaghezza, e felicità, &amp; arte ha descritti diversi maneggi de' Cavalli; che fa vedere con la sua penna quello istesso che si vede con gran piacere far' a i cavalieri migliori quando montano sopra ben creati, e ben'intendenti cavalli, di maniera che la penna quivi fa conoscere, che ha molto maggior forza che non hanno i penelli, iquali guidati ancora da artificiosa, &amp; essercitatissima mano non saperebbero rapresentare cosi vivamente il maneggio d'un cavallo, come lo rapresenta l'Anguillara, nella stanza: <quote><emph>Damasithone appar su un Turco bianco</emph></quote>, e nelle seguenti, oltre che vi depinge ancora i veri segni, e mantelli, de i buoni, e generosi cavalli: come è anchora vagamente descritta la contentione de Venti, e i danni che facevano al mare, &amp; alla terra con i loro soffij sdegnosi.</p>
<p><hi rend="sc">Diede</hi> materia alla favola de i Villani trasformati in Rane; una zuffa che fu fatta appresso un stagno fra i Rodiani, e i Licij, perche essendo andati quelli di Delo che s'erano mossi in favore de i Rodiani, a pigliare l'acqua, anzi intorbidandola, e difendendola facevano ogn'opra che non godessero di quell'acqua; sdegnati i Delij gli amazzorono tutti nello stagno; finita quella guerra ritornando poi allo stagno, e non vedendo alcun vestigio de i Villani morti, e sentendovi solamente le rocche voci delle Rane, si diedero a credere che le Rane fussero le anime de i Villani amazzati, e con questa loro credenza diedero occasione a questa favola; descrive l'Anguillara molto ingeniosamente la natura delle Rane, nella stanza, <quote><emph>Hor l'animal sotto acqua si nasconde</emph></quote>, come ancora ha descritta la sua trasformatione in quello di sopra. La natura de i Villani è descritta felicemente ancora nella stanza: <quote><emph>Chi mosso non havrian le dolci note</emph></quote>.</p>
<p><hi rend="sc">La</hi> favola di Marsia ci da ad intendere, che quando vogliamo contendere con Iddio, non lo temendo come deve esser temuto; la sua omnipotenza ci fa presto conoscere che siamo piu flussibili che non è un fiume, togliendoci tutte le forze co 'l privarci della gratia sua; di modo che cadendo in terra il nostro vigore; si converte nell'acqua del fiume laquale non si ferma giamai; come non si potiamo fermar noi, quando siamo spicati da Dio che solo è la fermezza nostra.</p>
<p><hi rend="sc">La</hi> favola di Tantalo, ci dimostra l'huomo avaro, che intento ad adunare Thesoro, non lascia a dietro alcuna maniera di fatica, per satisfar' al desiderio suo; onde si dà all'agricoltura, e seminando il grano amato da esso, piu che se gli fosse figliuolo per l'utile che ne trahe, il lascia mangiare a i corpi celesti, i quali accompagnando il sole, il vengono a mangiare e dopo a ridurre in spiche sua prima forma. Il castigo di Tantalo è il medesimo che hanno gli avari che sono nelle ricchezze fin' alla golla, e non le godono, &amp; hanno tutte le maniere de commodi, e non se ne fanno valere; però a simiglianza di Tantalo moiono di fame, e di sete.</p>
<p><hi rend="sc">La</hi> favola di Terreo, e di Progne, Philomena, e Iti, e le loro trasformationi, sono tolte dalla historia, perche Terreo come quello che era di natura fiero non pigliava cosa alcuna che per forza, per questo era detto figliuolo di Marte, isforzò la cognata; e non hebbe mai ardire considerando la sua grandissima sceleragine di apresentarse alla mogliera la quale stava di continuo stridendo, e ramaricandosi vestita di nero dell'infortunio della sorella; il che diede occasione alla favola che la fusse trasformata in hirondine, come anchora la sorella nel lusignolo che ci da a conoscere quanto piu il vitio tenta di soprimere la vertù, tanto piu ella s'inalcia, e fa conoscere la sua dolcezza perche havendola Terreo priva della lingua, perche non iscoprisse la sua sceleragine; le fu provisto da' cieli della piu soave, e dolce favella, e del piu dilettevole canto che si possi udire. La trasformatione poi di Terreo in Upupa uccello vile, e che si pasce di sterco, signfica che l'huomo empio, creduele e scelerato, non si pasce che di vivande immonde, sozze, e stomachevoli. Iti poi cangiato in Fagiano significa la semplicità, e innocentia del fanciullo come quello che non era colpevole delle sceleragini; essendo il Fagiano uccello incauto, e semplice. Si vede nella descritione di questa favola molte belle sententie, comparationi, conversioni, vage descrittioni, e spiriti affettuosi dell'Anguillara, sparsi giuditiosamente in questa trasformatione; come ne gli ultimi versi della stanza, <quote><emph>Terreo fatte le nozze non s'arresta</emph></quote>. Bella è la composizione della stanza: <quote><emph>Come presa dal lupo humile agnella</emph></quote>. Come è vaga ancora la conversione della stanza: <quote><emph>O Barbaro crudel, Barbaro infido</emph></quote>. E 'l grido sententioso della stanza: <quote><emph>O Ferina lascivia, ò mente infame</emph></quote>. Vaga la comparatione della stanza: <quote><emph>Come Tigre crudele al bosco porta</emph></quote>, come è vaga ancora la descritione dello sdegno di Borrea nella stanza: <quote><emph>Dhe perc'hò l'arme mie poste in oblio</emph></quote>.</p>
<p><hi rend="sc">Il</hi> rubamento di Orithia fatto da Borrea, e il piacere, allegoricamente, che si ruba con la prestezza, non si lasciando fuggire l'occasione; Calai Zeto, che cacciano le Arpie dalla tavola di Fineo è il cieco dall'avaritia, che ha accecati tutti i suoi figliuoli, non potendo il cieco avaro, haver pensier' alcuno che non sia cieco dal soverchio desiderio di adunare ricchezze. Le Arpie sozze che gli levano le vivande, di modo che non può mangiare, sono i continui, e pungentissimi stimoli del risparmio, che non lo lasciano gustare ne cibo, ne bevanda; sono cacciati questi stimoli da gli animi grandi, e liberali; ma non restano però come prima veggono partiti quelli che i cacciano, di ritornare a i loro costumati cibi del misero Fineo. Quanto sia odiata da Dio, da gli huomini, e dal mondo l'infame avaritia, non è alcuno che non lo conosca, come nemica d'ogni humana felicità e radice de tutti i mali, come scrisse l'Apostolo.</p>
</note>
</div1>
<div1 type="canto">
<head>Libro Settimo.</head>
<lg type="ottava">
<l>Già per lo novo mar la nova nave</l>
<l>Havea la vela, il vento, e 'l mare inteso,</l>
<l>E con soffio hor tropp'aspro, hor più soave</l>
<l>Sopra la Tracia havea quel regno preso,</l>
<l>Nel qual Fineo senz'occhi, e d'anni grave</l>
<l>Era da l'empie Arpie continuo offeso.</l>
<l>E già con ricchi doni, e lieto volto</l>
<l>V'era stato Giason visto, e raccolto.</l>
</lg>
<lg type="ottava">
<l>Dove i figli di Borea alati, e snelli</l>
<l>Per satisfare à tanto obligo in parte,</l>
<l>Scacciati haveano i rei virginei augelli,</l>
<l>Co' quai venner ne l'aria al fiero Marte.</l>
<l>E i venti havendo havuti hor buoni, hor felli,</l>
<l>E posto in opra hor l'anchore, hor le sarte,</l>
<l>Eran ne l'Asia scesi in quel lido,</l>
<l>Ch'era al bel vello albergo antico, e fido.</l>
</lg>
<lg type="ottava">
<l>Hor mentre allegri al Re de' Colchi vanno,</l>
<l>E che Giasone il suo pensier palesa,</l>
<l>E tutti intorno al Re con preghi stanno,</l>
<l>Che lor conceda il vello, e la contesa,</l>
<l>E ch'ei rimembra le fatiche, e 'l danno,</l>
<l>Che lor succeder può da questa impresa,</l>
<l>Medea figlia del Re, che vede, e intende</l>
<l>L'ardito cavalier, di lui s'accende.</l>
</lg>
<lg type="ottava">
<l>Mentre ella tiene in lui ferma la luce,</l>
<l>E sente quel, ch'il padre gli rammenta,</l>
<l>Ch'à manifesta morte si conduce,</l>
<l>Se di quel vello d'or l'impresa tenta;</l>
<l>Pensa di farsi à lui soccorso, e duce,</l>
<l>Perche tanta beltà non resti spenta,</l>
<l>Et aiutar quel cavaliero esterno</l>
<l>Contra il nemico à lui pensier paterno.</l>
</lg>
<lg type="ottava">
<l>Poi c'hebbe con gran gloria, honore, e canto</l>
<l>Frisso sacrato à Giove il ricco vello,</l>
<l>Dove si fece il sacrificio santo,</l>
<l>Apparse un' arbor d'or pregiato, e bello:</l>
<l>Subito appese il pretioso manto</l>
<l>Frisso à l'apparso d'oro albor novello,</l>
<l>Alzando à Giove poi le luci, e 'l zelo</l>
<l>Mandò con questa voce i preghi al cielo.</l>
</lg>
<lg type="ottava">
<l>Tu sai, quanta avaritia alberghi, e regni</l>
<l>Fra noi mortali ò Re del sommo choro,</l>
<l>E quanti rei pensier, quant'atti indegni</l>
<l>Faccia l'huom tutto 'l dì sol per quest'oro.</l>
<l>Perche mortale alcun mai non disegni</l>
<l>D'involar questo tuo nobil thesoro,</l>
<l>E perche in honor tuo qui sempre penda,</l>
<l>Manda qualchun, che 'l guardi, e che 'l difenda.</l>
</lg>
<lg type="ottava">
<l>Non fu già il suo pregar d'effetto vano,</l>
<l>Ch'à pena il suono estremo al prego diede,</l>
<l>Ch'ivi apparver due tori, à cui Vulcano</l>
<l>Havea fatto di ferro il corno, e 'l piede.</l>
<l>Ben' opra esser parea de la sua mano,	</l>
<l>Che 'l foro, onde lo spirto essala, e riede,</l>
<l>D'inestinguibil foco ogni hora ardea,</l>
<l>Simile à quel de la montagna Etnea.</l>
</lg>
<lg type="ottava">
<l>D'eterno foco un drago anchora apparse,</l>
<l>Di veneno, e di sguardo oscuro, e fosco.</l>
<l>È ver, ch'alcun mai non uccise, od arse,</l>
<l>E non curò d'oprar fiamma, ne tosco,</l>
<l>Se non s'alcuno in van volle provarse</l>
<l>D' involar l'aureo pregio à l'aureo bosco.</l>
<l>E per far Giove il loco più sicuro,</l>
<l>Tutto cinse il giardin d'un fatal muro.</l>
</lg>
<lg type="ottava">
<l>Le chiavi ad Eta Re de Colchi porse,</l>
<l>Che fu padre à Medea, con questa legge,</l>
<l>Che s'à quei mostri alcun chiedea d'opporse,</l>
<l>Per torre il don, che 'l ricco albergo regge,</l>
<l>Per porlo più del raro acquisto in forse,</l>
<l>Giurasse sopra il libro, che si legge</l>
<l>Sopra il divino altar, di far la prova,</l>
<l>Che Cadmo fe ne la sua patria nova.</l>
</lg>
<lg type="ottava">
<l>Quando al fonte il dragon spense di Marte</l>
<l>Quel, c'hor l'herboso suol serpendo preme,</l>
<l>Palla, e 'l fratello la metà in disparte</l>
<l>Poser de denti insidiosi insieme,</l>
<l>E dopo il Re de la beata parte</l>
<l>Ad Eta diede il periglioso seme</l>
<l>Per sicurtà del bel giardin, ch'asconde</l>
<l>Il pretioso vello, e l'aurea fronde.</l>
</lg>
<lg type="ottava">
<l>Et havea ben qualche rimordimento</l>
<l>Che si nobil guerrier restasse morto,</l>
<l>Ma troppo egli facea contra il suo intento,</l>
<l>Se privo di quel don gli rendea l'horto.</l>
<l>Però pria che gli desse il giuramento,</l>
<l>Del seme, e del periglio il fece accorto,</l>
<l>Ma scortol poi d'ogni timore ignudo,</l>
<l>Con occhio il fe giurar nemico, e crudo.</l>
</lg>
<lg type="ottava">
<l>Ma se suarda Giason con crude ciglia</l>
<l>Il Re d' ira infiammato, e di dispetto;</l>
<l>Lo guarda, e l'ode l'infiammata figlia</l>
<l>Con occhio dolce, e con pietoso affetto.</l>
<l>Brama ei veder di lui l'herba vermiglia,</l>
<l>Ella il brama goder consorte in letto.</l>
<l>Egli il vorria veder restar senz'alma,</l>
<l>Ella di quell' impresa haver la palma.</l>
</lg>
<lg type="ottava">
<l>Mentre con sommo suo diletto il vede,</l>
<l>Passa per gli occhi al cor l'imagin bella,</l>
<l>Là dove giunta imperiosa siede,</l>
<l>E scaccia l'alma fuor de la donzella,</l>
<l>La qual nel viso pallido fa fede,</l>
<l>Com'ella dal suo cor fatt' è rubella;</l>
<l>E mostrar cerca al bello amato volto,</l>
<l>Come l'imagin sua l'have il cor tolto.</l>
</lg>
<lg type="ottava">
<l>E par, che voglia dir, s' ho dal cor bando,</l>
<l>Per dar luogo à l'imago, ov' il lum'ergo,</l>
<l>Novo ricorso, e patria ti dimando</l>
<l>In quella luce, ov'io mi specchio, e tergo.</l>
<l>Perch'io non vada eternamente errando,</l>
<l>Donami entro al tuo seno un novo albergo.</l>
<l>Se in bando io son per te, giusto è il mio grido,</l>
<l>Se chieggo in ricompensa un novo nido.</l>
</lg>
<lg type="ottava">
<l>Oime, ch' in tutto io son fuor del mio core,</l>
<l>E pur penso, discorro, et argomento,</l>
<l>E bramo à l'amor mio gratia, e favore,</l>
<l>Perche del suo desio resti contento.</l>
<l>Questi son de' miracoli d'Amore.</l>
<l>Ch'io son priva de l'alma, e veggio, e sento.</l>
<l>Queste son cose pur troppo alte, e nove,</l>
<l>Ch'io vivo fuor del core, e non sò dove.</l>
</lg>
<lg type="ottava">
<l>Hor come la fanciulla accesa scorge,</l>
<l>Con che guardo nemico il padre crudo</l>
<l>Su'l libro il giuramento al Greco porge,</l>
<l>Perche resti il suo cor de l'alma ignudo;</l>
<l>Maggior l'amor, maggior la pietà sorge,</l>
<l>E pensa farsi à lui riparo, e scudo.</l>
<l>Per salvar quelle membra alme, e leggiadre,</l>
<l>Pensa d'opporsi à quel, che debbe al padre.</l>
</lg>
<lg type="ottava">
<l>Per lo giorno seguente la battaglia</l>
<l>Promette il Re, poich'ei n'è tanto vago,</l>
<l>E porlo dentro à la fatal muraglia,</l>
<l>Contra i tori fatali, e contra il drago.</l>
<l>Ben s'era accorto il guerrier di Thessaglia,</l>
<l>Ch'accesa era Medea de la sua imago.</l>
<l>E per trarne favor, gratia, e consiglio,</l>
<l>Mostrò sempre ver lei cortese il ciglio.</l>
</lg>
<lg type="ottava">
<l>Per allhor si licentia ei da la corte,</l>
<l>Prima dal vecchio Re, poscia da lei.</l>
<l>E le dice pian pian, ben la mia sorte</l>
<l>Felice sopra ogn'un chiamar potrei,</l>
<l>S'io potessi haver voi per mia consorte,</l>
<l>E condurvi mia donna à regni Achei.</l>
<l>Però date favore al desir nostro,</l>
<l>Poi come piace à voi, me fate vostro.</l>
</lg>
<lg type="ottava">
<l>Non può celar le piaghe alte, e profonde,</l>
<l>Ne l'aspra passion, che la tormenta</l>
<l>Medea; ma senza favellar risponde</l>
<l>Co i modi, e co i sospir, ch'ella è contenta.</l>
<l>Partiti l'un da l'altro, ella s'asconde</l>
<l>Ne la camera sua, ch'altri non senta,</l>
<l>E datasi à l'amore in preda in tutto,</l>
<l>Cosi dà varco à le parole, e al lutto.</l>
</lg>
<lg type="ottava">
<l>Misera, qual fu mai si gran cordoglio,</l>
<l>Che possa al dolor mio far paragone?</l>
<l>Ch'io son sforzata, e faccia quel, ch'io voglio,</l>
<l>D'opormi à la pietade, e à la ragione.</l>
<l>Ben di ragione, e di pietà mi spoglio,</l>
<l>Se 'l valor del magnanimo Giasone</l>
<l>Lascio perir, ben' hò di tigre, e d'orso</l>
<l>Il cor, s' io posso, e non gli dò soccorso.</l>
</lg>
<lg type="ottava">
<l>La sua beltà, la sua fiorita etate,</l>
<l>La nobiltà, il valor, l'ingegno, e l'arte,</l>
<l>E tante altre virtù, che 'l ciel gli ha date,</l>
<l>Che 'l fanno à nostri tempi un novo Marte,</l>
<l>L'amor promesso, e le parole grate,</l>
<l>Ond'io di tanto ben debbo haver parte,</l>
<l>Ogni più crudo cor dovrian far pio,</l>
<l>Di drago, e d'aspe, e maggiormente il mio.</l>
</lg>
<lg type="ottava">
<l>E quando ei fosse anchor mortal nemico</l>
<l>Di me, del padre mio, de la mia gente,</l>
<l>Per sangue sparso suo, per odio antico,</l>
<l>Per qual si voglia passion di mente;</l>
<l>Di tante gratie havendo il cielo amico,</l>
<l>Dovrebbe questo cor trovar clemente,</l>
<l>Che non mandasser tanto ben sotterra</l>
<l>I tori, e 'l drago, e i figli della terra.</l>
</lg>
<lg type="ottava">
<l>Hor s'egli è ver, ch' ei m'ami, come ha detto,</l>
<l>D'un' amor si sollecito, e si forte,</l>
<l>Che mi giudica degna di quel letto,</l>
<l>C'ha destinato per la sua consorte:</l>
<l>Se non amo anch'io lui di pari affetto,</l>
<l>S' io non l' involo à l'evidente morte;</l>
<l>Non son più ingrata, perfida, e crudele,</l>
<l>Che mai s'udisse in tragiche querele?</l>
</lg>
<lg type="ottava">
<l>Ma se da l'amor mossa, ond' io tutta ardo,</l>
<l>E dal valor, ch'in lui tanto commendo,</l>
<l>Con pietoso occhio il mio Giason riguardo,</l>
<l>E la mirabil sua beltà difendo,</l>
<l>Ver l'affetto paterno il piè ritardo,</l>
<l>La paterna pietà del tutto offendo.</l>
<l>Ch'un, che vuol torgli, à favorire io vegno,</l>
<l>Il più ricco thesor, c'habbia nel regno.</l>
</lg>
<lg type="ottava">
<l>Misera, à che risolvo il dubbio core?</l>
<l>Quanto ci penso più, più mi confondo.</l>
<l>Favorirò chi quel vuol torci honore,</l>
<l>Che celebri ne fa per tutto il mondo?</l>
<l>Un, che con ogni suo sforzo, e valore,</l>
<l>Per privar l'arbor d'or del ricco pondo,</l>
<l>Vien si da lungi. e s'empie il suo desio,</l>
<l>Perpetuo scorno fia del padre, e mio?</l>
</lg>
<lg type="ottava">
<l>Che farò dunque misera? io conosco</l>
<l>Quanta sia la pietà, che debbo al padre.</l>
<l>Ma soffrirò, ch'in bocca entrino al tosco</l>
<l>Si delicate membra, e si leggiadre?</l>
<l>Soffrirò, che di ferro armate, e bosco</l>
<l>Le fresche de la terra uscite squadre</l>
<l>Voltin l'arme in suo danno ? ò 'l fatal toro</l>
<l>L'alzi su'l corno al ciel per salvar l'oro?</l>
</lg>
<lg type="ottava">
<l>Non è, misera me, saggio consiglio</l>
<l>D'una figlia d'un Re, d'una donzella,</l>
<l>S'io vengo à favorir d'Esone il figlio,</l>
<l>E toglio al padre mio gioia si bella.</l>
<l>Perche terrò cur' io del suo periglio,</l>
<l>S'egli ha ver noi la mente empia, e rubella?</l>
<l>Misera, il mio dover conosco, e veggio,</l>
<l>Pur approvo il migliore, e seguo il peggio.</l>
</lg>
<lg type="ottava">
<l>Seguane quel, che vuol, vò dargli aita</l>
<l>Contra il mio honor, contr' Eta, e contra il regno,</l>
<l>E non voglio veder toglier la vita</l>
<l>À si lodato giovane, e si degno.</l>
<l>E poi vò seco, ove il suo amor m'invita,</l>
<l>Gir per l'ignoto mar su'l novo legno;</l>
<l>E per eterna mia gioia, e riposo</l>
<l>Vò far Grecia mia patria, e lui mio sposo.</l>
</lg>
<lg type="ottava">
<l>Ma come ardirò mai solcar quel mare,</l>
<l>Ú son le navi misere condotte?</l>
<l>Ú si sogliono i monti insieme urtare?</l>
<l>Dove da venti son gittate, e rotte?</l>
<l>Dove si sente Scilla ogn'hor latrare?</l>
<l>Ú l'avara Cariddi i legni inghiotte?</l>
<l>Perderò l'honor mio con questo inganno,</l>
<l>Per gire al certo mio periglio, e danno?</l>
</lg>
<lg type="ottava">
<l>À che tanto timor, tanto cordoglio</l>
<l>Potrà morso si fral tenermi in freno?</l>
<l>Se tener de l'honor conto io non voglio,</l>
<l>Debbo io stimar la vita, che val meno?</l>
<l>Non ho da temer mar, vento, ne scoglio,</l>
<l>Pur ch'io mi trovi al mio Giasone in seno.</l>
<l>E se pur debbo al timor dar ricetto,</l>
<l>Debbo temer di lui , ch'egli è 'l mio obbietto.</l>
</lg>
<lg type="ottava">
<l>Dunque per un non giusto, e van desio</l>
<l>Debbo fare al mio sangue il cor rubello ?</l>
<l>Abbandonare il mio genitor pio?</l>
<l>La mia germana? e 'l mio caro fratello?</l>
<l>Lasciar l'antico, e regio albergo mio?</l>
<l>Et un regno si fertile, e si bello?</l>
<l>Per gir fra genti strane in un paese,</l>
<l>Dove le note mie non sieno intese?</l>
</lg>
<lg type="ottava">
<l>Anzi son questi miei paesi ignudi</l>
<l>Di quei beni, onde ricca è l'altra parte.</l>
<l>Costumi regnan qui barbari, e crudi,</l>
<l>Quivi ogni fatto illustre, ogni degna arte,</l>
<l>Quivi son le cittadi, e i dotti studi,</l>
<l>Ch'empion le nostre anchor barbare carte.</l>
<l>E se le cose grandi insieme adeguo,</l>
<l>Le grandi non lascio io, le grandi seguo.</l>
</lg>
<lg type="ottava">
<l>Che fai, cieca? che fai? vuoi tu dar fede</l>
<l>Ad un, cui mai non hai parlato, ò visto?</l>
<l>Ad un, che forse il tuo connubio chiede,</l>
<l>Perche gl'insegni à far del vello acquisto?</l>
<l>Pensa (e non lasciar pria la patria sede)</l>
<l>Quanto sarà il tuo stato acerbo, e tristo,</l>
<l>S'egli nel regno patrio ti raccoglie</l>
<l>Da fanciulla impudica, e non da moglie.</l>
</lg>
<lg type="ottava">
<l>Ma non promette un tanto ignobil' atto</l>
<l>La sua virtute, e 'l suo nobil sembiante.</l>
<l>Gli farò replicar più volte il patto,</l>
<l>E vorrò haverne il giuramento avante.</l>
<l>Chiamerò testimonij à mio contratto</l>
<l>L'alme de le contrade eterne, e sante:</l>
<l>E temer non dovranno i voti miei,</l>
<l>Ch' ei manchi à se medesmo, e à sommi Dei.</l>
</lg>
<lg type="ottava">
<l>Mentre risolve à questo il dubbio petto,</l>
<l>Se l' appresenta il debito, e l'honore,</l>
<l>La paterna pietate, e 'l patrio affetto,</l>
<l>E dan vittoria al suo pensier migliore.</l>
<l>Le ricordan (se viene questo effetto)</l>
<l>Quel, che diran di lei le regie nuore.</l>
<l>Sarà (se per tal via si fa consorte)</l>
<l>La favola del volgo, e d'ogni corte.</l>
</lg>
<lg type="ottava">
<l>Havea l'amor già ributtato, e vinto,</l>
<l>E già fermato havea nel suo pensiero,</l>
<l>Se ben dovea Giason restarne estinto,</l>
<l>Di darsi in tutto à la ragione, e al vero.</l>
<l>E havendo al casto fin l'animo accinto,</l>
<l>Fuor del palazzo havea preso il sentiero,</l>
<l>Per visitare à piedi il tempio santo</l>
<l>D'Hecate, ond'hebbe già l'arte, e l'incanto.</l>
</lg>
<lg type="ottava">
<l>Non have ne gli incanti in tutto 'l mondo,</l>
<l>Maggiore alcun mortal dottrina, e fede</l>
<l>Di lei, c'hor face il suo terrestre pondo</l>
<l>Verso il tempio portar dal proprio piede.</l>
<l>Intanto, più che mai bello, e giocondo</l>
<l>Giason, che vien dal tempio, incontra, e vede.</l>
<l>Humile ei la saluta; e fa, ch'anch'ella</l>
<l>Gli rende l'accoglienza, e la favella.</l>
</lg>
<lg type="ottava">
<l>Qual, se l'ingegno human gran foco ammorza,</l>
<l>S'avien, che un sol carbon viva, e si copra,</l>
<l>Poi gli apra il vento la cinerea scorza,</l>
<l>Tanto che in fiamma il suo splendor si scopra,</l>
<l>Racquista il vivo ardor, l'antica forza,</l>
<l>E come pria divora i legni, e l'opra:</l>
<l>Tal l'ascosa scintilla à l'alma vista</l>
<l>Di lei l'antico suo vigore acquista.</l>
</lg>
<lg type="ottava">
<l>Come vede il suo amato, e l'aura sente</l>
<l>Del dolce suon de la soave voce,</l>
<l>S'infiamma il foco occulto, e si risente,</l>
<l>E come già facea, la strugge, e coce.</l>
<l>Tal,ch'ella al casto fin più non consente,</l>
<l>Ma si dà in preda à quel, che più le noce,</l>
<l>E tanto più, che quel, ch'à ciò la chiama,</l>
<l>Tutto giura osservar quel, ch'ella brama.</l>
</lg>
<lg type="ottava">
<l>Gli porge accortamente un vel da parte,</l>
<l>Dove eran chiuse alcune herbe incantate,</l>
<l>E poi gl'insegna le parole, e l'arte,</l>
<l>E 'n qual maniera denno esser usate.</l>
<l>Sparir l'altro mattin Saturno, e Marte</l>
<l>Havean del biondo Dio le chiome ornate,</l>
<l>Quando Giason di quella guerra vago</l>
<l>Comparse contra i tori, e contra il drago.</l>
</lg>
<lg type="ottava">
<l>Convengon tutti i popoli d'intorno</l>
<l>À rimirar l'insolito periglio,</l>
<l>Stà in mezzo il Re di scettro, e d'ostro adorno</l>
<l>Con empio core, e disdegnato ciglio.</l>
<l>Compar di ferro intanto il piede, e 'l corno</l>
<l>Contra d'Esone il coraggioso figlio.</l>
<l>La fiamma de' due tori empia, e superba</l>
<l>Abbrucia l'aria, e strugge i fiori, e l'herba.</l>
</lg>
<lg type="ottava">
<l>Come risuona, e freme una fornace,</l>
<l>Mentre maggiore in lei l'ardor risplende,</l>
<l>Come freme la calce, che si sface</l>
<l>Mentre che l'acqua in lei l'ardore accende;</l>
<l>Cosi mentre la fiamma empia, e vorace</l>
<l>De' tori il campo, e d'ogn'intorno offende</l>
<l>Nel petto, ond' ha il principio, e 'l proprio nido,</l>
<l>Con perpetuo esshalar rinforza il grido.</l>
</lg>
<lg type="ottava">
<l>Zappan co'l piede il polveroso sito,</l>
<l>E fan correr per l'ossa à Greci il gielo,</l>
<l>E 'l ciel di lungo empiendo alto muggito,</l>
<l>Fanno arricciare à gli Argonauti il pelo.</l>
<l>Poi corron contra il giovinetto ardito,</l>
<l>Per torlo sù le corna, e darlo al cielo.</l>
<l>Gli attende il Greco, e dice i versi intanto,</l>
<l>E getta contra lor l'herba, e l'incanto.</l>
</lg>
<lg type="ottava">
<l>Verso il forte Giason veloci vanno,</l>
<l>E danno ogni hor per via più forza al corso,</l>
<l>Ma giunti appresso à lui fermi si stanno,</l>
<l>Che 'l canto di Medea lor pone il morso</l>
<l>Vist' ei, che non gli posson più far danno,</l>
<l>Lor palpa dolce la giogaia, e 'l dorso,</l>
<l>E tanto ardito hor gli combatte, hor prega,</l>
<l>Ch'à l'odioso giogo al fin gli lega.</l>
</lg>
<lg type="ottava">
<l>Con lo stimolo i tori instiga, e preme,</l>
<l>E co'l vomero acuto apre la terra,</l>
<l>E l'uno, e l'altro bue ne mugghia, e geme:</l>
<l>Ma il crudo giogo à lor l'orgoglio atterra.</l>
<l>Giason vi sparge il venenoso seme,</l>
<l>E poi con novo solco il pon sotterra.</l>
<l>S'ingravida il terren, ne molto bada,</l>
<l>Che manda fuor la mostruosa biada.</l>
</lg>
<lg type="ottava">
<l>Ornati di metallo il capo, e 'l fianco,</l>
<l>Molti uscir de la terra huomini armati,</l>
<l>D'aspetto ogn'un si fier, di cor si franco,</l>
<l>Che di Bellona, e Marte parean nati.</l>
<l>À Greci fer venir pallido, e bianco</l>
<l>Il volto, poi ch'i ferri hebber chinati,</l>
<l>Tutti ristretti in ordine, e in battaglia</l>
<l>Contra il guerriero invitto di Thessaglia.</l>
</lg>
<lg type="ottava">
<l>Ma à più d'ogni altro fè pallido il viso</l>
<l>À la figlia del Re, se ben sapea,</l>
<l>Che non potea da loro essere ucciso,</l>
<l>Se de l'incanto suo memoria havea.</l>
<l>Si stà Giason raccolto in sù l'aviso,</l>
<l>E poi secondo gl'insegnò Medea,</l>
<l>Un sasso in mezzo à l' inimico stuolo</l>
<l>Aventa, e rompe tutti un colpo solo.</l>
</lg>
<lg type="ottava">
<l>Come in mezzo del campo il sasso scende,</l>
<l>E 'l verso ei dice magico opportuno,</l>
<l>L'un fratel contra l'altro in modo accende,</l>
<l>Che fan di lor due campi, dov'era uno.</l>
<l>L'infiammata Medea, che non intende,</l>
<l>Che debbia il vecchio Eson vestir di bruno,</l>
<l>Più d'un verso adiutor dice con fede,</l>
<l>Secondo l'arte sua comanda, e chiede.</l>
</lg>
<lg type="ottava">
<l>L'incanto, che il lor primo intento guasta,</l>
<l>Infiamma al fiero Marte ambe le schiere,</l>
<l>Tal, che l'un contra l'altro il ferro, e l'hasta</l>
<l>Con gridi, e con minaccie abbassa, e fere;</l>
<l>E con tal' odio, e rabbia si contrasta,</l>
<l>Che fan vermiglie l'herbe, e le riviere:</l>
<l>E i miseri fratei di varia sorte</l>
<l>Per le mutue percosse hanno la morte.</l>
</lg>
<lg type="ottava">
<l>Un percosso di stral sù l'herba verde</l>
<l>Cade, quei di spunton, questi di spada,</l>
<l>Tanto, che tutta al fin la vita perde</l>
<l>La già superba, et animata biada.</l>
<l>L'animoso Giason, che vuole haver de</l>
<l>L'impresa il sommo honor, prende la strada</l>
<l>Verso il troncon, che di doppio oro è grave,</l>
<l>Contra il crudo dragon, ch' in guardia l'have.</l>
</lg>
<lg type="ottava">
<l>Il venenoso drago alza la testa</l>
<l>Quando vede venir l'ardito Greco,</l>
<l>Co'l ferro ignudo in pugno, e che s'appresta</l>
<l>Per lo vello de l'oro à pugnar seco;</l>
<l>Gli và superbo incontra, et ei l'arresta,</l>
<l>E con l'herbe, e co i versi il rende cieco.</l>
<l>Gl'incanti, e le parole tanto ponno,</l>
<l>Che danno il miser drago in preda al sonno.</l>
</lg>
<lg type="ottava">
<l>S'allegran gli Argonauti, e fanno honore</l>
<l>Al lor Signor vittorioso, e degno,</l>
<l>E mostra aperto ogn'un nel volto il core,</l>
<l>Ogn'uno il valor suo loda, e l' ingegno.</l>
<l>Corre secondo il patto il vincitore,</l>
<l>E toglie il ricco pregio à l'aureo legno:</l>
<l>No'l soffre volentier quel, ch' ivi regge,</l>
<l>Ma non vuol contraporsi à la sua legge.</l>
</lg>
<lg type="ottava">
<l>La barbara fanciulla anch'ella brama</l>
<l>D'honorare, e abbracciar l'amato Duce,</l>
<l>Ma l'honestà da questo la richiama,</l>
<l>Ne vuol, che l'amor suo scopra à la luce.</l>
<l>Poco dopò con quel, ch'ella tant'ama,</l>
<l>Su'l legno ascosamente si conduce:</l>
<l>Spiega Giasone al vento il lino attorto,</l>
<l>E prende tutto lieto il patrio porto.</l>
</lg>
<lg type="ottava">
<l>Come la nave vincitrice torna</l>
<l>Con lo vello de l'or per tanto mare,</l>
<l>Di Thessaglia ogni madre il crine adorna,</l>
<l>E porta incenso, e mirra al sacro altare.</l>
<l>Indorano à le vittime le corna</l>
<l>I vecchi padri, e fan l'altar fumare,</l>
<l>E al ciel dan gratie, che da tai perigli</l>
<l>Habbia salvati i coraggiosi figli.</l>
</lg>
<lg type="ottava">
<l>Ogni ordine, ogni etate al tempio venne</l>
<l>À venerare il santo sacrificio,</l>
<l>Eccetto il vecchio Eson, che gli convenne</l>
<l>Mancar per li troppi anni à tanto officio.</l>
<l>La decrepita età per forza il tenne</l>
<l>Rinchiuso ne l'antico alto edificio.</l>
<l>E fu cagion, che 'l suo pietoso figlio</l>
<l>Prendesse à tanto mal questo consiglio.</l>
</lg>
<lg type="ottava">
<l>Rivolto à la dolcissima consorte,</l>
<l>Scoperse il suo pensier con questo suono.</l>
<l>Del vecchio padre mio già saggio, e forte</l>
<l>Ne l'arme, e ne' consigli esperto, e buono,</l>
<l>Per esser troppo prossimo à la morte</l>
<l>Le forze antiche, e le sententie sono</l>
<l>Perdute, e fuor del senno; et io vorrei</l>
<l>Dare una parte à lui de gli anni miei.</l>
</lg>
<lg type="ottava">
<l>Se bene i merti tuoi son tanti, e tanti,</l>
<l>Che debitor perpetuo mi ti chiamo,</l>
<l>Se posson tanto i tuoi stupendi incanti</l>
<l>(Ma che non ponno?) un'altra gratia io bramo.</l>
<l>Vorrei de gli anni miei donare alquanti</l>
<l>À quel, cui debbo tanto, e cui tant'amo:</l>
<l>Si che levato à lui lo schivo aspetto</l>
<l>Di vigore abondasse, e d'intelletto.</l>
</lg>
<lg type="ottava">
<l>Non potè udir la moglie senza sdegno,</l>
<l>Ne senza lagrimar gli accenti sui.</l>
<l>Passa la tua pietà poi disse il segno,</l>
<l>Se ben giusto è 'l desio d'aiutar lui;</l>
<l>Non stimo al mondo alcun di te più degno,</l>
<l>Ne gli anni à te vò tor per dargli altrui.</l>
<l>À l'arte maga, ad Hecate non piaccia,</l>
<l>Ch'à gli anni illustri tuoi tal torto io faccia.</l>
</lg>
<lg type="ottava">
<l>Ma farò ben non men gradite prove,</l>
<l>Per adempir pensier si giusto, e pio,</l>
<l>Poi ch'à maggior pietate Eson mi move,</l>
<l>Che non fè mai l'amor del padre mio.</l>
<l>Se la triforme Dea quella in me piove</l>
<l>Gratia, ch'è proprio aiuto al tuo desio;</l>
<l>Io porrò lui fra quei, che ponno, e sanno,</l>
<l>Senza ch'à gli anni tuoi faccia alcun danno.</l>
</lg>
<lg type="ottava">
<l>Tre volte il biondo Dio, che 'l mondo aggiorna,</l>
<l>Havea nascosto il luminoso raggio;</l>
<l>Tre volte havea la Dea di stelle adorna,</l>
<l>Fatto sopra i mortali il suo viaggio;</l>
<l>E già congiunte havea Cinthia le corna,</l>
<l>E dava del suo lume il maggior saggio;</l>
<l>Quando Medea lasciò l'amate piume</l>
<l>Et al propitio uscì notturno lume.</l>
</lg>
<lg type="ottava">
<l>Discinta, e scalza, e con le chiome sparte</l>
<l>Sopra gli homeri inconti ella uscì sola</l>
<l>Ne l'hora, ch'è ne la più alta parte</l>
<l>Del ciel la notte, e in ver l'Hesperia vola,</l>
<l>Quando più grato il suo favor comparte</l>
<l>Il sonno, e ch' à mortai la mente invola,</l>
<l>Quando per nostro commodo, e quiete</l>
<l>Ne sparge i sensi del liquor di Lete.</l>
</lg>
<lg type="ottava">
<l>Ne l'huom, ne altro animale il piè non porta,</l>
<l>Muto, et attorto stà l'aureo serpente;</l>
<l>Humido tace l'aere, e l'aura è morta,</l>
<l>Ne una fronde pur mover si sente;</l>
<l>Soli ardon gli astri, à cui la maga accorta</l>
<l>Tre volte alzò le man, gli occhi, e la mente;</l>
<l>E tre co'l fiume viro il crin cosperse,</l>
<l>E tre senza parlar le labbra aperse.</l>
</lg>
<lg type="ottava">
<l>Con le ginocchia al fin la terra preme,</l>
<l>E di novo alza à la parte alta, e bella</l>
<l>La mente, e gli occhi, e le man giunte insieme,</l>
<l>E con sommesso suon cosi favella.</l>
<l>Porgete aiuto à l'arte, ond'hoggi ho speme</l>
<l>Di rendere ad Eson l'età novella,</l>
<l>Tu fida notte, e voi propinqui Numi</l>
<l>Di monti, e boschi, e d'onde salse, e fiumi.</l>
</lg>
<lg type="ottava">
<l>E voi tre volti, ch'un sol corpo havete</l>
<l>Ne la triforme Dea, non meno invoco.</l>
<l>E voi, che con la Luna aurea splendete</l>
<l>Lumi del ciel dopo il diurno foco,</l>
<l>À l'humil prego mio favor porgete,</l>
<l>Che cercar possa ogni opportuno loco,</l>
<l>Si ch' io ritrovi ogni radice, et herba,</l>
<l>Che può rendere à l'huom l'etade acerba.</l>
</lg>
<lg type="ottava">
<l>Porgi à noi santa Dea propitio il braccio</l>
<l>Tu, ch'à noi maghi e l'herbe, e l'arte insegni,</l>
<l>Si che per l'alta impresa, c'hora abbraccio,</l>
<l>Possa cercare i necessarij regni.</l>
<l>Io pur co'l tuo favor le nubi scaccio</l>
<l>Dal cielo, e scopro i suoi siderei segni.</l>
<l>Co'l tuo favor (quando il contrario adopro)</l>
<l>Tutti i lumi del ciel co i nembi copro.</l>
</lg>
<lg type="ottava">
<l>Nel mar (s'io voglio) hor placo, hor rompo l'onde,</l>
<l>Fò la terra mugghiar, tremare i monti,</l>
<l>E facendo stupir le stesse sponde,</l>
<l>Tornar fo i fiumi in sù ne' proprij fonti.</l>
<l>S'io chiamo Borea in aria, ei mi risponde,</l>
<l>E gli Austri, e gli Euri al mio voler son pronti:</l>
<l>E quando l'arte mia loro è contraria,</l>
<l>Dal ciel gli scaccia, e fa tranquilla l'aria.</l>
</lg>
<lg type="ottava">
<l>L'ombra fo da sepolcri uscir sotterra:</l>
<l>E tal l'incanto mio forz' hà, che puote</l>
<l>Luna tirar te co'l tuo carro in terra,</l>
<l>Se ben del rame il suon l'aria percote.</l>
<l>Onde mi cercan gli huomini far guerra,</l>
<l>Per impedir le mie possenti note,</l>
<l>Le note, onde pur dianzi tanto fei,</l>
<l>Ch'ottenni tutti in Colco i voti miei.</l>
</lg>
<lg type="ottava">
<l>Co i versi, e co'l favor, che mi porgeste,</l>
<l>Fei, ch'à Giason non nocque il foco, e'l toro,</l>
<l>E quelle, che di terra armate teste</l>
<l>Usciro, uccider fei tutte fra loro.</l>
<l>Fei, che 'l sonno abbassò l'altere creste</l>
<l>Al drago, e diedi al Greco il vello, e l'oro,</l>
<l>Et hor co i versi, e co'l favor, ch'io chiamo,</l>
<l>Spero venire à fin di quel, ch'io bramo.</l>
</lg>
<lg type="ottava">
<l>E tosto io l'otterrò, che chiaro veggio</l>
<l>Propitio al desir mio l'ardor soprano,</l>
<l>E che l'etheree stelle à quel, ch'io chieggio,</l>
<l>Non han mostrato il lor splendore in vano,</l>
<l>Poi che scorgo dal ciel venir quel seggio,</l>
<l>Che puote il corpo mio condur lontano.</l>
<l>Un carro nel formar di questi accenti</l>
<l>Tirato in giù venia da due serpenti.</l>
</lg>
<lg type="ottava">
<l>Con larghe rote in terra il carro scende</l>
<l>Dal mondo glorioso de le stelle.</l>
<l>Medea di novo al ciel gratie ne rende,</l>
<l>Alzando gli occhi à l'alme elette, e belle.</l>
<l>E poi lieta, e sicura il carro ascende,</l>
<l>Allenta il fren, percote l'aurea pelle</l>
<l>Con la sferza opportuna, ch'ivi trova,</l>
<l>E fa de l'ali lor la nota prova.</l>
</lg>
<lg type="ottava">
<l>Al notturno maggior di Delia lume</l>
<l>Per la Thessaglia fertile, e gioconda</l>
<l>Fa battere al dragon l'aurate piume,</l>
<l>E tutta la trascorre, e la circonda.</l>
<l>Et hor prende dal monte, et hor dal fiume</l>
<l>L'herba, che brama, e in quelle parti abonda,</l>
<l>De le quai con la barba altra n'elice,</l>
<l>Altra ne taglia, e vuol senza radice.</l>
</lg>
<lg type="ottava">
<l>E 'n Tempe, e 'n Pindo, e 'n Ossa il carro feo</l>
<l>Scender, dove de l'herbe in copia colse,</l>
<l>E dopo verso Anfriso, et Enipeo,</l>
<l>E verso gli altri fiumi il carro volse.</l>
<l>Non lasciò immune Sperchio, ne Peneo,</l>
<l>E tante herbe trovò, quante ne volse:</l>
<l>E poi lasciando adietro il fiume, e 'l monte,</l>
<l>Ver l'albergo d'Eson drizzò la fronte.</l>
</lg>
<lg type="ottava">
<l>Quando l'herbe opportune ella hebbe colte,</l>
<l>Secondo l'arte sua comanda, e vuole,</l>
<l>E che l'hebbe su'l carro in un raccolte</l>
<l>Con le propitie, e debite parole,</l>
<l>L'ombre del basso mondo oscure, e folte</l>
<l>L'havean nove fiate ascoso il Sole,</l>
<l>E l'herbe, e i fiori, ond'era il carro adorno,</l>
<l>Fer questa maraviglia il nono giorno.</l>
</lg>
<lg type="ottava">
<l>Il grato odor de l'incantate foglie,</l>
<l>Che continuo sentir gli aurati augelli,</l>
<l>Fecer, che quei gittar l'antiche spoglie,</l>
<l>E diventar più giovani, e più belli.</l>
<l>À l'albergo la donna il fren raccoglie</l>
<l>Di quello da cui vuol dar gli anni novelli:</l>
<l>Non entra per allhor dentro al coperto,</l>
<l>Ma vuol, che sia il suo tetto il cielo aperto.</l>
</lg>
<lg type="ottava">
<l>Fugge il marito, e 'l coniugal diletto,</l>
<l>E di due belli altari orna la corte,</l>
<l>De quali il destro ad Ecate fu eretto,</l>
<l>L'altro à l'età più giovane, e più forte.</l>
<l>E poi ch'à quelli ornò di sopra il letto</l>
<l>D'herbe, e di fior d'ogni propitia sorte,</l>
<l>Scelse fra molti arieti uno il più bello,</l>
<l>C'havea dal capo al piè d'inchiostro il vello.</l>
</lg>
<lg type="ottava">
<l>Co i crini sparsi come una baccante</l>
<l>Prima, che co'l coltel l'ariete uccida,</l>
<l>Gli afferra un corno, e con parole sante</l>
<l>Tre volte intorno à i sacri altari il guida,</l>
<l>Innanzi à l'are poi ferma le piante,</l>
<l>Fra l'una, e l'altra Dea propitia, e fida,</l>
<l>E fa del sangue suo tepida, e rossa</l>
<l>La fatta à questo fin magica fossa.</l>
</lg>
<lg type="ottava">
<l>Sopra gli altari poi fe, che 'l foco arse,</l>
<l>Indi di latte una gran tazza prese,</l>
<l>Una di mele, e su'l monton le sparse</l>
<l>Pria che 'l ponesse in sù le fiamme accese.</l>
<l>E dopo fe, che 'l vecchio Eson comparse,</l>
<l>E sopra l'herbe magiche il distese</l>
<l>Co' versi havendo pria, che cio far ponno,</l>
<l>Date l'antiche membra in grembo al sonno.</l>
</lg>
<lg type="ottava">
<l>Tutti i servi, e Giason fa star lontani,</l>
<l>Per l'innanzi d'altrui non cerca officio,</l>
<l>Non vuol, ch'à veder stian gli occhi profani</l>
<l>I misterij secreti, e 'l sacrificio.</l>
<l>China il ginocchio pio, giunge le mani,</l>
<l>E gli occhi intende à l'infernal giudicio,</l>
<l>E mentre arde il monton sù l'altar santo,</l>
<l>Placa gli Stigij Dei con questo canto.</l>
</lg>
<lg type="ottava">
<l>Le Stigie forze tue Plutone amiche</l>
<l>Rendi à la mia rinovatrice palma,</l>
<l>E non voler, ch'indarno io m'affatiche</l>
<l>Per far nova ad Eson la carnal salma,</l>
<l>Non voler defraudar le membra antiche</l>
<l>De la vecchia insensata, e miser'alma,</l>
<l>E se ben toglio il sangue, à le sue vene,</l>
<l>Non dar lo spirto anchora à le tue pene.</l>
</lg>
<lg type="ottava">
<l>Mandati questi preghi alzossi, e tolse</l>
<l>Fatte per questo fin faci diverse,</l>
<l>E dove il sangue del monton raccolse,</l>
<l>Tutte con muto orar le tinse, e asperse.</l>
<l>Et accese, e locate, il canto sciolse,</l>
<l>Et à Pluton di novo si converse,</l>
<l>Tre volte humile à lui piegò il ginocchio,</l>
<l>E tre volte drizzogli il prego, e l'occhio.</l>
</lg>
<lg type="ottava">
<l>Fatto ogni gesto pio, detto ogni carme,</l>
<l>Che placato rendea l'inferno, e Pluto,</l>
<l>À la Dea maga, et à le magich'arme</l>
<l>Paga con altri preghi altro tributo.</l>
<l>Poi prega l'altra Dea, che per lei s'arme,</l>
<l>E non le manchi del suo fido aiuto.</l>
<l>Tre volte il vecchio poi purga co'l lume</l>
<l>Acceso, e tre co'l zolfo, e tre co'l fiume.</l>
</lg>
<lg type="ottava">
<l>Nel cavo rame intanto alto, e capace</l>
<l>L'acque, i fior, le radici, e l'herbe, e 'l seme,</l>
<l>Per lo calor, che rende la fornace,</l>
<l>Tutte le lor virtù meschiano insieme.</l>
<l>E mentre il foco, e 'l fonte il tutto sface,</l>
<l>S'alza la spuma, e l'acqua ondeggia, e freme,</l>
<l>E l'onde andando, e l'herbe hor sopra, hor sotto,</l>
<l>Fanno un roco romor perpetuo, e rotto.</l>
</lg>
<lg type="ottava">
<l>De sassi, c'ha de l'ultimo Oriente,</l>
<l>E quelle arene anchor con l'herbe mesce,</l>
<l>Che lava l'Oceano in Occidente,</l>
<l>Mentre due volte il giorno hor cala, hor cresce:</l>
<l>E del Chelidro Libico serpente,</l>
<l>E del notturno humor, che stilla, et esce</l>
<l>Da l'alma Luna, aggiunge al cavo rame,</l>
<l>Con l'ala Strigia tenebrosa, e infame.</l>
</lg>
<lg type="ottava">
<l>Del lupo ambiguo poi, che si trasforma</l>
<l>Fra l'herbe rare pon, che 'l bagno fanno,</l>
<l>Di quel, c'hor hà di lupo, hor d'huom la forma,</l>
<l>La qual suol prender varia ogni non'anno.</l>
<l>Fra tanta strana, e innumerabil torma</l>
<l>Di cose, ch'entro al rame si disfanno,</l>
<l>D'una cornice il capo al fin vi trita,</l>
<l>C'hà visto nove secoli di vita.</l>
</lg>
<lg type="ottava">
<l>La saggia, e dotta incantatrice come</l>
<l>Tutte quelle sostanze hà in un ridotte,</l>
<l>Con cose altre infinite senza nome,</l>
<l>Che seco dal suo regno havea condotte,</l>
<l>Pria, che toglia ad Eson l'annose some,</l>
<l>Vuol far l'esperientia se son cotte,</l>
<l>D'olivo un secco ramo, e senza fronde</l>
<l>V'immerge, e l'herbe volge, alza, e confonde.</l>
</lg>
<lg type="ottava">
<l>Ecco che 'l ramo seco il secco perde,</l>
<l>Tosto che 'l bagnan l'onde uniche, e dive.</l>
<l>Ella il trahe fuor del bagno, e 'l trova verde,</l>
<l>E dopò il vede ornar di fronde vive:</l>
<l>Ma ben la speme in lei maggior rinverde</l>
<l>Quando il vede fiorir d'acerbe olive,</l>
<l>E mentre ella vi guarda, e se n'allegra,</l>
<l>D'olio ogni oliva vien gravida, e negra.</l>
</lg>
<lg type="ottava">
<l>L'humor, che nel bollir s'inalza, e cade,</l>
<l>E passa sopra l'orlo, et esce fuori,</l>
<l>E per la corte fà diverse strade,</l>
<l>Tutte le fà vestir d'herbe, e di fiori.</l>
<l>Fan la stagion fiorir de l'aurea etade</l>
<l>Il minio, il croco, e mille altri colori.</l>
<l>Per tutto, ov'ella sparge il succo, e 'l prova,</l>
<l>Nasce la primavera, e l'herba nova.</l>
</lg>
<lg type="ottava">
<l>Medea, che vede maturar l'oliva,</l>
<l>E d'herbe, e varij fior la corte piena,</l>
<l>Stringe il coltello, e fere il vecchio, e priva</l>
<l>Del poco humor la stupefatta vena:</l>
<l>Poi nel grato liquor, che 'l morto aviva,</l>
<l>Il vecchio in tutto essangue infonde à pena,</l>
<l>Che 'l sacro humor, che bee la carnal salma,</l>
<l>In un punto il vigor gli rende, e l'alma.</l>
</lg>
<lg type="ottava">
<l>Com'entra per la bocca il grato fonte,</l>
<l>E per dove il coltel percosso l'have,</l>
<l>La crespa, macilente, e debil fronte</l>
<l>Perde il pallore, e vien severa, e grave.</l>
<l>Par ch'ogni hor più le forze in lui sian pronte,</l>
<l>E che la troppa età manco l'aggrave.</l>
<l>Egli il centesimo anno havea già pieno,</l>
<l>E più di trenta già ne mostra meno.</l>
</lg>
<lg type="ottava">
<l>Il volto de le crespe ogni hor più manca,</l>
<l>S'empie di succo, e acquista il primo honore.</l>
<l>Già tanto la canicie non l' imbianca,</l>
<l>Anzi più vivo ogni hor prende il colore.</l>
<l>La barba è mezza nera, e mezza bianca,</l>
<l>Già la bianchezza in lei del tutto more;</l>
<l>È ver, che qualche pel bianco anchor resta</l>
<l>Fra i novi crin de la cagnata testa.</l>
</lg>
<lg type="ottava">
<l>Com'esser giunto ad otto lustri il vede,</l>
<l>À gli anni, c' han più nervo, e più coraggio,</l>
<l>La dotta Maga il fà saltare in piede</l>
<l>Per non lo far più giovane, e men saggio.</l>
<l>L'ama di quarant'anni, perche crede,</l>
<l>Che quel tempo ne l'huomo habbia vantaggio,</l>
<l>Perche l'età viril, dov'ella il serba,</l>
<l>È più forte, più saggia, e più superba.</l>
</lg>
<lg type="ottava">
<l>Vide Lieo da l'alto eterno chiostro,</l>
<l>Gli occhi abbassando in ver l'Emonia corte,</l>
<l>Questa alta maraviglia, e questo mostro,</l>
<l>Che fè Medea nel padre del consorte.</l>
<l>Scende tosto dal cielo al mondo nostro,</l>
<l>Dove ottien da Medea l'istessa sorte,</l>
<l>E dà gli anni più belli, e più felici</l>
<l>À l'invecchiate Ninfe sue nutrici.</l>
</lg>
<lg type="ottava">
<l>Questa maga dottrina, e questi incanti</l>
<l>Non opran sempre il ben, ne rendon gli anni.</l>
<l>E veggasi à gli poi commessi tanti</l>
<l>Da la cruda Medea mortali inganni.</l>
<l>Dati havea di Giason pochi anni avanti</l>
<l>Due figli à sopportar gli humani affanni</l>
<l>Quando volse Medea l'arte, e l'ingegno</l>
<l>À racquistare à lor l'oppresso regno.</l>
</lg>
<lg type="ottava">
<l>Quando per la soverchia età s'accorse</l>
<l>Eson, ch'era mal' atto à governare,</l>
<l>E che Giason troppo fanciullo scorse,</l>
<l>Non volle quel maneggio al figlio dare,</l>
<l>Anzi lo scettro del suo regno porse,</l>
<l>Perche 'l potesse reggere, e guardare,</l>
<l>A Pelia suo fratel per tanto tempo,</l>
<l>Che 'l tenero Giason fosse di tempo.</l>
</lg>
<lg type="ottava">
<l>E 'l zio poi ver Giason empio, e rubello</l>
<l>L'oracol, che gli diè sospitione,</l>
<l>Ch'uccidere il dovea più d'un coltello</l>
<l>Per opra d'un, ch'esser credea Giasone,</l>
<l>Però prima il mandò per l'aureo vello,</l>
<l>Per darlo in Colco al regno di Plutone,</l>
<l>E poi, ch'ei diede à quella impresa effetto,</l>
<l>Hebbe del suo valor maggior sospetto.</l>
</lg>
<lg type="ottava">
<l>Mentre con modo, e con parlare honesto,</l>
<l>Col rispetto, c'haver si debbe al zio,</l>
<l>Giason chiedendo il suo, gli fù molesto,</l>
<l>Ei cibò ogni hor di speme il suo desio.</l>
<l>Dicendo, s'io no'l rendo cosi presto,</l>
<l>Move giusta cagion l'animo mio.</l>
<l>Giason di creder finge, come accorto,</l>
<l>Poi che gli è forza à sopportar quel torto.</l>
</lg>
<lg type="ottava">
<l>Che Pelia in mano havea tutto 'l thesoro,</l>
<l>Ogni cittade, ogni castel più forte,</l>
<l>Al nipote assegnato havea tant'oro,</l>
<l>Quanto potea bastar per la sua corte.</l>
<l>Quando andò contra il drago, e contra il toro,</l>
<l>Perche in preda pensò darlo à la morte,</l>
<l>Per infiammarlo meglio à quella impresa,</l>
<l>Non gli mancò d'ogni honorata spesa.</l>
</lg>
<lg type="ottava">
<l>S'accomodò Giason come prudente,</l>
<l>À l'animo del zio con finto core,</l>
<l>E à varij modi havea volta la mente,</l>
<l>Che 'l poteano ripor nel regio honore.</l>
<l>E con la moglie ragionò sovente</l>
<l>Di far morir l'ingiusto Imperadore.</l>
<l>La donna diede al fin contra il tiranno</l>
<l>Effetto al lor pensier con questo inganno.</l>
</lg>
<lg type="ottava">
<l>Ne và con finte lagrime al castello</l>
<l>Del zio, verso il suo sposo avaro, e infido,</l>
<l>Dove stracciando il crin sottile, e bello,</l>
<l>Scopre il finto dolor con questo strido,</l>
<l>Oime, ch'io feci acquistar l'aureo vello</l>
<l>À questo ingrato, e gli diei nome, e grido,</l>
<l>E rea contra il fratello, e 'l padre fui,</l>
<l>Per haver poi tal guiderdon da lui.</l>
</lg>
<lg type="ottava">
<l>Comanda il Re, ch' innanzi non gli vegna</l>
<l>La moglie del nipote, che si duole,</l>
<l>Che sà, ch'ella è qualche querela indegna,</l>
<l>Che fra marito, e moglie avenir suole.</l>
<l>Ma mentre che la lor discordia regna,</l>
<l>Che debbiano, comanda à le figliuole,</l>
<l>In qualche appartamento à lor vicino</l>
<l>La consorte raccor del lor cugino.</l>
</lg>
<lg type="ottava">
<l>Le figlie desiose di sapere</l>
<l>Da Medea la cagion del suo lamento,</l>
<l>Ricevon lei con le sue cameriere</l>
<l>In uno adorno, e ricco appartamento.</l>
<l>Contando ella il suo duol mostra d'havere</l>
<l>Del ben fatto à Giason rimordimento,</l>
<l>E che l'ha colto in frode, e l'haria morta,</l>
<l>S'ella non si fuggia fuor della porta.</l>
</lg>
<lg type="ottava">
<l>E riprendendo l'adulterio, e 'l vitio,</l>
<l>Ch'al nodo coniugal non si richiede,</l>
<l>Dicea mille parole in pregiuditio</l>
<l>De la sua lealtà, de la sua fede;</l>
<l>E rimembrava ogni suo benefitio,</l>
<l>Ogni aiuto, e consiglio, che gli diede,</l>
<l>E ch'à tradir colei tropp'era ingiusto,</l>
<l>Ch'al padre havea ringiovenito il busto.</l>
</lg>
<lg type="ottava">
<l>E che tal torto far non le dovea,</l>
<l>Renduto havendo à Eson robusto l'anno.</l>
<l>E di quest'opra sua spesso dicea,</l>
<l>Perch'era il fondamento de l'inganno.</l>
<l>Tanto, che l'odio finto di Medea</l>
<l>Chieder fè à le fanciulle il proprio danno,</l>
<l>Ch'al troppo vecchio padre, e senza forza</l>
<l>Volesse rinovar l'antica scorza.</l>
</lg>
<lg type="ottava">
<l>La paterna pietà, la ferma spene</l>
<l>Di migliorar l'imperio, e la lor sorte,</l>
<l>Se l'età più robusta il padre ottiene,</l>
<l>Se s'allontana alquanto da la morte;</l>
<l>Il non veder, che 'l modo, ch'ella tiene,</l>
<l>È per ripor nel regno il suo consorte,</l>
<l>Fè la mente d'ogn'una incauta, e vaga</l>
<l>D'ottener questa gratia da la maga.</l>
</lg>
<lg type="ottava">
<l>E con preghi giovevoli, e con quanto</l>
<l>Sapere è in lor, pregan la donna accorta.</l>
<l>Non rispond'ella, e stà sospesa alquanto,</l>
<l>E mostra in mente haver cosa, ch' importa.</l>
<l>Noi non dobbiamo usar l'arte, e l'incanto,</l>
<l>Se non habbiamo il ciel per nostra scorta,</l>
<l>(Disse poco dopò) ma, s'io ben noto,</l>
<l>Tosto propitio fia de cieli il moto.</l>
</lg>
<lg type="ottava">
<l>Quella pietà paterna, che vi move,</l>
<l>À me talmente ha intenerito il petto,</l>
<l>Che Pelia io vò vestir di membra nove,</l>
<l>Ringiovenirgli l'animo, e l'aspetto.</l>
<l>Ma vò, ch'in un monton prima si prove,</l>
<l>Se può l' incanto mio far questo effetto.</l>
<l>Pria, che 'l sangue di Pelia sparso sia,</l>
<l>Vi voglio assicurar de l'arte mia.</l>
</lg>
<lg type="ottava">
<l>Secondo che comanda ella, s'elegge</l>
<l>Dove stava l'ovil fuor del castello,</l>
<l>Il più vecchio monton, che sia nel gregge,</l>
<l>Per rinovargli la persona, e 'l vello.</l>
<l>Intanto su'l suo dorso il forno regge</l>
<l>Il rame, che vuol far l'ariete agnello.</l>
<l>Medea fà, che di sotto il foco abonda,</l>
<l>E fa consumar l'herba, e fremer l'onda.</l>
</lg>
<lg type="ottava">
<l>Ella di quel liquore havea portato,</l>
<l>Che gia fè rinverdir la secca oliva,</l>
<l>E n'havea tanto in quel vaso gittato,</l>
<l>Che dar potea al monton l'età più viva.</l>
<l>Poi per le corna havendolo afferrato</l>
<l>Del poco sangue, c'ha, le vene priva,</l>
<l>E come il pon nel bagno essangue, e morto,</l>
<l>S'aviva, e l'onda mangia il corno attorto.</l>
</lg>
<lg type="ottava">
<l>Le corna attorcigliate, e gli anni strugge,</l>
<l>E già il monton l'etate ha più superba.</l>
<l>La vena il novo sangue acquista, e sugge,</l>
<l>Tanto, ch'in tutto ottien l'età più acerba.</l>
<l>Come ella il pon di fuor, lascivo fugge,</l>
<l>E chiede il latte, e non conosce l'herba;</l>
<l>Et hor si ferma, hor bela, hor corre, hor gira</l>
<l>Secondo il desir novo il move, e tira.</l>
</lg>
<lg type="ottava">
<l>Allegrezza, e stupor subito prende,</l>
<l>Come vede l'agnel la regia prole.</l>
<l>Sparsa ella del liquor la terra rende,</l>
<l>E germogliar fa i gigli, e le viole.</l>
<l>Tal, che 'l miracol doppio ogn'una accende</l>
<l>À crescer le promesse, e le parole.</l>
<l>Dic'ella non poter condur l'altr'opra,</l>
<l>Fin, che la terza notte il Sol non copra.</l>
</lg>
<lg type="ottava">
<l>Già il corpo oscuro, e denso de la terra</l>
<l>Tre volte à gli occhi loro havea fatt'ombra,</l>
<l>Quando volendo fare andar sotterra</l>
<l>Medea di Pelia ingiusto il corpo, e l'ombra,</l>
<l>D'ogni virtù contraria à la sua guerra</l>
<l>Fatta havea la caldaia ignuda, e sgombra,</l>
<l>E tutta piena havea la ramea scorza</l>
<l>D'un puro fonte, e d'herbe senza forza.</l>
</lg>
<lg type="ottava">
<l>L'incanto, e 'l sonno havea co'l Re legata</l>
<l>La corte sua ne l'otioso letto,</l>
<l>E Medea con le vergini era entrata</l>
<l>Dove dovean dar luogo al crudo effetto.</l>
<l>La spada ignuda ogn'una havea portata,</l>
<l>Con cui passar voleano al padre il petto,</l>
<l>Medea mostrando il Re dal sonno oppresso,</l>
<l>Cosi le spinse al parricida eccesso.</l>
</lg>
<lg type="ottava">
<l>Eccovi il vostro padre in preda al sonno,</l>
<l>E i vostri pugni quei tengon coltelli,</l>
<l>Ch'à lui votar l'antiche vene ponno,</l>
<l>S'aman, che 'l sangue suo si rinovelli.</l>
<l>Se de la vita ei fia più tempo donno,</l>
<l>S'anni robusti ei fà de gli anni imbelli,</l>
<l>Mirate, quanto migliorar potete</l>
<l>Ne gli sposi propinqui, ch'attendete.</l>
</lg>
<lg type="ottava">
<l>Del padre infermo la vita, e l'etade</l>
<l>Alberga ne la vostra armata palma,</l>
<l>Hor se in voi regna punto di pietade,</l>
<l>S'amor punto per lui vi punge l'alma,</l>
<l>Pietose verso lui le vostre spade</l>
<l>Privin del sangue rio l'antica salma.</l>
<l>La prima à quei conforti il colpo invia,</l>
<l>Et empia vien per voler esser pia.</l>
</lg>
<lg type="ottava">
<l>È ver, che volge in altra parte gli occhi</l>
<l>Ne vuol veder ferir l'audace mano.</l>
<l>L'altre con questo essempio alzan gli stocchi</l>
<l>Togliendo gli occhi al colpo empio, e profano.</l>
<l>Come fan sangue i parricidi, e sciocchi</l>
<l>Ferri, resta l'incanto, e 'l sonno vano;</l>
<l>Si sveglia il padre, e vede i colpi crudi,</l>
<l>E le figlie d'intorno, e i ferri ignudi.</l>
</lg>
<lg type="ottava">
<l>D'alzar la carnal sua ferita spoglia</l>
<l>Cerca per sua difesa, e dice, ò figlie</l>
<l>Qual nova crudeltà v'arma la voglia</l>
<l>À far del sangue mio l'arme vermiglie?</l>
<l>Tosto, ch'egli dà fuor l'ira, e la doglia,</l>
<l>E per difesa cerca, ove s'appiglie,</l>
<l>Vien fredda ogni fanciulla come un ghiaccio,</l>
<l>E trema à tutte il ferro, il core, e 'l braccio.</l>
</lg>
<lg type="ottava">
<l>Medea, che quelle vede afflitte, e smorte,</l>
<l>Che far vacar doveano la corona,</l>
<l>D'età, di membra, e d'animo più forte,</l>
<l>Mentre bravando il Re non s'abbandona,</l>
<l>Gli fora il collo, e datogli la morte,</l>
<l>Ardita il prende sù la sua persona,</l>
<l>Et à le meste figlie dà coraggio</l>
<l>E dice, che 'l farà robusto, e saggio.</l>
</lg>
<lg type="ottava">
<l>L'anchor credule vergini per quello,</l>
<l>Che vider del decrepito montone,</l>
<l>Ch'essendo morto uscì del rame agnello,</l>
<l>E per lo rinovato in prima Esone,</l>
<l>Credendo, che rifar giovane, e bello,</l>
<l>Debbia il lor Re la moglie di Giasone,</l>
<l>L'aiutano à portar con questa speme,</l>
<l>Dove nel cavo rame il fonte freme.</l>
</lg>
<lg type="ottava">
<l>La Maga, che quel Re ne l'onde vede,</l>
<l>Ch'occupava al suo sposo il regio manto,</l>
<l>Per non dar tempo à la vendetta chiede</l>
<l>Il veloce dragon con novo incanto.</l>
<l>Pon sopra il carro il fugitivo piede,</l>
<l>E lascia le nemiche in preda al pianto,</l>
<l>Che i ferri havean, che fur nel padre rei,</l>
<l>Presi per vendicarsi sopra lei.</l>
</lg>
<lg type="ottava">
<l>Non porge orecchie à l'alte strida, e à l'onte</l>
<l>Medea, che le fanciulle à l'aria danno,</l>
<l>Ma drizza il volto ad Otri à l'alto monte,</l>
<l>Che dal diluvio già non hebbe danno.</l>
<l>Dove Cerambo andò con altra fronte,</l>
<l>Quando il vestir le penne, e non il panno,</l>
<l>Dargli à le Ninfe allhora i vanni piacque,</l>
<l>Che potesse fuggir l' ira de l'acque.</l>
</lg>
<lg type="ottava">
<l>Vede l'Eolia Pitane in disparte,</l>
<l>Là dove fè il dragon di marmo il dorso,</l>
<l>E vaga di veder quindi si parte,</l>
<l>E ver la selva d'Ida affretta il corso.</l>
<l>Dove fè Thioneo con subit'arte</l>
<l>D'un toro un cervo, e al figlio diè soccorso,</l>
<l>E per torlo à la morte, e à l'altrui forza</l>
<l>Ascose il furto suo sott'altra scorza.</l>
</lg>
<lg type="ottava">
<l>In quella arena poi le luci intese,</l>
<l>Che diè sepolcro al padre di Corito,</l>
<l>E dove sbigottì (quando s'intese)</l>
<l>Di Mera il latrar novo il monte, e 'l lito.</l>
<l>Corse da poi dove le corna prese</l>
<l>Ogni donna, e fè udir l'alto muggito</l>
<l>D'Euripilo nel vago, e fertil campo,</l>
<l>Allhor, ch'indi partissi Hercole, e 'l campo.</l>
</lg>
<lg type="ottava">
<l>Passò dove gli horribili Telchini</l>
<l>Hebber si fiero l'occhio, empio l'aspetto,</l>
<l>Ch'in Rodi, ov'eran magici indovini,</l>
<l>Tutto quel, che vedean, rendeano infetto.</l>
<l>Cangiavan gli animali, i faggi, e i pini,</l>
<l>E ciò, ch' à gli occhi lor si facea obbietto.</l>
<l>Giove al fin gli hebbe in odio, e gli disperse,</l>
<l>E nell' onde fraterne gli sommerse.</l>
</lg>
<lg type="ottava">
<l>Sopra Cea passò dopo, e le sovenne</l>
<l>D'Alcidimante la felice morte,</l>
<l>Che quando la figliuola hebbe le penne,</l>
<l>Al vital corso havea chiuse le porte.</l>
<l>E se di donna una colomba venne,</l>
<l>Non lagrimò la sua cangiata sorte.</l>
<l>Ver quella Tempe poi passar le piacque,</l>
<l>C' hebbe nome dal Cigno, che vi nacque.</l>
</lg>
<lg type="ottava">
<l>Appresso à Tempe, ov'hoggi è l'Hirio lago,</l>
<l>Arde Fillio d'amor de l'Hiria prole,</l>
<l>D'un garzon di si bella, e rara imago,</l>
<l>Che dispone il suo amante à quel, che vole.</l>
<l>Se vede d'uno augello il suo amor vago,</l>
<l>Fillio và con tant'arte à l'ombra, e al Sole,</l>
<l>Che lieto al fine il trova, il segue, e 'l prende,</l>
<l>Et al dolce amor suo domato il rende.</l>
</lg>
<lg type="ottava">
<l>Per servare al suo imperio honore, e fede,</l>
<l>Orsi, tori, leoni abbatte, e lega.</l>
<l>Vede un tratto il fanciullo un toro, e 'l chiede,</l>
<l>Sdegnato finalmente Fillio il nega.</l>
<l>Ver la cima d'un monte affretta il piede</l>
<l>L'irata prole d'Hiria, e più no'l prega,</l>
<l>E dice à Fillio, anchor darmi vorrai</l>
<l>Quel, che t'hò dimandato, e non potrai.</l>
</lg>
<lg type="ottava">
<l>Si getta, come è in cima, giù del monte,</l>
<l>Per veder de' suoi dì gli estremi affanni.</l>
<l>Si credea ogn'un, che la virginea fronte</l>
<l>Cader dovesse in terra, e finir gli anni;</l>
<l>Ma le penne à venir fur troppo pronte,</l>
<l>Che 'l fero un Cigno, e diero à l'aria i vanni.</l>
<l>Pianse la madre, e si stracciò le chiome,</l>
<l>E fe piangendo il lago, e diegli il nome.</l>
</lg>
<lg type="ottava">
<l>Verso il Pleuro poi prese la strada,</l>
<l>Dove Combea, la qual nacque d'Ofia,</l>
<l>De' figli hebbe à temer l' ira, e la spada,</l>
<l>Ma si fece un' augello, e fuggì via.</l>
<l>Scoprì dapoi la Calaurea contrada,</l>
<l>Sacra à la Dea, che parturiti havia</l>
<l>À la notte, et al giorno il maggior lume,</l>
<l>Dove la moglie, e 'l Re vestir le piume.</l>
</lg>
<lg type="ottava">
<l>Si volge poi dove i Cillenij stanno,</l>
<l>E dove un cieco amor si accese il petto</l>
<l>À Menefron, che, come i bruti fanno,</l>
<l>Con la madre volea commune il letto.</l>
<l>Vide Cefiso poi, che piangea il danno</l>
<l>Del nipote, c'havea cangiato aspetto,</l>
<l>Ch'un dì fe, che tant' ira Apollo assalse,</l>
<l>Che 'l fe una Foca, e diello à l'onde salse.</l>
</lg>
<lg type="ottava">
<l>Lascia adietro Cefiso, e 'l camin piglia</l>
<l>Ver l'albergo d'Eumelio, e vede dove</l>
<l>Egli ne l'aria già pianse la figlia;</l>
<l>Poi ver Corinto i draghi instiga, e move.</l>
<l>Quivi à quel luogo ella chinò le ciglia,</l>
<l>Che la Grecia arricchì di genti nove.</l>
<l>La pioggia empì di funghi il monte, e 'l piano,</l>
<l>Poi si fece ogni fungo un corpo humano.</l>
</lg>
<lg type="ottava">
<l>Al regio albergo poi volge la fronte,</l>
<l>Dove l'ingrato suo consorte vede</l>
<l>La figliuola sposar del Re Creonte,</l>
<l>E à lei mancar de la promessa fede.</l>
<l>Le voglie à la vendetta accese, e pronte</l>
<l>Rende l'ira, che l'ange, e la possiede,</l>
<l>E fà portar da figli al regio nido</l>
<l>À la sposa novella un dono infido.</l>
</lg>
<lg type="ottava">
<l>La Maga i figli suoi chiama in disparte,</l>
<l>E d'oro una bella arca in man lor pone,</l>
<l>E insegna loro il modo à parte à parte</l>
<l>Di presentarla in nome di Giasone.</l>
<l>Quivi era dentro fabricato ad arte</l>
<l>(Che smorzato parea) più d'un carbone,</l>
<l>Che come vedea l'aria, s'accendea,</l>
<l>E pietre, e muro, e sino à l'acqua ardea.</l>
</lg>
<lg type="ottava">
<l>Com'han dato i figliastri à la matrigna</l>
<l>L'arca, dove il presente era riposto,</l>
<l>Ritornano à la madre empia, e maligna</l>
<l>Correndo, come à lor da lei fu imposto.</l>
<l>Apre la sposa l'arca, e 'l foco alligna</l>
<l>Co'l velen, che nel dono era nascosto,</l>
<l>Ch'arde il palazzo, e lei con mille, e mille,</l>
<l>E manda al ciel le fiamme, e le faville.</l>
</lg>
<lg type="ottava">
<l>Mentre danna Giason la fiamma ultrice,</l>
<l>E duolsi, e ripararvi si procaccia,</l>
<l>Da lunge appar Medea, ch'onta gli dice,</l>
<l>E di maggior vendetta anchor minaccia,</l>
<l>E l'uno, e l'altro suo figlio infelice</l>
<l>Con la nefanda man gli uccide in faccia.</l>
<l>Corre egli à sfogar l'ira, che lo strugge,</l>
<l>Dice ella i versi, e 'l carro ascende, e fugge.</l>
</lg>
<lg type="ottava">
<l>Verso Athene fa gir l'aeree rote</l>
<l>La maga, dove poco prima avenne,</l>
<l>Che Perifa, e Fineo con la nipote</l>
<l>Vestir di Polipemone le penne.</l>
<l>Medea con grati modi, e dolci note</l>
<l>Da Egeo, ch' ivi reggea, l'albergo ottenne.</l>
<l>Il qual veduto il suo leggiadro aspetto,</l>
<l>Sposolla, e fe comune il regno, e 'l letto.</l>
</lg>
<lg type="ottava">
<l>Già questo Re fuor de la sua contrada</l>
<l>Etra sposò, che nacque di Pitteo,</l>
<l>E ingravidolla, e le lasciò una spada</l>
<l>Per lo figliuol, che poi nominar Teseo.</l>
<l>Nove volte nel ciel l'usata strada	</l>
<l>Fornita la nipote havea di Ceo,</l>
<l>Quand'ella aperse il ventre, e si fe madre</l>
<l>Di Teseo, c'hebbe adulto il don del padre.</l>
</lg>
<lg type="ottava">
<l>Venne poi Teseo un cavalier si forte,</l>
<l>Che ne sonava il nome in ogni parte,</l>
<l>E per ogni città, per ogni corte</l>
<l>Da tutt' era stimato un novo Marte.</l>
<l>Tentato c'hebbe un tempo la sua sorte,</l>
<l>Per conoscere il padre, al fin si parte,</l>
<l>E havendo per camin pugnato, e vinto,</l>
<l>Da ladri assicurò l'Ismo, e Corinto.</l>
</lg>
<lg type="ottava">
<l>Non come figlio al padre s'appresenta,</l>
<l>Che vuol veder, s'ei l' ha in memoria prima.</l>
<l>Tosto, che 'l nome suo fa, che 'l Re senta,</l>
<l>Ch'à lui viene un guerrier di tanta stima,</l>
<l>D'ogni accoglienza, e honor regio il contenta,</l>
<l>E 'l pon de la sua corte in sù la cima,</l>
<l>E quei promette à lui pregi, et honori,</l>
<l>Che può nel regno suo donar maggiori.</l>
</lg>
<lg type="ottava">
<l>Non sà però il Re, che 'l guerrier, c'have</l>
<l>Ne la sua corte si famoso, e degno,</l>
<l>Sia quella prole, ond'Etra lasciò grave,</l>
<l>À cui la spada sua diede per segno:</l>
<l>Pur vedendolo affabile, e soave,</l>
<l>Ricco di forza, d'animo, e d'ingegno,</l>
<l>Ogni favor gli fa con lieto ciglio,</l>
<l>Ne più faria sapendo essere il figlio.</l>
</lg>
<lg type="ottava">
<l>Vide Medea co'l suo non falso incanto,</l>
<l>Che 'l cavalier, ch'al Re tanto piacea,</l>
<l>Dovea portar d'Athene il regio manto,</l>
<l>Tosto che 'l vecchio Egeo gli occhi chiudea.</l>
<l>La qual cosa à Medea dispiacque tanto,</l>
<l>Che già del Re d'Athene un figlio havea,</l>
<l>Che per salvare al figlio il regio pondo,</l>
<l>Pensò questo guerrier levar del mondo.</l>
</lg>
<lg type="ottava">
<l>E disse verso il Re per arte ho visto</l>
<l>Quel, che del cavalier chiede la sorte,</l>
<l>E del bel regno tuo far deve acquisto,</l>
<l>Come ti toglie il Sol l'avara morte:</l>
<l>E rende il core al Re turbato, e tristo,</l>
<l>Che ben vedea, ch'un cavalier si forte</l>
<l>Se de' gradi il rendea promessi adorno,</l>
<l>Potea torgli à sua voglia il regno, e 'l giorno.</l>
</lg>
<lg type="ottava">
<l>E se ben non vedea nel bello aspetto</l>
<l>Alcuno inditio, alcun segno d' inganno,</l>
<l>Pur come vecchio accorto, e circospetto,</l>
<l>Si volle assicurar da tanto danno.</l>
<l>Mentre per dare à questa impresa effetto</l>
<l>Molti discorsi il Re pensoso fanno,</l>
<l>Medea, che pria v'havea l'animo inteso,</l>
<l>Tutto sopra di se tolse quel peso.</l>
</lg>
<lg type="ottava">
<l>Quando venne di Scithia al lito Argivo</l>
<l>Medea per migliorar fortuna, e terra,</l>
<l>Havea portato un tosco il più nocivo,</l>
<l>Che nascesse giamai sopra la terra.</l>
<l>Nel regno d'ogni bene ignudo, e privo</l>
<l>Prima questo venen vivea sotterra,</l>
<l>E poi per nostro mal, come al ciel piacque,</l>
<l>Nel miglior mondo in questa forma nacque.</l>
</lg>
<lg type="ottava">
<l>Quand' Hercole passar volle à l'inferno</l>
<l>Per torre à Pluto l'anima d'Alceste,</l>
<l>Dapoi c'hebbe varcato il lago Averno</l>
<l>Per gire ù piangon l'anime funeste,</l>
<l>Perc'hebbe il suo valor Cerbero à scherno,</l>
<l>Quel mostro, ch' ivi abbaia con tre teste,</l>
<l>Per forza incatenollo Hercole, e prese,</l>
<l>E strascinollo al nostro almo paese.</l>
</lg>
<lg type="ottava">
<l>Mentre quel mostro egli strascina, e tira</l>
<l>Per lo mondo à cui splende il maggior lampo,</l>
<l>E 'l can vuol pur resistere, e s'adira,</l>
<l>E per tre gole abbaia, e cerca scampo,</l>
<l>La bava, che gli fa lo sdegno, e l' ira,</l>
<l>Del suo crudo veneno empie ogni campo.</l>
<l>Di quella spuma poi l'herba empia, e fella</l>
<l>Nacque, c'hoggi Aconito il mondo appella.</l>
</lg>
<lg type="ottava">
<l>Mesce questo venen, c'havea nascosto</l>
<l>Con un liquor di Bacco almo, e divino,</l>
<l>E ad un ministro il suo volere imposto</l>
<l>Mostra la morte al Re del peregrino.</l>
<l>Poi che fu Egeo con gli altri à mensa posto,</l>
<l>E c'hebbe in man Teseo la coppa, e 'l vino,</l>
<l>Gli occhi à lo stocco il Re di Teseo porge,</l>
<l>E 'l conosce per suo come lo scorge.</l>
</lg>
<lg type="ottava">
<l>Subito il Re dal cavaliero impetra,</l>
<l>Che non accosti al vino anchor le labbia,</l>
<l>E gli dimanda, s'ei mai conobbe Etra,</l>
<l>E come quella spada acquistat' habbia.</l>
<l>Il cavalier dal labro il vino arretra,</l>
<l>E si palesa al Re, che d' ira arrabbia:</l>
<l>Contra la moglie corre, e sfodra l'arme,</l>
<l>Et ella verso il ciel s'alza co'l carme.</l>
</lg>
<lg type="ottava">
<l>Di novo al Re s' inchina ei come figlio,</l>
<l>Stupido del volar de la matrigna.</l>
<l>L'abbraccia il padre con pietoso ciglio,</l>
<l>E dice, ben ne fu Palla benigna,</l>
<l>Da poi che te salvò dal rio consiglio</l>
<l>De la noverca tua cruda, e maligna,</l>
<l>Che per veder regnar la prole sua,</l>
<l>Ascose entro à quel vin la morte tua.</l>
</lg>
<lg type="ottava">
<l>Quanto ella dotta sia ne l'arte maga,</l>
<l>Il vol, che prese al ciel, te ne fa segno,</l>
<l>E de la morte tua soverchio vaga,</l>
<l>Per far del mio reame il figlio degno,</l>
<l>Mi disse, che per arte era presaga,</l>
<l>Ch'eri venuto à tormi il giorno, e 'l regno,</l>
<l>E ch'à schivar questa maligna sorte,</l>
<l>Non v'haveva altra via, che la tua morte.</l>
</lg>
<lg type="ottava">
<l>Ma l'alma Attica Dea m'aperse gli occhi,</l>
<l>E scoprir femmi il suo crudele inganno,</l>
<l>Mostrando à gli occhi miei l'aurati stocchi,</l>
<l>Che te dal rio venen salvato m' hanno.</l>
<l>Hor poi che 'l cielo anchor non vuol, che scocchi</l>
<l>Contra alcun di noi due l'ultimo danno,</l>
<l>Vò, che con più d'un dono, e sacrificio</l>
<l>Riconosciamo un tanto beneficio.</l>
</lg>
<lg type="ottava">
<l>Finito c'han di dar quel cibo al seno,</l>
<l>Ch'à le vene supplir può per quel giorno,</l>
<l>Gli mostro il Re d'Athene il sito ameno,</l>
<l>E tutta la città dentro, e d' intorno.</l>
<l>Dove l' ingegno Greco alto, e sereno</l>
<l>Hà d'ogni alta scientia il mondo adorno,</l>
<l>Con questo, e ogni altro segno il padre brama,</l>
<l>Ch' ei vegga quanto il pregia, e quanto l'ama.</l>
</lg>
<lg type="ottava">
<l>Come la nova Aurora à predir venne,</l>
<l>C'havea sul carro il Sol già posto il piede.</l>
<l>Il sacrificio preparato ottenne</l>
<l>Dal Re, e da gli altri la promessa fede.</l>
<l>Scanna il coltel l'ariete, e la bipenne</l>
<l>Fra l'uno, e l'altro corno il toro fiede:</l>
<l>E rendon gratie al ciel con questa offerta</l>
<l>Che lor la maga fraude habbia scoperta.</l>
</lg>
<lg type="ottava">
<l>Siede al convito poi co'l figlio Egeo,</l>
<l>Con gli huomini più illustri, e più discreti.</l>
<l>Hor come il soavissimo Lieo</l>
<l>Fatti hà gli spirti lor più vivi, e lieti</l>
<l>Da pareggiare il Re di Thebe, et Orfeo</l>
<l>Comparsero i dottissimi poeti,</l>
<l>E al suono un de la lira, un de la cetra</l>
<l>L'alte lodi cantò del figlio d' Etra.</l>
</lg>
<lg type="ottava">
<l>Tu desti al sacrificio, invitto, e degno</l>
<l>Teseo quel toro, il cui furore, e scorno</l>
<l>Prima il Cretense, e poi il Palladio regno</l>
<l>Distrutto havea co'l periglioso corno.</l>
<l>Salvasti Cremion da un' altro sdegno</l>
<l>À quella belva ria togliendo il giorno,</l>
<l>Ch'al cinghial Calidonio, e d' Erimanto</l>
<l>Vestì già nel suo grembo il carnal manto.</l>
</lg>
<lg type="ottava">
<l>Liberasti Epidauro dal sospetto</l>
<l>Di Perifeta figlio di Vulcano.</l>
<l>Tu passasti à Procuste il crudo petto,</l>
<l>Che contra il seme human fu si inhumano:</l>
<l>Che s'un' huom troppo corto havea nel letto</l>
<l>Via più lungo il rendea con l'empia mano;</l>
<l>E s' havea troppo smisurato il busto</l>
<l>La sega per lo letto il facea giusto.</l>
</lg>
<lg type="ottava">
<l>La destra tua in Eleusi il sangue agghiaccia</l>
<l>Di Cercion co'l suo honorato telo.</l>
<l>Fa, che quel Sini anchor sepolto ghiaccia,</l>
<l>Che soleva à due pin piegar lo stelo,</l>
<l>E legate c'havea d'un' huom le braccia</l>
<l>À le due cime ir le lasciava al cielo;</l>
<l>E godea di veder con questo aviso</l>
<l>Sù due pini in due parti un' huom diviso.</l>
</lg>
<lg type="ottava">
<l>Tu per gire ad Alcatoe, al Lelegeo</l>
<l>Muro, hai fatto ad ogn'un libero il passo,</l>
<l>Quel ladro ucciso havendo iniquo, e reo,</l>
<l>Che poi nel mar fu trasformato in sasso.</l>
<l>Sciron fra il nostro, e 'l lito Megareo</l>
<l>Fea de l'alma, e de beni ignudo, e casso</l>
<l>L'incauto, et innocente peregrino,</l>
<l>Dandol co'l piè dal monte al Re marino.</l>
</lg>
<lg type="ottava">
<l>Ma tu v'andasti, e da l'istesso monte</l>
<l>Desti co'l piede à lui l' istessa fossa,</l>
<l>Di cui sbattute fur dal salso fonte</l>
<l>Più giorni in qua, e in là l' horribili ossa.</l>
<l>Alfin con l'ossa sue prese altra fronte</l>
<l>Nel mar stesso, ov'hebbe la percossa,</l>
<l>E anchor più d'un superbo, et aspro scoglio</l>
<l>Fà fede del suo nome, e del suo orgoglio.</l>
</lg>
<lg type="ottava">
<l>E s' io vorrò contare à parte à parte</l>
<l>Tutto il ben, che m'apporta il tuo valore,</l>
<l>Non potrò mai con ogni sforzo, et arte</l>
<l>Supplire al tuo da me debito honore.</l>
<l>La spada usasti tu per me di Marte,</l>
<l>Io la cetra d'Apollo in tuo favore,</l>
<l>Ma l'arme del tuo Marte oprato ha tanto,</l>
<l>Che aggiunger non vi può d'Apollo il canto.</l>
</lg>
<lg type="ottava">
<l>Mentre hai tanti per me colpi sofferti,</l>
<l>Fù lo scudo di Marte il tuo riparo,</l>
<l>Mentre, ch' io canto, e celebro i tuoi merti,</l>
<l>Con lo scudo di Bacco io mi riparo.</l>
<l>Hor se i disagi tuoi fur varij, e certi,</l>
<l>E 'l mio d'hoggi conforto, e vario, e chiaro,</l>
<l>Veggio , se ben son d'appagarti vago,</l>
<l>Che più ti debbo quanto più t'appago.</l>
</lg>
<lg type="ottava">
<l>Mentre il divin Poeta, e 'l carme, e 'l legno</l>
<l>Dà maggior lume à gesti di Teseo,</l>
<l>E commenda l'ardir, l'arte, e l' ingegno,</l>
<l>Onde tante alte imprese al mondo feo,</l>
<l>Et ogni fatto suo celebre, e degno</l>
<l>Fà pianger di dolcezza il vecchio Egeo,</l>
<l>E la città Palladia in ogni loco,</l>
<l>È tutta suono, e canto, e festa, e gioco.</l>
</lg>
<lg type="ottava">
<l>Un vecchio secretario del consiglio</l>
<l>S'appresenta, ove il Re con Teseo siede,</l>
<l>E fatto riverentia al padre, e al figlio,</l>
<l>Solo udienza al Re secreta chiede,</l>
<l>E fa talmente à lui pensoso il ciglio,</l>
<l>Ch'ogn'un, che guarda, manifesto vede</l>
<l>Mentr'ei si turba alquanto, e ascolta, e tace,</l>
<l>Ch'ei dice cosa al Re, che non gli piace.</l>
</lg>
<lg type="ottava">
<l>Pur la gioia, che puote al volto impetra,</l>
<l>E finge come pria la mente lieta,</l>
<l>E comanda à la lira, et à la cetra,</l>
<l>Coe per festa d'ogn'un non stia più cheta:</l>
<l>Poi prende per la mano il figlio d'Etra,</l>
<l>E 'l mena nella stanza più secreta,</l>
<l>Dove discorron quell'aviso insieme,</l>
<l>Che diede il secretario, e ch'al Re preme.</l>
</lg>
<lg type="ottava">
<l>Ah quanto scarsi, e brevi ha i suoi contenti</l>
<l>Quella felicità, che 'l mondo apporta.</l>
<l>Come son pronti i miseri accidenti</l>
<l>À perturbarla, e farla in tutto morta.</l>
<l>Quel, che credea con tanti ben presenti</l>
<l>Chiusa ad ogni infortunio haver la porta,</l>
<l>Ha nova, che 'l Cretense Imperatore</l>
<l>Il regno gli vuol tor, l'alma, e l'honore.</l>
</lg>
<lg type="ottava">
<l>Minosso il Re de la Saturnia terra</l>
<l>Hebbe un figliuolo Androgeo al mondo raro,</l>
<l>Famoso ne la lotta, e ne la guerra</l>
<l>Per l'atletica impresa illustre, e chiaro.</l>
<l>Dove il Palladio muro Athene serra,</l>
<l>Del suo valor non volle essere avaro,</l>
<l>Anzi con tanto honor la lotta vinse,</l>
<l>Che vi fu per invidia chi l'estinse.</l>
</lg>
<lg type="ottava">
<l>Il Re d'Athene provido, et accorto</l>
<l>Mandò queste parole al padre irato,</l>
<l>Se nel mio regno Androgeo è stato morto,</l>
<l>Tosto, che quel, ch'errò sarà trovato,</l>
<l>Farò condurlo al tuo Cretense porto,</l>
<l>Che dal tuo tribunal sia castigato,</l>
<l>Ne mancherò d'ogni opportuno officio,</l>
<l>Che si ritrovi, e mandi al tuo giudicio.</l>
</lg>
<lg type="ottava">
<l>Se bene à questa scusa ei par, che stesse,</l>
<l>Mandò secretamente alcuni sui,</l>
<l>Ch' investigasser ben, chi tolto havesse</l>
<l>Un figlio cosi raro al mondo, e à lui.</l>
<l>E dopo qualche dì par, ch' intendesse,</l>
<l>Che ben ch' Egeo desse la colpa altrui,</l>
<l>Havea lo stesso Re modo tenuto,</l>
<l>Che fosse Androgeo suo donato à Pluto.</l>
</lg>
<lg type="ottava">
<l>E dato havendo à questo inditio fede,</l>
<l>E volto à la vendetta il giusto sdegno,</l>
<l>L'ambasciator de la Palladia sede</l>
<l>Fece licentiar del Ditteo regno,</l>
<l>E senza dargli termine, e gli diede</l>
<l>Da passare in Athene un picciol legno,</l>
<l>E con quel tristo aviso era in quel punto</l>
<l>Lo scacciato lor nuntio al porto giunto.</l>
</lg>
<lg type="ottava">
<l>Chiedendo udienza per l'ambasciatore</l>
<l>Fè il secretario il Re pensoso, e mesto,</l>
<l>Dicendo, che per quel, ch'apparea fuore,</l>
<l>Era per riferir peggio di questo.</l>
<l>Intanto l'oltraggiato Imperatore</l>
<l>Fà con ogni suo sforzo d'esser presto,</l>
<l>E sapendo il poter del suo nemico</l>
<l>Cerca ogni Re vicin tirarsi amico.</l>
</lg>
<lg type="ottava">
<l>E se ben di pedoni, e cavalieri,</l>
<l>E di triremi, e navi era si forte,</l>
<l>Che potea far senz'huomini stranieri</l>
<l>Terrore, e danno à le Cecropie porte:</l>
<l>Pur come fanno i providi guerrieri</l>
<l>Mandò persone nobili, et accorte,</l>
<l>Per collegar quei regni in quella guerra,</l>
<l>Che 'l potean far più forte in mare, e 'n terra.</l>
</lg>
<lg type="ottava">
<l>Fra gli altri elesse un saggio cavaliero,</l>
<l>Ch'andasse à collegar le forze d'Arne.</l>
<l>Un pezzo stette in dubbio ei nel pensiero,</l>
<l>Come difficultà mostrasse farne:</l>
<l>E poi rispose un servo fido, e vero,</l>
<l>(Se ben deve obedir) quando tornarne</l>
<l>Può danno al suo Signor troppo evidente,</l>
<l>Non dee mancar di dir quel, ch'ei ne sente,</l>
</lg>
<lg type="ottava">
<l>Non fu mai nation più avara, e infida,</l>
<l>Ne si può trar da loro altro, che danno,</l>
<l>Non sol micidial, ma parricida,</l>
<l>Ma, che contra se stessa usa l' inganno.</l>
<l>Se 'l soldo tuo la lor militia affida,</l>
<l>E quei tanto prudenti Attici il sanno,</l>
<l>E fanno à lor veder de l'oro il lampo,</l>
<l>Ecco in un dì te morto, e rotto il campo.</l>
</lg>
<lg type="ottava">
<l>Siton fu già Signor di quella parte,</l>
<l>Che vuoi, ch' io cerchi collegarti amica,</l>
<l>E sostenendo un periglioso Marte</l>
<l>Da molta gente barbara nemica,</l>
<l>Mentre le forze patrie egli comparte,</l>
<l>E assicurar lo Stato s'affatica,</l>
<l>Il luogo più importante si consiglia</l>
<l>Fidare ad Arne, à la sua propria figlia.</l>
</lg>
<lg type="ottava">
<l>Ma i Barbari sapendo quanto importe</l>
<l>L'argento, e l'or con gli aversarij loro,</l>
<l>Quel luogo hebber da lei sicuro, e forte</l>
<l>Per forza di promesse, e di thesoro.</l>
<l>Cosi aprì lor la vergine le porte</l>
<l>Via più, che de l'honor, vaga de l'oro.</l>
<l>E fu cagion, che 'l padre disperato</l>
<l>Perdè poco dapoi l'alma, e lo stato.</l>
</lg>
<lg type="ottava">
<l>È ver, che pria, che 'l Re perdesse il lume,</l>
<l>Qualche pena cader ne vide in lei,</l>
<l>Che fu dal capo à i piè con nere piume</l>
<l>Vestita dal giudicio de gli Dei.</l>
<l>Ma non perdè l'antico suo costume</l>
<l>Ne i vitij de la patria avari, e rei.</l>
<l>Ch' anch' hoggi invola in questa forma nova</l>
<l>Medaglie, anella, e tutto l'or, che trova.</l>
</lg>
<lg type="ottava">
<l>Chi Putta, e chi Monedula l'appella,</l>
<l>Et è alquanto minor de la Cornacchia;</l>
<l>E l'humana imitar cerca favella,</l>
<l>E rispondendo altrui cinguetta, e gracchia.</l>
<l>Et ogni cosa d'or lucida, e bella</l>
<l>Prende nel becco, e poi vola, e s'immacchia.</l>
<l>Si che non chieder gente in tuo favore,</l>
<l>Ch'è più vaga de l'or, che de l'honore.</l>
</lg>
<lg type="ottava">
<l>Con la favella il Re saggio, e co'l ciglio</l>
<l>Approvò ciò, che 'l cavalier gli disse,</l>
<l>E dando affetto al suo fedel consiglio,</l>
<l>Volle, ch'altrove à questo officio gisse.</l>
<l>Ne volle il campo suo porre in periglio,</l>
<l>Ch' infido, e avaro barbaro il tradisse.</l>
<l>Ben che fu tanto il popol, che s'offerse,</l>
<l>Che quasi la sua armata il mar coperse.</l>
</lg>
<lg type="ottava">
<l>E Cinno, e Sciro, e l' isola Anafea</l>
<l>Si collega con Creta, e in Creta sorge;</l>
<l>E con Micon, Cimolo, e Astipalea</l>
<l>Paro, che 'l più bel marmo al mondo porge.</l>
<l>La nave, il galeone, e la galea</l>
<l>Solcar per tutto il mar Greco si scorge.</l>
<l>E tutto il mondo si collega, e viene,</l>
<l>Altri in favor di Creta, altri d'Athene.</l>
</lg>
<lg type="ottava">
<l>Che Didima, et Oliaro, et Andro, e Tino</l>
<l>Non vollero con Creta collegarsi,</l>
<l>Anzi in favor de l'Attico domino</l>
<l>Per honesta cagion vollero armarsi.</l>
<l>Ma quel, che regge il popol formicino,</l>
<l>Quasi la guerra addosso hebbe à tirarsi,</l>
<l>Per la risposta, e per la poca pieta,</l>
<l>C'hebbe al morto figliuol del Re di Creta.</l>
</lg>
<lg type="ottava">
<l>Non sol non vò contra il mio patrio regno</l>
<l>(Disse) porger favore al Re Ditteo,</l>
<l>Ma voglio haver capital' odio, e sdegno</l>
<l>Contra ciascun, c'havrà nemico Egeo:</l>
<l>E se per questo mar vorrà il suo legno</l>
<l>Passar come nemico al lito Acheo,</l>
<l>Con quanto i legni miei nel mar potranno,</l>
<l>Farò à l'armata sua vergogna, e danno.</l>
</lg>
<lg type="ottava">
<l>Chi havrà rispetto à l'amicitia, e al sangue,</l>
<l>Non troverà questa risposta strana;</l>
<l>Ma quel, che per Androgeo irato langue,</l>
<l>La trovò molto barbara, e villana:</l>
<l>Pur vuol pria vendicar la prole essangue,</l>
<l>E poi gir contra l' isola inhumana,</l>
<l>Che la pietà del suo figliuol lo sforza</l>
<l>À provar prima altrove la sua forza.</l>
</lg>
<lg type="ottava">
<l>À pena havea l'ambasciatore Egina</l>
<l>Lasciato, e volta al suo Signor la vela,</l>
<l>Ch'una Galea la cognita marina</l>
<l>Solcando vien con la gonfiata tela,</l>
<l>E quanto più si mostra, e s'avicina,</l>
<l>Tanto più l'altra s'allontana, e cela.</l>
<l>Quest'era Attica vela, e anch'ella il corso</l>
<l>V'havea rivolto à dimandar soccorso.</l>
</lg>
<lg type="ottava">
<l>Cefalo figlio d' Eolo era venuto</l>
<l>D'Athene al Re d'Egina à questo effetto;</l>
<l>E se bene homai vecchio era, e canuto</l>
<l>Havea anchor bello il già si bello aspetto.</l>
<l>Ei da' figli del Re fu conosciuto,</l>
<l>Et abbracciato con amico affetto,</l>
<l>Et fattogli ogni festa, ogni accoglienza</l>
<l>L'appresentaro à la real presenza.</l>
</lg>
<lg type="ottava">
<l>In mezzo và, come Signor sovrano,</l>
<l>Di Clito, e Buti figli di Pallante,</l>
<l>E d'oliva un bel ramo havendo in mano</l>
<l>Tosto, ch'egli si vede al Re davante,</l>
<l>China il ginocchio, e 'l ciglio tutto humano,</l>
<l>E d'amore, e pietà sparso il sembiante,</l>
<l>Con un parlar humil, facondo, e grato</l>
<l>Scopre il desio de l'Attico Senato.</l>
</lg>
<lg type="ottava">
<l>Se per le tue maravigliose prove</l>
<l>Si gloria il Re del ciel d'esser tuo padre:</l>
<l>Non men di quel, che se n'allegra Giove,</l>
<l>S'allegra, e gloria Achea d'esser tua madre.</l>
<l>Hor se l'amor di lei punto ti move,</l>
<l>Ti fà saper, che le Cretensi squadre</l>
<l>Han collegata già la terra tutta,</l>
<l>Perche la patria tua resti distrutta.</l>
</lg>
<lg type="ottava">
<l>Hor, perche spera, che sarai quel figlio,</l>
<l>Ch'esser si dè ver la sua madre pio,</l>
<l>À te mi manda l'Attico consiglio,</l>
<l>Per che tu sappi il Cretico desio.</l>
<l>E ti prega, che mandi il tuo naviglio</l>
<l>Armato in compagnia del legno mio,</l>
<l>E salvar cerchi la materna terra</l>
<l>Da l'odiosa, e minacciata guerra.</l>
</lg>
<lg type="ottava">
<l>Volea con dir più lungo, e più facondo</l>
<l>Cefalo porgli in gratia il patrio loco,</l>
<l>Ma il Re, che di natura era iracondo,</l>
<l>Che fu concetto di fiamma, e di foco,</l>
<l>Vò (disse) contra Creta, e tutto il mondo</l>
<l>Dar le mie genti al bellicoso gioco,</l>
<l>E contra ogn'un, che s'appresenta, e viene</l>
<l>Per fare oltraggio à la mia patria Athene.</l>
</lg>
<lg type="ottava">
<l>Voi non havete aiuto à dimandarme,</l>
<l>Ma à prender ben da voi quel, che vi pare,</l>
<l>Legni, munitioni, huomini, et arme,</l>
<l>E tutto quel, che 'l mio regno può dare.</l>
<l>Ne potevate in tempo alcun trovarme,</l>
<l>Che meglio vi potessi accomodare.</l>
<l>Che come piacque à la celeste corte,</l>
<l>Non hebbi mai più gente, ne si forte.</l>
</lg>
<lg type="ottava">
<l>L'ambasciador de la Palladia parte</l>
<l>Renduto c'hebbe gratie al Re cortese,</l>
<l>Cosi augumenti il ciel sempre il tuo Marte,</l>
<l>(Disse) e porga ogni aiuto à le tue imprese,</l>
<l>Come poi, che lasciai l'onde, e le sarte,</l>
<l>Tutto quel, che dett' hai, vidi palese.</l>
<l>Ch'una tal gioventù mi venne incontro,</l>
<l>Ch' io non vidi giamai più bello scontro.</l>
</lg>
<lg type="ottava">
<l>È ver, ch'un'altra volta, ch' io vi venni,</l>
<l>Da molti fui ben visto, e ben raccolto,</l>
<l>Et in memoria poi sempre gli tenni,</l>
<l>E v'ho scolpita anchor l'effigie, e 'l volto.</l>
<l>Hor quando il lito tuo bramato ottenni,</l>
<l>Hor à questo, hor à quello il lume ho volto,</l>
<l>E n' ho guardati mille ad uno ad uno,</l>
<l>Ne' de gli amici miei ritrovo alcuno.</l>
</lg>
<lg type="ottava">
<l>Il Re, c'havea ben' in memoria gli anni,</l>
<l>Ne' quai vi venne Cefalo, e partisse,</l>
<l>Si ricordò de suoi mortali affanni,</l>
<l>E diede à l'aere un gran sospiro, e disse.</l>
<l>Vò rimembrare i miei passati danni,</l>
<l>Perche possi saper quel, ch'avenisse</l>
<l>Di quegli amici, ond' hai cercato tanto,</l>
<l>Non senza d'ambedue dolore, e pianto.</l>
</lg>
<lg type="ottava">
<l>Ma se sarà il principio amaro, e tristo,</l>
<l>Sarà tanto più il fin lieto, e giocondo,</l>
<l>Che talmente dal ciel fu al mal provisto,</l>
<l>Ch'accrebbe al mio baston l'honore, e'l pondo.</l>
<l>Tosto, che 'l Re del ciel fè di me acquisto,</l>
<l>E che la madre mia mi diede al mondo,</l>
<l>Fù sempre la gelosa mia matrigna</l>
<l>Ver la mia madre Egina empia, e maligna.</l>
</lg>
<lg type="ottava">
<l>E, perch'à starsi in quest'isola venne,</l>
<l>Che d'Enopia da lei fu detta Egina,</l>
<l>L'odio, che Giuno ogn' hor ver lei ritenne,</l>
<l>Sfogò sopra quest' isola meschina.</l>
<l>Dove il tuo amico, come à gli altri avenne,</l>
<l>Fù condannato à l'ultima ruina</l>
<l>Da un'atra peste si maligna, e cruda,</l>
<l>Ch'ogni anima restò del corpo ignuda.</l>
</lg>
<lg type="ottava">
<l>Passato l'Equinottio dopo il verno,</l>
<l>Tutto ingombrar gli Austri infelici il cielo,</l>
<l>E fer la terra un tenebroso inferno,</l>
<l>E posero à le stelle, e al Sole il velo.</l>
<l>Quell'humido, c'havean le nubi interno,</l>
<l>Risolver non potea lo Dio di Delo,</l>
<l>Tal, che 'l misero mondo stava sotto</l>
<l>Un' aere oscuro, fetido, e corrotto.</l>
</lg>
<lg type="ottava">
<l>Quattro volte havea Delia il suo viaggio</l>
<l>Finito contra il ciel per l'orme antiche,</l>
<l>E gli Austri ascoso havean l'Aprile, e 'l Maggio,</l>
<l>E fatte in tutto inutili le spiche.</l>
<l>E s'ascondeano, e se scopriano il raggio</l>
<l>Del Sol l'ombre à la terra poco amiche,</l>
<l>Sempre à l'aer facean maggior la guerra,</l>
<l>E contra il desiderio de la terra.</l>
</lg>
<lg type="ottava">
<l>Se chiedono i mortai l'Aquilo, e 'l Sole,</l>
<l>Rinforza l'Austro, il nuvolo, e la pioggia:</l>
<l>Se 'l Sole appar men caldo, che non suole,</l>
<l>Per nostro maggior mal si mostra, e poggia.</l>
<l>E faccia pur il tempo quel, che vuole,</l>
<l>Sempre in danno del mondo ei cangia foggia;</l>
<l>E fa il vapor nel ciel si vario, e misto,</l>
<l>Che l'aere è ogn'hor più putrido, e più tristo.</l>
</lg>
<lg type="ottava">
<l>Poi che con soffio ardente humido, e poco</l>
<l>Il suo putrido fiato Austro hebbe tratto,</l>
<l>E per l'humidità, che vinse il foco,</l>
<l>Restò del tutto l'aere putrefatto;</l>
<l>Quel fetor, che vi crebbe à poco à poco,</l>
<l>Mostrò la forza sua tutta in un tratto.</l>
<l>E 'l videro i mortali afflitti, e imbelli</l>
<l>À la strage de cani, e de gli augelli.</l>
</lg>
<lg type="ottava">
<l>Cade la lana al misero montone,</l>
<l>Senza che 'l rovo gliele 'nvoli, ò porti,</l>
<l>E bela, e duolsi, e 'l capo in terra pone,</l>
<l>Ve 'l pongon gli animai di lui più forti.</l>
<l>Per ogni via le fiere, e le persone</l>
<l>Si veggono languir, poi caggion morti.</l>
<l>Ara il bifolco, e innanzi à gli occhi suoi</l>
<l>Vede cader l'un dopo l'altro i buoi.</l>
</lg>
<lg type="ottava">
<l>Il feroce corsier non rigne, e freme,</l>
<l>Gli è mancato il vigor, non ha più core;</l>
<l>Nel presepio si stà languido, e geme</l>
<l>La morte, che venir dee fra poch'hore.</l>
<l>Non s'adira il cinghial, quand'altri il preme,</l>
<l>Ne mostra con le zanne il suo furore;</l>
<l>Ma con suono egro alquanto alza le strida,</l>
<l>E lascia, che 'l percota, e che l'uccida.</l>
</lg>
<lg type="ottava">
<l>Il già placato, e miserabil' angue</l>
<l>Vien da maggior venen battuto, e vinto;</l>
<l>L'aura, ch'infetta il corpo interno, e 'l sangue,</l>
<l>Ne lo stupor tiengli ogni senso avinto.</l>
<l>Ogni huomo, ogni animal s' infetta, e langue,</l>
<l>E giace infermo, e resta in breve estinto.</l>
<l>E tanto è l'animal, che morto cade,</l>
<l>Ch' i campi di defunti empie, e le strade.</l>
</lg>
<lg type="ottava">
<l>Giaccion per ogni suol (chi fia, che 'l creda?)</l>
<l>Ne il can n'osa mangiar, ne il lupo ingordo.</l>
<l>E par, ch'al lezzo ogn'un conosca, e veda,</l>
<l>Ch'ogni corpo è di peste infetto, e lordo.</l>
<l>Gli augei rapaci, et usi à simil preda</l>
<l>Dal naso han tutti il medesmo ricordo.</l>
<l>L'astore, e 'l nibbio, e lo sparviere, e 'l corbo</l>
<l>Sente, e fugge il fetor, che rende il morbo.</l>
</lg>
<lg type="ottava">
<l>Distesi per li campi i corpi stanno,</l>
<l>E corrotti dal tempo, che gli strugge,</l>
<l>Un fetor si malvagio à l'aere danno,</l>
<l>Che 'l cerca ogn'un fuggir, ne alcuno il fugge</l>
<l>Pero, ch' in ogni parte ove si vanno,</l>
<l>D' infiniti il fetore il ciel si sugge.</l>
<l>Tal, che l'aere per tutto è ogn' hor men puro,</l>
<l>E più contagioso, e men sicuro.</l>
</lg>
<lg type="ottava">
<l>Ma se per le campagne, e per le ville</l>
<l>Giaccion sparsi i bifolci, e gli animali,</l>
<l>Ne le città più grandi à mille à mille,</l>
<l>Vanno al sepolcro i miseri mortali.</l>
<l>Di mille roghi al ciel van le faville,</l>
<l>I quai bastano à pena à principali.</l>
<l>E quei che restan vivi in varij lochi</l>
<l>Pugnan per li sepolcri, e per li fochi.</l>
</lg>
<lg type="ottava">
<l>Soverchio ardore intorno al cor raccolto</l>
<l>Arde, e combatte il corpo interno, e 'l core,</l>
<l>E ne dà inditio manifesto il volto,</l>
<l>E l'acceso color, ch'appar di fuore.</l>
<l>La lingua è grossa, et aspra, e 'l dir non sciolto,</l>
<l>E 'l foco sempre in lui si fà maggiore,</l>
<l>Che l'aura australe, e ria, ch'in favor prende,</l>
<l>Non gli dà refrigerio, ma l'accende.</l>
</lg>
<lg type="ottava">
<l>Tanto l'ardore al fin rinforza, e cresce,</l>
<l>Che getta il panno, e 'l lin, che 'l tien coperto,</l>
<l>Poi l'annoian le piume, e del letto esce,</l>
<l>E giace sù la terra al cielo aperto,</l>
<l>Ne molto in terra stà, che gli rincresce</l>
<l>E vuol gire à trovar fresco più certo,</l>
<l>Che 'l terreo humor non fe il suo caldo meno,</l>
<l>Ma ben scaldò co'l foco egli il terreno.</l>
</lg>
<lg type="ottava">
<l>Un cerca il fonte, un' altro cerca il fiume,</l>
<l>Per rimedio del caldo, e de la sete;</l>
<l>Ma perde alcun pria, che vi giunga il lume,</l>
<l>E dà le membra à l'ultima quiete.</l>
<l>Altri vi giunge, e mentre ber presume</l>
<l>La sua salute, bee l'onda di Lethe:</l>
<l>Che 'l troppo freddo, e non propitio rio</l>
<l>Sparge nel suo pensier l'eterno oblio.</l>
</lg>
<lg type="ottava">
<l>Spinto nel fiume ignudo aItri si getta,</l>
<l>Da l'ardor, da la sete, e da la rabbia,</l>
<l>Dove si muore, e l'onde agli altri infetta,</l>
<l>E toglie l'acque infami à l'altrui labbia.</l>
<l>Tal che non resta di sospetto netta</l>
<l>Ne la casa, ne l'acqua, ne la sabbia:</l>
<l>E sono in tante parti i morti sparsi,</l>
<l>Che non v'è luogo mondo ove ritrarsi.</l>
</lg>
<lg type="ottava">
<l>Se l'amicitia, ò 'l sangue, ò l'or richiede</l>
<l>Qualchun, che d'Esculapio imita l'arte,</l>
<l>Et ei parla à l'infermo, e 'l tocca, e 'l vede,</l>
<l>Col medesimo mal da lui si parte.</l>
<l>E quanto serve alcun con maggior fede,</l>
<l>Tanto più tosto vien del morbo in parte.</l>
<l>Onde fugge ciascun star loro appresso,</l>
<l>E cerca più, che può, salvar se stesso.</l>
</lg>
<lg type="ottava">
<l>Ciascuno al proprio ben cerca consiglio:</l>
<l>Sangue, amicitia, ò imperio alcun non stringe.</l>
<l>Il certo, e inevitabile periglio</l>
<l>Fà conoscer quel, ch'ama, e quel, che finge.</l>
<l>Lascia il servo, il padrone, il padre il figlio,</l>
<l>Tal che molti il disagio al fin ne spinge.</l>
<l>Prova ognun varij antidoti, e d'usare</l>
<l>Cibi acri, odori esperti, et herbe amare.</l>
</lg>
<lg type="ottava">
<l>Non han più tanto à cor gl' ingordi avari</l>
<l>L'utile, e cercan sol fuggir quel danno:</l>
<l>Non han pegni si nobili, e si cari,</l>
<l>Che no'l disprezzin, se sospetto n' hanno.</l>
<l>S' un morto hà in dito pretiosi, e rari</l>
<l>Gemmati anelli, e poi gli heredi il sanno,</l>
<l>Lascian, ch'altri gli toglia, e n'habbia cura,</l>
<l>Se tanto folle è alcun, che s'assicura.</l>
</lg>
<lg type="ottava">
<l>Entra per ogni casa il morbo, e strugge</l>
<l>Di gente moltitudine infinita,</l>
<l>Che l'aura, che per forza il petto sugge,</l>
<l>Gli attosca, e chiama à l'ultima partita.</l>
<l>Tal ch'ogn'un' odia il proprio albergo, e 'l fugge,</l>
<l>Per più d'un huom, che vi lasciò la vita.</l>
<l>E, perche la cagion non sanno, ogn'uno</l>
<l>Dà la colpa à l'albergo , e non à Giuno.</l>
</lg>
<lg type="ottava">
<l>Danno à l'animo tristo ogni contento,</l>
<l>Ogni piacer, che san trovar più grato,</l>
<l>E, per far gratia al cor di meglior vento,</l>
<l>Ne vanno al monte, à l'aere più purgato:</l>
<l>Ma ne trovan per tutto e cento, e cento</l>
<l>Morti nel pian, nel monte, e in ogni lato.</l>
<l>Per tutto Atropo à l'huom tronca lo stame,</l>
<l>Ne luogo san trovar, se non infame.</l>
</lg>
<lg type="ottava">
<l>Abbandonato il divin culto, e 'l tempio</l>
<l>Resta, e sol l' hà in custodia Apollo, e Giove,</l>
<l>Benche diventa pio tal'hor qualch'empio,</l>
<l>E corre à Dio per far l'ultime prove,</l>
<l>E mentre cerca di salvar lo scempio</l>
<l>Del figlio il padre, e le sue preci move,</l>
<l>Nel mezzo del pregar diventa muto,</l>
<l>E dà innanzi à l'altar lo spirto à Pluto.</l>
</lg>
<lg type="ottava">
<l>Ó quanti dal principio al santo choro</l>
<l>Corser d'accordo al pio culto divino,</l>
<l>E mentre il braccio alzava il vaso, e l'oro,</l>
<l>Per gittar sù le corna al toro il vino,</l>
<l>Nel più bel del mirar molti di loro</l>
<l>Fur trasportati à l'ultimo destino,</l>
<l>E prima, che sentisse il bue la scure,</l>
<l>Mandar l'alme à le parti inferne, e scure.</l>
</lg>
<lg type="ottava">
<l>Pagando anch' io per la mia patria il voto,</l>
<l>Per tre teneri figli, e per me stesso,</l>
<l>Prima, che 'l Sacerdote almo, e devoto</l>
<l>Ferisse il capo al bue, che m'era appresso,</l>
<l>Il toro, che del mal non era voto,</l>
<l>Cadde innanzi à l'altar dal morbo oppresso,</l>
<l>E fuggir fe i ministri, e gli altri tutti,</l>
<l>Ch'al tempio il sacrificio havea condutti.</l>
</lg>
<lg type="ottava">
<l>Qual fosse allhor, ò quale esser dovea,</l>
<l>Ben puoi da te pensar l'animo mio.</l>
<l>Ovunque gli occhi afflitti io rivolgea,</l>
<l>Nel gire, e nel tornar dal loco pio,</l>
<l>Giacer per tutto il popolo scorgea,</l>
<l>Al qual m'elesse Re l'eterno Dio:</l>
<l>E quanto più mi rivolgea d' intorno,</l>
<l>Tanto più in odio havea la luce, e 'l giorno.</l>
</lg>
<lg type="ottava">
<l>Come cade la ghianda ben matura</l>
<l>In copia tal da l'arbor, che la forma,</l>
<l>Che chi vi và per quanto il bosco dura,</l>
<l>È sforzato à posar su'l frutto l'orma:</l>
<l>Cosi i figli animati di Natura</l>
<l>Caggion senza la parte, onde han la forma,</l>
<l>In copia tal, che l'huom, che vavvi, e riede,</l>
<l>È sforzato à posar sopr'essi il piede.</l>
</lg>
<lg type="ottava">
<l>Molti prigioni fur da me salvati,</l>
<l>Che dovean per giustizia haver la morte,</l>
<l>E fur dal mio consiglio condannati</l>
<l>À dover sepelir le genti morte.</l>
<l>Da quei sù varij carri eran portati</l>
<l>Gl' infelici mortai fuor de le porte,</l>
<l>Senza altra pompa, ò funerale ammanto,</l>
<l>Senza altra compagnia, senz'altro pianto.</l>
</lg>
<lg type="ottava">
<l>De' quali altri restavan non sepolti,</l>
<l>Altri sù varij roghi havean ricetto,</l>
<l>Pugnando i pochi vivi per li molti</l>
<l>Morti, c'havean portati à questo effetto.</l>
<l>E tanti corpi haveano ivi raccolti</l>
<l>Per dargli al foco, e al sempiterno letto,</l>
<l>Ch'era à tanti sepolcri il mondo poco,</l>
<l>E l'arbore era scarso à tanto foco.</l>
</lg>
<lg type="ottava">
<l>Sì che se gli occhi tuoi veder non ponno</l>
<l>Gli amici, che v'havesti già più d'uno,</l>
<l>Vien, che fur dati al sempiterno sonno</l>
<l>Da lo sdegno implacabile di Giuno.</l>
<l>Hor se tu vuoi saper com' io son donno</l>
<l>Del popol, che vist' hai tant'opportuno</l>
<l>Per dar soccorso à l'Attiche contese,</l>
<l>Con brevi note io te'l farò palese.</l>
</lg>
<lg type="ottava">
<l>Vinto io da si nefando, e strano mostro,</l>
<l>Privo di speme, e carco di spavento</l>
<l>Alzo Ie luci al glorioso chiostro,</l>
<l>E mando al ciel questo pietoso accento.</l>
<l>Padre del ciel se mai nel mondo nostro</l>
<l>Degnasti darti al nuttial contento,</l>
<l>S'è ver, che de la tua stirpe divina</l>
<l>Mi desti al mondo, et à la madre Egina;</l>
</lg>
<lg type="ottava">
<l>Ó rendimi quell'alme, onde m'hai privo,</l>
<l>Ó me insieme con lor dona à la tomba.</l>
<l>Parlando à pena à questo punto arrivo,</l>
<l>Che con un chiaro lampo il ciel rimbomba,</l>
<l>E dove io son fra mille morti vivo,</l>
<l>Un folgor vien da la paterna fromba,</l>
<l>E par, che dica il tuono alto, e veloce,</l>
<l>Il cielo ha dato applauso à la tua voce.</l>
</lg>
<lg type="ottava">
<l>Allegro alquanto il buono augurio io prendo,</l>
<l>Che dal ciel manda il Re de gli alti Dei,</l>
<l>E mentre novi preghi al cielo io rendo,</l>
<l>Che rispondan gli augurij à voti miei,</l>
<l>In una antica quercia i lumi intendo,</l>
<l>Ch' ivi piantar de boschi Dodonei.</l>
<l>E quello, ch' io vi scorsi, e che v'ottenni,</l>
<l>Fù cagion, che felice in tutto io venni.</l>
</lg>
<lg type="ottava">
<l>Scorsi un campo infinito di formiche</l>
<l>Portar per una via molt'aspra, e stretta</l>
<l>Co'l picciol corpo i frutti de le spiche</l>
<l>À la città, ch'occulta haveano eletta;</l>
<l>E con eguali, et utili fatiche</l>
<l>Havendo al ben comun la mente eretta,</l>
<l>Secondo la lor legge, e 'l lor governo,</l>
<l>Si provedean per la stagion del verno.</l>
</lg>
<lg type="ottava">
<l>Deh dammi, io dissi allhor, sommo Monarca,</l>
<l>Di gente una republica si grande,</l>
<l>E cosi industriosa, e cosi parca,</l>
<l>Come questa de l'arbor de le ghiande,</l>
<l>Come questa del grano avara, e carca,</l>
<l>Ch'appresta per lo verno le vivande.</l>
<l>Et ecco senza vento alcun si vede</l>
<l>Tremar quell'arbor da la cima al piede.</l>
</lg>
<lg type="ottava">
<l>Come il tronco tremar sento, e la fronde,</l>
<l>Mi s'arriccia ogni pelo, e tremo anch' io,</l>
<l>E dopo nasce, io non saprei dir donde,</l>
<l>Non sò, che di speranza al mio desio.</l>
<l>Bacio la terra, e 'l tronco intanto asconde</l>
<l>Il Sol la luce à l'hemisperio mio,</l>
<l>E ristorato il corpo, e spento il lume,</l>
<l>Mi dò in custodia al sonno, et à le piume.</l>
</lg>
<lg type="ottava">
<l>Tosto, che 'l sonno ha tolto à la natura</l>
<l>Co i sensi il lume interior, ch' intende,</l>
<l>Con quella speme, ch'à le vacue mura</l>
<l>Novi abitanti d'hora in hora attende,</l>
<l>Vien ne la fantasia confusa, e scura</l>
<l>Quel tronco, ù la formica hor sale, hor scende,</l>
<l>E gli stessi animai, c'huomini agogno,</l>
<l>Mi mostra sù lo stesso arbore il sogno.</l>
</lg>
<lg type="ottava">
<l>Veggio tremar dapoi l arbor robusto</l>
<l>Senza che forza altrui gli faccia guerra,</l>
<l>E fa tanto crollare i rami, e 'l fusto,</l>
<l>Che fa cadere ogni formica in terra,</l>
<l>Et ecco ogni animale un' altro busto,</l>
<l>Un' altro volto, un'altra forza afferra,</l>
<l>Si fa maggiore, e perde il nero velo,</l>
<l>Et alza il novo tronco, e gli occhi al cielo.</l>
</lg>
<lg type="ottava">
<l>Di più alti pensier l'alma si veste,</l>
<l>E d'aspetto più nobile, e più vago,</l>
<l>Fin tanto, che la sua terrena veste</l>
<l>Prende de sommi Dei la vera imago.</l>
<l>E quante son le trasformate teste,</l>
<l>Tante han di servir me l'animo vago.</l>
<l>Mi chiaman Re, mi fan l'honor, che ponno,</l>
<l>Tal che per l'allegrezza io scaccio il sonno.</l>
</lg>
<lg type="ottava">
<l>Mentre mi vesto, e de gli Dei mi doglio,</l>
<l>Che mostrano al fantastico pensiero,</l>
<l>Quando non vegghio, tutto quel, ch'io voglio,</l>
<l>Ma non al lume vigilante, e vero;</l>
<l>Sento maggior, che mai l'humano orgoglio,</l>
<l>Ch' ingombra il regio albergo, e ogni sentiero,</l>
<l>Tal, ch'io temo sognarmi, e non mi fido</l>
<l>Di me, tanto alza l'huom per tutto il grido.</l>
</lg>
<lg type="ottava">
<l>Mentre io comando (e anchor mi maraviglio)</l>
<l>Che s'apran per veder fenestre, e porte,</l>
<l>Foco, se n'entra solo, il terzo figlio,</l>
<l>Là, dove io mi vestia con poca corte;</l>
<l>E con allegro, e stupefatto ciglio,</l>
<l>Padre esci ne la sala, e ne la corte,</l>
<l>(Mi dice) ch'un miracolo vedrai</l>
<l>Maggior, che fosse al mondo udito mai.</l>
</lg>
<lg type="ottava">
<l>Io gli dò fede, e lascio, che mi guidi,</l>
<l>Senza ch'altro da lui di questo ascolti.</l>
<l>E veggio i sogni esser leali, e fidi</l>
<l>À gli huomini infiniti ivi raccolti.</l>
<l>E come prima nel sognar gli vidi,</l>
<l>Gli habiti raffiguro, e anchora i volti.</l>
<l>Hor tosto, ch'io mi mostro, e ogn'un mi vede,</l>
<l>Fà ver me riverente il ciglio, e 'l piede.</l>
</lg>
<lg type="ottava">
<l>Quei, ch'erano più degni, e meglio ornati</l>
<l>Di presenza, e di modi più prestanti,</l>
<l>Innanzi al mio cospetto appresentati,</l>
<l>Parlar per tutti gli altri circonstanti,</l>
<l>E co i modi più gravi, e più honorati,</l>
<l>Giurando con le man sù i libri santi,</l>
<l>Mi chiamar Re con ogni riverenza,</l>
<l>E promiser per tutti ubidienza.</l>
</lg>
<lg type="ottava">
<l>Mentre per gire al tempio i passi io movo,</l>
<l>Per ringratiar la corte alma, e divina,</l>
<l>Veggo piena ogni via del popol novo,</l>
<l>Che 'l novo Re saluta, e gli s' inchina.</l>
<l>À pena dove porre il piede io trovo,</l>
<l>Tanto è 'l popol, che guarda, e che camina,</l>
<l>E si grida, e fa festa, e tutto quello,</l>
<l>Ch'un popol fa, ch'elegge un Re novello.</l>
</lg>
<lg type="ottava">
<l>Dato l'honore al santo sacrificio,</l>
<l>Per compartir le facultà del regno</l>
<l>Distribuisco ogni grado, ogni officio,</l>
<l>E 'l più nobile honor dono al più degno:</l>
<l>Poi dividendo il campo, e l'edificio,</l>
<l>Frà confino, e confin fò porre il segno,</l>
<l>E fo, ch'ogn'un del mio compartimento</l>
<l>Secondo il grado suo resta contento.</l>
</lg>
<lg type="ottava">
<l>Considerando poi chi furo, e come</l>
<l>Hebber dal prego mio gli humani accenti,</l>
<l>Per dimostrar l'origine co'l nome,</l>
<l>Gli chiamai Mirmidon da lor parenti.</l>
<l>Et à queili di pria travagli, e some</l>
<l>Hanno applicate anchor l'avare menti:</l>
<l>Son parchi, e cauti, e dati à le fatiche,</l>
<l>E cupidi de frutti de le spiche.</l>
</lg>
<lg type="ottava">
<l>E secondo eran providi, et accorti</l>
<l>Nella buona stagion per tutto l'anno,</l>
<l>Cosi sono hoggi industriosi, e forti,</l>
<l>Et acquistare, e custodir ben sanno.</l>
<l>D'anni eguali, e di cor ne' vostri porti</l>
<l>In soccorso d'Egeo teco verranno,</l>
<l>I quai ne l'arme han tanto ordine, et arte,</l>
<l>Ch'oserian contra il campo andar di Marte.</l>
</lg>
<lg type="ottava">
<l>Con queste, et altre cose il Re cortese</l>
<l>Con Cefalo passar cercava il giorno,</l>
<l>Finch'à la mensa splendida si prese</l>
<l>Tutto quel, che può dar la copia, e 'l corno.</l>
<l>Quindi poi che Lieo lieto ogn'un rese,</l>
<l>Donar le membra al morbido soggiorno,</l>
<l>E le fidaro à l'otiose piume,</l>
<l>Fin ch' à splender nel ciel venne un sol lume.</l>
</lg>
<lg type="ottava">
<l>Ma poi che la fanciulla di Titone</l>
<l>Venne à dar bando à l'ombre oscure, e felle,</l>
<l>E fece, che fuggiro il paragone</l>
<l>Del maggior foco tutte l'altre stelle;</l>
<l>Saltaro prima in piè Buti, e Clitone,</l>
<l>E s'ornar de le vesti altere, e belle,</l>
<l>E giro à trovar Cefalo, ch' intanto</l>
<l>Il corpo adorno fea del ricco manto.</l>
</lg>
<lg type="ottava">
<l>Da questi, e da molti altri accompagnato</l>
<l>Al regio albergo il nuntio si trasporta,</l>
<l>Ma essendo anchor dal sonno il Re gravato,</l>
<l>À tutti si tenea chiusa la porta.</l>
<l>Hor mentre attende, ch' Eaco sia levato,</l>
<l>E per la sala regia si diporta,</l>
<l>Ecco entra in sala Foco il terzo figlio</l>
<l>Del Re, per gire à lui, com' apra il ciglio.</l>
</lg>
<lg type="ottava">
<l>Peleo con Telamone erano intenti,</l>
<l>Gli altri figli del Re d'età maggiori,</l>
<l>À proveder quell'armi, e quelle genti,</l>
<l>Le quai per questo affar credean migliori,</l>
<l>Perche potesser gir co i primi venti</l>
<l>In favor de gli Achivi ambasciatori.</l>
<l>Hor, come Foco appar, si vede avante</l>
<l>Con Cefalo i due figli di Pallante.</l>
</lg>
<lg type="ottava">
<l>Poi che 'l grato saluto, e l'accoglienza</l>
<l>Fè quinci, e quindi il debito opportuno,</l>
<l>E Foco udì, ch'à la real presenza</l>
<l>Non ammetteva il sonno anchora alcuno,</l>
<l>Si posero à seder, non però senza</l>
<l>Servare il grado, e l'ordine d'ogn'uno.</l>
<l>E stando à ragionar, fermò lo sguardo</l>
<l>Foco, ove in man teneva un paggio un dardo.</l>
</lg>
<lg type="ottava">
<l>E, perche il giudicò superbo, e bello,</l>
<l>E non conobbe l'albero, e 'l colore,</l>
<l>Chiamò quel paggio, e volle in mano havello,</l>
<l>E riguardar da presso il suo splendore;</l>
<l>E forte il ritrovò lucido, e snello.</l>
<l>Poi volse il guardo à l'Attico Signore,</l>
<l>E non sapendo l'arme esser fatale,</l>
<l>Lodò con questo suon l' ignoto strale.</l>
</lg>
<lg type="ottava">
<l>D'ogni arme atta à la caccia io mi diletto,</l>
<l>E che più noce à l'animal selvaggio,</l>
<l>E di diverse forme io sò l'effetto,</l>
<l>E qual conviensi al corno, al cerro, e al faggio:</l>
<l>Hor mentre à gli occhi miei dò per obbietto</l>
<l>Quel dardo, che vi serba il vostro paggio,</l>
<l>Trovo, ch'al ferro, à la figura, e al legno</l>
<l>No'l potrebbe Diana haver più degno.</l>
</lg>
<lg type="ottava">
<l>Il ferro è di si raro, e bel lavoro,</l>
<l>Et ha per quel, ch'appar, tempra si dura:</l>
<l>Tal mostra leggiadria l'intaglio, e l'oro,</l>
<l>Che farebbe à Vulcan scorno, e paura.</l>
<l>Non può l'amante del primiero alloro,</l>
<l>Che scopre tutto il ben de la natura,</l>
<l>Legno veder di più vaghezza adorno</l>
<l>In quante selve godon del suo giorno.</l>
</lg>
<lg type="ottava">
<l>Questo avanza il corgnal, l'olivo, e 'l bosso,</l>
<l>Ne solo ammorza il bel d'ogni altra trave,</l>
<l>Ma può star di durezza à par de l'osso,</l>
<l>Et à par de le perle il lume c'have:</l>
<l>In quanto al peso, ch' io giudicar posso,</l>
<l>Non è troppo leggier, ne troppo grave.</l>
<l>In somma questo dardo have ogni parte,</l>
<l>Che s'appartiene à la natura, e à l'arte.</l>
</lg>
<lg type="ottava">
<l>Quel, che 'l fece venir d'arbore strale,</l>
<l>Ha molto ben la forza, e 'l legno inteso;</l>
<l>Perche nel ver la sua grossezza è tale,</l>
<l>Che corrisponde à la lunghezza, e al peso:</l>
<l>E appunto in quella parte ha posto l'ale,</l>
<l>Che 'l tengon nel volar meglio sospeso.</l>
<l>E per quel, che 'l giudicio mio ne vede,</l>
<l>Tutto è proportion dal capo al piede.</l>
</lg>
<lg type="ottava">
<l>Rispose Buti allhor, questo suo dardo</l>
<l>Tutte le lodi tue vince d'assai,</l>
<l>Ch'oltre à quel, che la man conosce, e 'l guardo,</l>
<l>Un'altra have virtù, che tu non sai:</l>
<l>È men sicuro il folgore, e più tardo</l>
<l>Di lui, che non s'aventa indarno mai;</l>
<l>E quale il fato sia, ch'al dardo arrida,</l>
<l>Non si suol mai tirar, che non uccida.</l>
</lg>
<lg type="ottava">
<l>Allhor più caldo di saper desio</l>
<l>Accese à Foco il giovenil pensiero,</l>
<l>Chi l'autor fosse, od huom mortale, ò Dio</l>
<l>Che 'l fece andar di quell'arbore altero.</l>
<l>Tu vuoi, ch' io rinovelli il pianto mio,</l>
<l>Disse non senza pianto il cavaliero,</l>
<l>E piacesse à gli Dei, che privo sempre</l>
<l>Stato foss' io da le sue dure tempre.</l>
</lg>
<lg type="ottava">
<l>Et anchor, che Ia vista di quell'arme</l>
<l>Del mio passato ben mi renda accorto,</l>
<l>E del danno, ch'io n'hò, faccia attristarme,</l>
<l>Per tutto ovunque vò, sempre la parto.</l>
<l>Però, che la virtù del fatal carme,</l>
<l>Che fe, ch'à quel, che trahe, non fa mai torto,</l>
<l>Mi persuade à trarla in ogni impresa</l>
<l>Meco per altrui danno, e mia difesa.</l>
</lg>
<lg type="ottava">
<l>E se ben nel contar chi fosse il Nume,</l>
<l>Che 'l legno mi donò, c'ha si bel manto,</l>
<l>Sarò sforzato à far d'ogni occhio un fiume,</l>
<l>E non potrò contarlo senza pianto;</l>
<l>Vò compiacerti, et ancho aprirti il lume</l>
<l>À la forza del fato, e de l' incanto,</l>
<l>Ond'hebbe il dardo quel valore interno,</l>
<l>Che fu cagion del mio dolore eterno.</l>
</lg>
<lg type="ottava">
<l>Non sò, se mai l'orecchie ti percosse</l>
<l>Di Procri il nome figlia d'Eritteo,</l>
<l>Sorella di colei, che Borea mosse</l>
<l>À rapirla pel forza al lito Acheo.</l>
<l>Costei, qual la cagion di ciò si fosse,</l>
<l>Amore, e 'l padre suo mia moglie feo.</l>
<l>E in vero, à par de la bella Orithia,</l>
<l>Più degna esser rapita era la mia.</l>
</lg>
<lg type="ottava">
<l>Per la rara beltà, che seco nacque,</l>
<l>Ch'ogni dìcon l'età più crebbe in lei,</l>
<l>Fui chiamato felice poi, che piacque</l>
<l>Al ciel di darla à desiderij miei.</l>
<l>E in vero era felice: ma dispiacque</l>
<l>Fortuna si propitia à sommi Dei.</l>
<l>Ne voglion, ch'un nel basso mondo nato</l>
<l>Possa al paraggio lor dirsi beato.</l>
</lg>
<lg type="ottava">
<l>Dal giorno de le nozze il Re di Delo</l>
<l>Trenta volte dal Gange uscì sotterra,</l>
<l>Et altrettante à la sua luce il velo</l>
<l>Co'l corpo oscuro suo pose la terra,</l>
<l>Quando donando il primo albore al cielo</l>
<l>L'Aurora diè principio à la mia guerra,</l>
<l>Che vide à caso me ne' colli Himeti</l>
<l>À diversi animai tender le reti.</l>
</lg>
<lg type="ottava">
<l>Come nel volto mio le luci intende</l>
<l>Colei, ch'alluma l'aere oscuro, e cieco,</l>
<l>D'amoroso desio di me s'accende,</l>
<l>E mi rapisce à forza, e mena seco.</l>
<l>Indi à l'albergo suo mesto mi rende,</l>
<l>E vuol de l'amor mio godersi meco,</l>
<l>Et io (se lece in questo à dire il vero)</l>
<l>Mi mostro acerbo al suo dolce pensiero.</l>
</lg>
<lg type="ottava">
<l>Con pace de la Dea bella sia detto,</l>
<l>Se ben di gigli, e rose ha il volto adorno,</l>
<l>Se ben quel lume ha il suo divino aspetto,</l>
<l>Ch'in ciel si mostra à l'apparir del giorno,</l>
<l>Contrasto à l'amoroso suo diletto,</l>
<l>E fuggo il suo dolcissimo soggiorno:</l>
<l>Che volto solo à Procri era il mio amore,</l>
<l>E Procri in bocca havea, Procri nel core.</l>
</lg>
<lg type="ottava">
<l>Mentre con le più candide parole,</l>
<l>E co'l più dolce affettuoso modo</l>
<l>Me nominando il suo bene, e 'l suo Sole</l>
<l>Mi vuol legar co'l più soave nodo:</l>
<l>Rispondo, che 'l mio debito non vuole,</l>
<l>Ch'al coniugal' amor, ch' in terra godo,</l>
<l>Che d'un più forte laccio il cor m'ha attorto,</l>
<l>Per compiacere à lei faccia quel torto.</l>
</lg>
<lg type="ottava">
<l>Poi che la Dea tentò più giorni in vano</l>
<l>Per varie vie d' indurmi à le sue voglie,</l>
<l>Et io non volli mai rendermi humano,</l>
<l>Per non far torto à la mia casta moglie:</l>
<l>Distese con furor l'irata mano,</l>
<l>Et afferrò le mie terrene spoglie,</l>
<l>Et renduto, che m'hebbe al Greco lido,</l>
<l>Mi fe tutto attristar con questo grido.</l>
</lg>
<lg type="ottava">
<l>Habbiti la tua Procri, e spregia ingrato</l>
<l>Chi t'ama, e torna à tuoi propinqui guai,</l>
<l>Che, se non mente al mio giudicio il fato,</l>
<l>Non la vorresti haver veduta mai.</l>
<l>Poi che m'hebbe la Dea cosi parlato,</l>
<l>Invisibil seguimmi ovunque andai,</l>
<l>E solo allhor visibil mi si rese,</l>
<l>Che 'l mio geloso cor le fei palese.</l>
</lg>
<lg type="ottava">
<l>La Dea, ch'è prima à illuminare il cielo,</l>
<l>E che senza partir da me disparse,</l>
<l>Co'l suo verso fatal di tanto gielo</l>
<l>L' infiammato mio core offese, e sparse,</l>
<l>Che per timor del cor l'ardente zelo</l>
<l>Si strinse, e chiuse, e più mi nocque, e m'arse</l>
<l>Tanto, che 'l foco, e 'l giel fe dubbia l'alma,</l>
<l>Chi havesse di lor due nel cor la palma.</l>
</lg>
<lg type="ottava">
<l>Quella stessa beltà, che 'l cor m'accende,</l>
<l>Di gelata paura anchor l'agghiaccia,</l>
<l>E fa temer, che 'l bel, ch'in lei risplende,</l>
<l>Anche altrui, come à me, diletti, e piaccia:</l>
<l>E di maggior timor costretto il rende</l>
<l>Il parlar de la Dea, che l'ombre scaccia,</l>
<l>Che dice, c'havrò l'alma amara, e trista</l>
<l>Per haver la mia Procri amata, e vista.</l>
</lg>
<lg type="ottava">
<l>Pur se mi dava il suo splender sospetto,</l>
<l>Che non prendesse il cor di mille amanti,</l>
<l>E che non desse à l'adulterio effetto,</l>
<l>Trovando al gusto suo qualchun fra tanti;</l>
<l>Per lei faceano fede al dubbio petto</l>
<l>I bei costumi suoi pudichi, e santi.</l>
<l>Ne volean, che facesse il suo cor saggio</l>
<l>Al suo sposo, al suo honor si infame oltraggio.</l>
</lg>
<lg type="ottava">
<l>Pur quello essere stato in Oriente</l>
<l>Rapito da chi 'l mondo imperla, e dora,</l>
<l>Innanzi agli occhi mi ponea sovente</l>
<l>Il minacciato danno da l'Aurora.</l>
<l>Tanto, che dal timor vinta la mente</l>
<l>In tutto uscì de l' intelletto fuora,</l>
<l>E venir femmi à le dannose prove,</l>
<l>Che fan, che l'occhio mio perpetuo piove.</l>
</lg>
<lg type="ottava">
<l>Ne la mente più sana un desir folle</l>
<l>Mi cade di di tentar la mia consorte,</l>
<l>S'ella à preghi d'altrui si rende molle</l>
<l>Con ricchissimi doni d'ogni sorte.</l>
<l>Hor mentre al modo io penso, al vel si tolle</l>
<l>L'Aurora, et al mio lume apre le porte,</l>
<l>E discoperto à me di novo il volto,</l>
<l>Con questo suon fà il mio pensier più stolto.</l>
</lg>
<lg type="ottava">
<l>Se ben de l'amor tuo crudel non godo,</l>
<l>E sei ver me tropp'aspro, e troppo altero,</l>
<l>Non però vò mancar di darti il modo,</l>
<l>Che dar può effetto al tuo novo pensiero:</l>
<l>Perche provi, se Procri osserva il nodo</l>
<l>D'Himeneo, vò cangiarti il volto vero.</l>
<l>Et ecco il viso, l'habito, e 'l costume</l>
<l>Mi cangia, e pon lo specchio innanzi al lume.</l>
</lg>
<lg type="ottava">
<l>Trovo cangiato il volto, ma non l'anno,</l>
<l>Vago d'un bel color vermiglio, e bianco.</l>
<l>Ella si veste l' invisibil panno,</l>
<l>Ma non resta però d'essermi al fianco.</l>
<l>Mentre io mi guardo, e penso al novo inganno,</l>
<l>Veggio sotto il mantel dal lato manco</l>
<l>Pendermi un picciol zaino: io gli apro il seno,</l>
<l>E di scatole, e gioie il trovo pieno.</l>
</lg>
<lg type="ottava">
<l>Sicuro di non esser conosciuto</l>
<l>À l'Attica città drizzò le piante,</l>
<l>E fo dar fuore il nome, ch'è venuto</l>
<l>Un, c' ha portate gioie di Levante.</l>
<l>Come al palazzo regio fu saputo,</l>
<l>Fui fatto à la Reina andare avante.</l>
<l>Bench'à lei, à le figlie, e à le donzelle</l>
<l>Non fei mostra però de le più belle.</l>
</lg>
<lg type="ottava">
<l>Da la corte paterna io trovo lunge</l>
<l>La moglie mia, che si lamenta, e piange</l>
<l>Nel mio vedovo albergo, e 'l cor le pugne</l>
<l>Gelosia de la Dea, che l'ombre frange.</l>
<l>E come un peregrino al porto giunge,</l>
<l>Che sappia de le parti esser del Gange,</l>
<l>L'accoglie con cortese, e honesto invito,</l>
<l>E nova chiede à lui del suo marito.</l>
</lg>
<lg type="ottava">
<l>Hor come sà, ch' un gioiellier novello</l>
<l>È giunto d'Oriente à liti Achei,</l>
<l>Mi fa chiamare entro al mio proprio hostello</l>
<l>Con casta cortesia da servi miei.</l>
<l>E con un volto addolorato, e bello</l>
<l>Mentre vede i bei sassi Nabatei</l>
<l>Con un' accorto aviso modo trova,</l>
<l>Che diede à me di me medesmo nova.</l>
</lg>
<lg type="ottava">
<l>Il dolce sguardo, il modo, e la parola,</l>
<l>Era tutto prudentia, e castitate.</l>
<l>Ne creder, che fidar volesse sola</l>
<l>À l'età mia la sua più bella etate;</l>
<l>Seco havea quivi una superba schola</l>
<l>Di serve d'una nobil qualitate.</l>
<l>Hor rispondendo à quel, ch'ella mi chiede,</l>
<l>Cosi fo di me stesso io stesso fede.</l>
</lg>
<lg type="ottava">
<l>Quel gentil cavalier, di cui dimande,</l>
<l>Se mi rimembra, ben giamai non vidi:</l>
<l>Questo è ben ver, che ne le nostre bande</l>
<l>S'odon del caso suo famosi gridi.</l>
<l>La Dea, che 'l primo albor nel mondo spande,</l>
<l>Ragionan, che 'l rapì ne' vostri lidi.</l>
<l>E par, che di beltà ciascuno il lode,</l>
<l>E che piace à l'Aurora, e che se 'l gode.</l>
</lg>
<lg type="ottava">
<l>Se ben lo stesso havea sentito altronde,</l>
<l>Che 'l mondo quei, che 'l vider, n'havean pieno,</l>
<l>Come ode, che 'l mio dire al ver risponde,</l>
<l>Tutto irriga di pianto il volto, e 'l seno.</l>
<l>Come io veggio in tal copia abondar l'onde;</l>
<l>Posso à pena tenere il pianto in freno,</l>
<l>Tal io conobbi in lei ver me l'affetto,</l>
<l>Tanta per lei pietà mi prese il petto.</l>
</lg>
<lg type="ottava">
<l>Ben che la luce lagrimosa, e trista</l>
<l>Mostrasse il volto afflitto, e sconsolato,</l>
<l>Non havea il mondo più gioconda vista</l>
<l>Del suo pietoso viso addolorato.</l>
<l>L'amorosa pietà co'l dolor mista</l>
<l>Rendean l'aspetto suo si vago, e grato,</l>
<l>Che mentre fortunata hebbe la stella,</l>
<l>Non sò, s'io la vedessi mai si bella.</l>
</lg>
<lg type="ottava">
<l>La donna, più che puote, asconde il pianto;</l>
<l>L'affreno io, più che posso, che non piova.</l>
<l>Mira ella, e pregia le mie gemme intanto,</l>
<l>Et io faccio abondar la merce nova.</l>
<l>Poi dico, fa scostar Madama alquanto</l>
<l>La compagnia, che qui teco si trova,</l>
<l>Però, che merce tal qui dentro annido,</l>
<l>Ch' ad ogni man non la concedo, e fido.</l>
</lg>
<lg type="ottava">
<l>Ogni più favorito occhio, e più degno,</l>
<l>Ch'à veder s'era fatto innanzi un poco,</l>
<l>Al primo, che li diè la donna segno</l>
<l>Si ritirò da parte, e cangiò loco.</l>
<l>Io scopro immantinente un' altro legno,</l>
<l>E splender fo di varie gemme un foco,</l>
<l>C'havrebbon fatta divenire humana</l>
<l>À bei preghi d'Amor Palla, e Diana.</l>
</lg>
<lg type="ottava">
<l>Ella le mira, e poi del pregio chiede,</l>
<l>Secondo hor questa, hor quella in man le viene.</l>
<l>E dice, mentre le vagheggia, e vede,</l>
<l>Che saria troppo spesa al Re d'Athene.</l>
<l>Un mio caldo sospir l'aria allhor fiede,</l>
<l>E dico, ch'una donna il mio cor tiene,</l>
<l>Che s'ella amasse me, com'io l'adoro,</l>
<l>Le potrebbe comprar tutte senz'oro.</l>
</lg>
<lg type="ottava">
<l>Vergognosa ella abbassa il viso, e 'l ciglio,</l>
<l>Com' io do fuor gli ultimi accenti miei,</l>
<l>E 'l suo misto color divien vermiglio.</l>
<l>Pur non credendo ch' io dicessi à lei,</l>
<l>M'aveggio, che fra se prende consiglio,</l>
<l>Come possa saper, chi sia costei,</l>
<l>Apre le labbra, e dimandarne agogna:</l>
<l>Pur la ritiene il fren de la vergogna.</l>
</lg>
<lg type="ottava">
<l>La donna curiosa di natura</l>
<l>Di sapere i pensier d'ogni altra donna,</l>
<l>Vorrebbe dimandar, ne s'assicura</l>
<l>Chi sia costei, che del mio core è donna.</l>
<l>Io per farla più vaga di tal cura,</l>
<l>À più superbe gioie apro la gonna,</l>
<l>Con dir se si mostrasse al mio cor grata,</l>
<l>Vorrei ch'andasse anchor di queste ornata.</l>
</lg>
<lg type="ottava">
<l>Poi le soggiungo, voi la conoscete,</l>
<l>Come à voi propria le portate affetto:</l>
<l>È ver, ch'io vò tener le labbra chete,</l>
<l>Per più d'un ragionevol mio rispetto.</l>
<l>E le fo sempre più crescer la sete</l>
<l>Di trarmi il nome incognito del petto.</l>
<l>Tanto, che al fin mi prega, et usa ogni opra,</l>
<l>Che 'l nome de la donna io le discopra.</l>
</lg>
<lg type="ottava">
<l>Rispondo al fine, è forza, ch'io m'arrenda,</l>
<l>E ch'io scopra l'ardor, che mi consume,</l>
<l>Ma, perche maraviglia non vi prenda,</l>
<l>C'habbia à tropp'alto obbietto alzato il lume,</l>
<l>Vò, che sappiate in parte, ond' io discenda,</l>
<l>Senza scoprirvi il mio paterno Nume.</l>
<l>Diè quest'alma à soffrir la state e'l verno</l>
<l>Un Re, che non v'è ignoto, e vive eterno.</l>
</lg>
<lg type="ottava">
<l>E ben al gran valor veder si puote</l>
<l>Di gemme, e gioie, ch'io mi porto à canto,</l>
<l>E forse anchora à gli atti, et à le note,</l>
<l>Com' io non son quell'huom, che mostra il manto.</l>
<l>Ma il grand'amor, che m'ange, e mi percote,</l>
<l>Fà, che sotto quest'habito m'ammanto,</l>
<l>E celo sconosciuto la mia doglia,</l>
<l>Per palesarmi à lei, quando il ciel voglia.</l>
</lg>
<lg type="ottava">
<l>La vidi à questo dir cangiarsi un poco,</l>
<l>E conobbi, c'havea qualche timore,</l>
<l>Che quel, che discoprir le volea, foco,</l>
<l>Non osasse tentar lei del suo honore.</l>
<l>Ma essendo dubbia al mio parlar diè loco,</l>
<l>Per conoscer l'obbietto del mio amore,</l>
<l>Fin, che le feci udir, che dal suo sguardo</l>
<l>Scoccato havea al mio cor Cupido il dardo.</l>
</lg>
<lg type="ottava">
<l>Ben le veggio turbar co'l cor l'aspetto,</l>
<l>Come il mio dire à questo punto arriva:</l>
<l>E se non, ch'io l'havea pur dianzi detto,</l>
<l>Ch'era la stirpe mia reale, e diva,</l>
<l>Credo, c'havrebbe senza altro rispetto</l>
<l>La luce mia de la sua vista priva.</l>
<l>Pure havendo riguardo al mio lignaggio,</l>
<l>Cercò con questo dir farmi più saggio.</l>
</lg>
<lg type="ottava">
<l>Ignoto cavalier, che 'l sangue mio</l>
<l>Cerchi macchiar co'l dono, e con l'inganno:</l>
<l>E per dar luogo al tuo folle desio</l>
<l>Hai mentito fin hor la stirpe, e 'l panno;</l>
<l>Tornati pur al tuo regno natio,</l>
<l>Dove à l'honore altrui potrai far danno:</l>
<l>Pero che sei (se credi) in tutto cieco</l>
<l>Dar questa maechia al sangue regio Greco.</l>
</lg>
<lg type="ottava">
<l>Perche la stirpe mia pudica, e monda</l>
<l>D'ogni macchia, che seco infamia apporte,</l>
<l>Non vuol, ch'ad altro amore il mio risponda,</l>
<l>Ch'à quel del mio dolcissimo consorte.</l>
<l>E ben ch'altri hor se 'l goda, e me 'l nasconda,</l>
<l>E forse al suo desio chiugga le porte,</l>
<l>Vo però casta à lui servarmi, e quale</l>
<l>Conviensi à la mia stirpe alma, e reale.</l>
</lg>
<lg type="ottava">
<l>Prendi pur quelle gioie, e quelle serba</l>
<l>Ad altra, che dia luogo al tuo appetito.</l>
<l>La regia stirpe tua diva, e superba</l>
<l>Altra disponga al tuo lascivo invito:</l>
<l>Ch'io sarò sempre ad ogni voglia acerba</l>
<l>Da quella in fuor del mio dolce marito.</l>
<l>À lui voglio servar, pudica, e fida</l>
<l>Quanta gioia d'amor meco s'annida.</l>
</lg>
<lg type="ottava">
<l>Ó pensier curioso, ò mente insana,</l>
<l>Perche de la sua fè non ti contenti?</l>
<l>Havria potuto Pallade, e Diana</l>
<l>Risponder più pudichi, e grati accenti?</l>
<l>Perche l'inganno tuo non s'allontana?</l>
<l>Perche di novo la combatti, e tenti?</l>
<l>Che non ti parti? e con la vera gonna</l>
<l>Non torni à goder poi si rara donna?</l>
</lg>
<lg type="ottava">
<l>Mentre i diamanti, i rubini, e i camei</l>
<l>Rinchiudo entro al lor nido, anchor rispondo,</l>
<l>Che s'ella compiacesse à desir miei,</l>
<l>Più ricca donna non havrebbe il mondo.</l>
<l>E se ben figlia ella è del Re d'Achei,</l>
<l>Io di tant'oro, e tante gioie abondo,</l>
<l>Che de le cose più rare, e più belle</l>
<l>Avanzeria la madre, e le sorelle.</l>
</lg>
<lg type="ottava">
<l>E che per starsi splendida in Athene</l>
<l>Havria sempre da me de l'oro in copia,</l>
<l>E che potrebbe haver sicura spene,</l>
<l>Che non glie ne farei patire inopia.</l>
<l>Ma che del suo contento, e del suo bene</l>
<l>Non ne potea voler più, ch'essa propia.</l>
<l>E con queste parole, et altre assai</l>
<l>Io mi procaccio, misero, i miei guai.</l>
</lg>
<lg type="ottava">
<l>Ogn' hor più il mio parlar libero, e sciolto</l>
<l>L'orecchie, e 'l core à la mia donna fiede,</l>
<l>Tanto, ch'ella le luci alza al mio volto,</l>
<l>E mi contempla ben dal capo al piede.</l>
<l>Poi riguardando al zaino, ove raccolto</l>
<l>È 'l mio ricco thesor, che più non vede,</l>
<l>Getta un sospiro, e di parlar pur tenta,</l>
<l>Comincia à dir, poi tace, e si spaventa.</l>
</lg>
<lg type="ottava">
<l>Mentre corrotto il suo santo costume</l>
<l>Veggio, e 'l pensier già si pudico, e saggio,</l>
<l>Incontrando con lei lume con lume,</l>
<l>Scorgo, che 'l suo lampeggia, come un raggio.</l>
<l>In quel, ch' io stò per far d'ogni occhio un fiume,</l>
<l>Dar cerca ella al suo dir forza, e coraggio,</l>
<l>E dice al fin con un dir rotto, e cheto,</l>
<l>Che d'esser giuri à lei fido, e secreto.</l>
</lg>
<lg type="ottava">
<l>Come ho scoperto, quanto agevolmente</l>
<l>Può cangiar donna casta il san pensiero,</l>
<l>L'invisibil mia Dea, ch'era presente,</l>
<l>Mi trasformò nel mio volto primiero.</l>
<l>Tal, ch' ella à pena aprì la 'nfame mente,</l>
<l>Ch' io le comparsi il suo marito vero.</l>
<l>Chinò ciascun di noi le ciglia basse,</l>
<l>Ne sò chi più di noi si vergognasse.</l>
</lg>
<lg type="ottava">
<l>La vergogna, e lo sdegno ambi i cuor prende:</l>
<l>Ma fatto del mio cor signor lo sdegno,</l>
<l>AIza l'irata voce, e la riprende.</l>
<l>Dunque verresti donna à l'atto indegno,</l>
<l>À l'atto, che la donna infame rende,</l>
<l>Per premio anchor, che n'acquistassi un regno?</l>
<l>Allenta ella al mio dir al pianto il freno,</l>
<l>E di lagrime sparge il volto, e 'l seno.</l>
</lg>
<lg type="ottava">
<l>L'insidioso poi sposo, et albergo,</l>
<l>Vinta da la vergogna, hà in odio, e lassa,</l>
<l>E havendo à noia ogni huom, lor volge il tergo,</l>
<l>Et à servir la Dea triforme passa.</l>
<l>Com'io son senza lei, di pianto aspergo</l>
<l>L'afflitta luce addolorata, e bassa.</l>
<l>E quanto più di me fugge ella il guardo,</l>
<l>Tanto io di lei più m' innamoro, et ardo.</l>
</lg>
<lg type="ottava">
<l>La trovo al fin ne' boschi, ove Diana</l>
<l>Corre dietro alla belva empia, e veloce.</l>
<l>Tosto, ch'ella mi vede, e s'allontana,</l>
<l>La seguo ovunque và con questa voce.</l>
<l>Renditi donna homai benigna, e humana</l>
<l>Al foco, che m'infiamma, e che mi coce,</l>
<l>Fù il mio l'errore; e cosi affermo, e sento,</l>
<l>E ti chiedo perdono, e me ne pento.</l>
</lg>
<lg type="ottava">
<l>Tutto l'error commesso è stato il mio,</l>
<l>E 'l conosco, e 'l confesso, e 'l sento, e 'l ploro;</l>
<l>Ne sò trovar pensier si santo, e pio,</l>
<l>Che resistesse à si nobil thesoro:</l>
<l>E 'n questo error sarei caduto anch'io</l>
<l>Per men copia di gemme, e per manc'oro.</l>
<l>Si che non mi fuggir, ma meco godi</l>
<l>I dolci d'Himeneo connubij, e nodi.</l>
</lg>
<lg type="ottava">
<l>Il confessato errore, il prego, e'l pianto</l>
<l>Co'l mezzo de le Ninfe, e de gli amici</l>
<l>Con l'indurata mia moglie fer tanto,</l>
<l>Che scacciò dal suo cor le voglie ultrici.</l>
<l>E tornata al connubio amato, e santo,</l>
<l>Menammo i nostri dì lieti, e felici:</l>
<l>Ma non sofferse il mio maligno fato,</l>
<l>Ch'io stessi molto in si felice stato.</l>
</lg>
<lg type="ottava">
<l>Mentre restar fè la mia luce priva</l>
<l>Del suo divin splendor la mia consorte,</l>
<l>Ottenne un don da la sua santa Diva,</l>
<l>Forse il più singular de la sua corte,</l>
<l>D'una natura un can si fiera, e viva,</l>
<l>Ch'in caccia à ogni animal dava la morte.</l>
<l>Era d'ogni animale empio, et acerbo</l>
<l>Più forte, più veloce, e più superbo.</l>
</lg>
<lg type="ottava">
<l>Le donò anchor co'l can feroce, e snello</l>
<l>Quel dardo altier, che tien quel paggio in mano,</l>
<l>Ch'avanza al volo ogni veloce augello,</l>
<l>E per mio mal mai non si lancia in vano.</l>
<l>Ma poi, che l'amor mio leggiadro, e bello</l>
<l>Gratia mi fe del bel sembiante humano,</l>
<l>Volendo del suo amor segno mostrarme,</l>
<l>Mi fe don di quel veltro, e di quell'arme.</l>
</lg>
<lg type="ottava">
<l>Ó nova maraviglia, e non più intesa,</l>
<l>Che dal don de la Dea Silvana nacque.</l>
<l>Troppa audacia in Beotia s'havean presa</l>
<l>Nel voler profetar le Dee de l'acque.</l>
<l>S'un volea il fin saper d'alcuna impresa</l>
<l>L'oracol de le Naiade no'l tacque,</l>
<l>Tanto, ch'ogn'un v'havea più fede, e speme,</l>
<l>Che ne' risponsi pij de l'alma Theme.</l>
</lg>
<lg type="ottava">
<l>La Dea, che vede abbandonato il tempio</l>
<l>In tutto dal Senato, e da la plebe,</l>
<l>Per donare à futuri huomini essempio</l>
<l>Nel fertil pian de la non fida Thebe</l>
<l>Scender fà un mostro, ch' importuno, et empio</l>
<l>Tutte del sangue human sparge le glebe.</l>
<l>Gli huomini, e gli animai divora, e strugge,</l>
<l>Ne alcun l'osa ferir, ma ogn'uno il fugge.</l>
</lg>
<lg type="ottava">
<l>Era una Volpe oltre ogni creder fella,</l>
<l>Di lupo il dente havea, cerviero il guardo,</l>
<l>E in esser fiera, cruda, agile, e snella,</l>
<l>Avanzava il leon, la tigre, e 'l pardo.</l>
<l>Scorrea Beotia, e 'n questa parte, e in quella</l>
<l>Si presta, ch'era il folgore più tardo.</l>
<l>Struggea di fuor le gregge, e i fieri armenti,</l>
<l>E dentro à le città l'humane genti.</l>
</lg>
<lg type="ottava">
<l>L'oppresse allhor città prendon consiglio</l>
<l>D'unire, e reti, e cacciatori, e cani,</l>
<l>E liberar dal mostruoso artiglio</l>
<l>Le mandre fuor, dentro i collegij humani.</l>
<l>Anch'io chiamato al pubblico periglio,</l>
<l>De la lassa, e del dardo armo le mani.</l>
<l>E m'appresento al general concorso</l>
<l>Co'l fatal can, che vince ogni altro al corso.</l>
</lg>
<lg type="ottava">
<l>Tendiam le reti, e compartiam le lasse,</l>
<l>D'occupar passi ogn'un si studia, e sforza,</l>
<l>Perche del mostro altier priva si lasse</l>
<l>De l'alma ria la mostruosa scorza.</l>
<l>In tanto i bracchi con le teste basse</l>
<l>Cercan del fiuto lor mostrar la forza,</l>
<l>Già scoperta è la fera, e si risente,</l>
<l>E contra i cani ingordi adopra il dente.</l>
</lg>
<lg type="ottava">
<l>Come il fero animal mostra la fronte,</l>
<l>E questo, e quel mastino affronta, e fiede,</l>
<l>Chi corre per lo pian, chi scende il monte,</l>
<l>Altri à cavallo, altri co'l proprio piede.</l>
<l>E và per vendicar gli oltraggi, e l'onte</l>
<l>Contra l'auttor de le dannose prede.</l>
<l>Altri gli lascia il veltro, altri l'assale</l>
<l>Ó co'l dardo, ò con l' hasta, ò con lo strale.</l>
</lg>
<lg type="ottava">
<l>Stà il mostro altier talmente in su l'aviso,</l>
<l>Et è si presto, si veloce, e snello,</l>
<l>Che non si lascia mai corre improviso,</l>
<l>Ma s'aventa, e ferisce hor questo, hor quello.</l>
<l>Rende à questo, e quell'huom sanguigno il viso,</l>
<l>Rende à questo, e quel can sanguigno il vello.</l>
<l>E cosi bene assalta, e si difende,</l>
<l>Ch'egli percote ogn'un, ne alcun l'offende.</l>
</lg>
<lg type="ottava">
<l>Quando tanto abondar vede la folta,</l>
<l>E d'esser d'ogni aiuto ignuda, e sola,</l>
<l>La fatal volpe in fuga il piede volta,</l>
<l>E 'n pochi salti à tutti i can s'invola.</l>
<l>Il cane, e l'huom si drizza à la sua volta,</l>
<l>E chi fa udire il suon, chi la parola.</l>
<l>E à quei, ch'i passi guardan d'ogni intorno,</l>
<l>Dan segno altri co'l grido, altri co'l corno.</l>
</lg>
<lg type="ottava">
<l>Dopo molto fuggir, l'iniqua, e fella</l>
<l>Belva verso quel luogo affretta il passo,</l>
<l>Dove co'l can, che Lelapo s'appella,</l>
<l>E co'l dardo fatale io guardo il passo.</l>
<l>Il can con flebil suon s'ange, e flagella,</l>
<l>E si prova, e si duol ch'andar no'l lasso.</l>
<l>Io stò à mirar la fuga, e 'l mostro intento,</l>
<l>E come veggio il tempo, il cane allento.</l>
</lg>
<lg type="ottava">
<l>Hor qual sarà de due più presto, e forte?</l>
<l>Qual de due l'impresa havrà la palma?</l>
<l>L'uno, e l'altro dal fato havea la sorte,</l>
<l>L'uno, e l'altro ha fatal la spoglia, e l'alma.</l>
<l>Questo per dar, quel per fuggir la morte</l>
<l>Affretta più, che può, la carnal salma.</l>
<l>E saltan con fatal prestezza, e possa</l>
<l>Ogni rete, ogni macchia, et ogni fossa.</l>
</lg>
<lg type="ottava">
<l>In mezzo al campo un picciol colle siede</l>
<l>D'arbori, e d'ogni impaccio ignudo, e netto,</l>
<l>Io pongo in fretta in su la cima il piede,</l>
<l>E del corso de due prendo diletto.</l>
<l>La belva hor gira, hor s'allontana, hor riede,</l>
<l>Perche il cane à trascorrer sia costretto:</l>
<l>E spesso, in quel, che'l mostro il camin varia,</l>
<l>Prenderlo il can se 'l crede, e morde l'aria.</l>
</lg>
<lg type="ottava">
<l>Ecco, che già da presso io gli riguardo,</l>
<l>Dopo più d'una corsa, e più d'un giro,</l>
<l>Io tosto al laccio accomodo del dardo</l>
<l>La mano, e prendo ogni vantaggio, e tiro.</l>
<l>Hor mentre và lo stral presto, e gagliardo,</l>
<l>Farsi la volpe, e 'l can di marmo miro.</l>
<l>Par, che 'l can segua, e d'abboccar si strugga,</l>
<l>E ch'ella à più poter si stenda, e fugga.</l>
</lg>
<lg type="ottava">
<l>Era fatal il mostro, e 'l veltro, ch' io</l>
<l>Lasciai, la sua virtù dal fato tolse,</l>
<l>E, perche anchor fatal fù il dardo mio,</l>
<l>Far vincitore il fato alcun non volse,</l>
<l>Ma 'l cane, e 'l mostro periglioso, e rio</l>
<l>In mezzo al corso in duri sassi volse:</l>
<l>E sol salvò dal rio marmoreo sdegno</l>
<l>Con la stessa virtù l'acciaio, e 'l legno.</l>
</lg>
<lg type="ottava">
<l>Se bene il rimirar mi spiacque assai</l>
<l>Si nobil cane un sasso alpestre, e duro,</l>
<l>Sentij sommo piacer, quando trovai</l>
<l>Esser dal marmo il mio dardo sicuro.</l>
<l>Misero me, di quello io m'allegrai,</l>
<l>Che il mio bel tempo fece ombroso, e scuro.</l>
<l>Ó me beato, se rendean que' marmi</l>
<l>Co'l mio misero can pietra quell'armi.</l>
</lg>
<lg type="ottava">
<l>Più felice huom non havea allhora il mondo,</l>
<l>Ch'oltre, ch'io del bel dardo andava altero,</l>
<l>Godea quel viso angelico, e giocondo,</l>
<l>Ch'era de gli occhi miei l'obbietto vero.</l>
<l>Era l'amor reciproco, e secondo</l>
<l>Al giusto d'ambedue fido pensiero.</l>
<l>Felice andava ognun de la sua sorte,</l>
<l>Io de la moglie, et ella del consorte.</l>
</lg>
<lg type="ottava">
<l>Io de le belle Dee di Cipro, e Delo,</l>
<l>Havrei spregiato il coniugal diletto;</l>
<l>Non havrebbe ella per lo Re del cielo,</l>
<l>Ne per lo biondo Dio cangiato il letto.</l>
<l>Cosi tutto quel ben, che porge il zelo</l>
<l>D'amor, godea ciascun con pari affetto.</l>
<l>Ne so, se 'l ciel, che 'l nostro ben comparte,</l>
<l>Possa di maggior bene altrui far parte.</l>
</lg>
<lg type="ottava">
<l>Spesso nel bosco à caccia andar solea</l>
<l>Ne l'apparir del mattutino raggio.</l>
<l>Ne de miei servi alcun meco voleva,</l>
<l>Ne di cani, ò di reti alcun vantaggio.</l>
<l>Mi facea il dardo sol, che meco havea,</l>
<l>Sicuro andar da qual si voglia oltraggio.</l>
<l>Ne mi togliea dal boscareccio assalto,</l>
<l>Se non dapoi, che 'l Sol vedea tropp'alto.</l>
</lg>
<lg type="ottava">
<l>Ne l'hora, che più caldo il Sol percote,</l>
<l>E che quasi i suoi raggi à piombo atterra,</l>
<l>E fa l'ombre drizzar verso Boote,</l>
<l>E del più grande incendio arde la terra,</l>
<l>Io mi ritiro in parte, ove non puote</l>
<l>Ferirmi per la selva, che mi serra;</l>
<l>E l'Aura, onde lo spirto, e 'l fresco prendo,</l>
<l>Spesso con questo suon chiamo, et attendo.</l>
</lg>
<lg type="ottava">
<l>Mentre il più caldo giorno il mondo ingombra,</l>
<l>E l'aere, e 'l bosco non si move, e tace,</l>
<l>Et io son corso à riposarmi à l'ombra,</l>
<l>Per fuggir da l'ardor, che mi disface,</l>
<l>Aura ogni noia dal mio petto sgombra</l>
<l>Tu, che sei il mio riposo, e la mia pace,</l>
<l>Venga il conforto mio, venga quell'Aura,</l>
<l>Che d'ogni noia il mio petto ristaura.</l>
</lg>
<lg type="ottava">
<l>Tu il mio contento sei, tu la mia speme,</l>
<l>Aura la vita mia da te dipende.</l>
<l>Quell'alma, che mi regge, e mi mantiene,</l>
<l>Da te lo spirto, e 'l refrigerio prende.</l>
<l>Però contenta il mio cor di quel bene,</l>
<l>Che per l'ardor, c'hora il consuma, attende.</l>
<l>Vienne Aura, al mio desir propitia, et alma,</l>
<l>E fa del tuo favor lieta quest'alma.</l>
</lg>
<lg type="ottava">
<l>Mentre con dolce, e affettuoso accento,</l>
<l>Chiamo l'Aura propitia al mio soggiorno,</l>
<l>Perche co'l fresco suo placido vento</l>
<l>Scacci l'ardor da me del mezzo giorno:</l>
<l>Si stà un pastore ad ascoltarmi intento</l>
<l>Da le macchie nascosto, c'hò d'intorno,</l>
<l>E sente chiamar l'Aura, e in pensier cade,</l>
<l>Ch'ella sia qualche Ninfa, che m'aggrade.</l>
</lg>
<lg type="ottava">
<l>Quanto l'Aura chiamar più spesso m'ode</l>
<l>Con lusingha si dolce, e si soave,</l>
<l>E darle tanto honore, e tanta lode,</l>
<l>Più crede à quel pensier, che preso l'have.</l>
<l>E com'huom pien d'invidia, e pien di frode,</l>
<l>Per farmi d'ogni affanno infermo, e grave,</l>
<l>À la città dal bosco si trasporta,</l>
<l>E à la mia donna il falso amor rapporta.</l>
</lg>
<lg type="ottava">
<l>Cosa credula è Amore, ella se'l crede;</l>
<l>E come seppi poi, dal dolor vinta,</l>
<l>E da la gelosia de la mia fede,</l>
<l>S'atterra tramortita, e quasi estinta.</l>
<l>E tosto, che 'l vigor primo le riede,</l>
<l>Chiama la fede mia bugiarda, e finta.</l>
<l>Straccia per gelosia le bionde chiome</l>
<l>D'un vano in tutto, e senza membra nome.</l>
</lg>
<lg type="ottava">
<l>È ver, che talhor dubita, e si porge</l>
<l>Da se medesma alquanto di conforto,</l>
<l>Ne vuol (se l'occhio proprio non lo scorge)</l>
<l>Creder, ch'io l'habbia mai fatto quel torto.</l>
<l>E però ascosamente, come sorge</l>
<l>L'Aurora, e ch'io mi torno al mio diporto,</l>
<l>Mi vuol seguire, e starsi ascosa in loco,</l>
<l>Che 'l vero habbia à scoprir di questo foco.</l>
</lg>
<lg type="ottava">
<l>L'Aurora rapportato al mondo havea,</l>
<l>Che già gli augei del Sol battean le piume,</l>
<l>E sol nel ciel Lucifero splendea,</l>
<l>E stava per coprire anch'egli il lume:</l>
<l>Quand' io con l'arma à me fedele, e rea;</l>
<l>Che fu fatata dal triforme Nume,</l>
<l>Ne vò à trovar le solitarie selve,</l>
<l>Per dar la morte à l'infelici belve.</l>
</lg>
<lg type="ottava">
<l>Come la preda al mio desir risponde,</l>
<l>E dal più alto punto il Sol mi vede,</l>
<l>Io fo, che rombra al suo splendor m'asconde,</l>
<l>E che la lingua la dolce Aura chiede:</l>
<l>Et ecco un mormorar di frasche, e fronde</l>
<l>Le lasse orecchie mi risveglia, e fiede.</l>
<l>Alzo la testa affaticata, e stanca,</l>
<l>E sento, che 'l romor punto non manca.</l>
</lg>
<lg type="ottava">
<l>Credo io, misero me, che il romor nasca,</l>
<l>Poi che nel ciel non soffia aura, ne vento,</l>
<l>Da selvaggio animal, ch'ivi si pasca.</l>
<l>E, perche verso me calare il sento,</l>
<l>Là, dove mormorar odo la frasca,</l>
<l>Subito il dardo di Diana avento.</l>
<l>Et ecco à le mie orecchie si trasporta</l>
<l>L'amata voce, e dice, Oime son morta.</l>
</lg>
<lg type="ottava">
<l>Come odo di colei la voce, ond'ardo,</l>
<l>Corro come insensato incontro al grido,</l>
<l>E trovo, che 'l mio crudo, e ingiusto dardo</l>
<l>Passato à Procri ha il petto amato, e fido.</l>
<l>Et abbassando al lume offeso il guardo</l>
<l>Alzo piangendo un doloroso strido.</l>
<l>Qual fato soavissima consorte</l>
<l>M'ha tratto à darti co'l tuo don la morte.</l>
</lg>
<lg type="ottava">
<l>Io toglio à la ferita il crudo telo,</l>
<l>E straccio in fretta la sanguigna vesta,</l>
<l>E avolgo intorno à la percossa il velo,</l>
<l>Perche non esca il sangue, che le resta.</l>
<l>Poi co'l più caldo, e affettuoso zelo</l>
<l>La supplico con voce amara, e mesta,</l>
<l>Che lasciar non mi voglia, e viva, e m'ame,</l>
<l>Se ben sono homicida ingiusto, e infame.</l>
</lg>
<lg type="ottava">
<l>Ella del sangue priva, e de la forza</l>
<l>Alza ver me l'indebilita luce,</l>
<l>E di parlarmi s'affatica, e sforza,</l>
<l>E cosi il suo timor dona à la luce.</l>
<l>Poi che lasciar vuol la terrena scorza</l>
<l>Quell'alma, che ne gli occhi anchor mi luce,</l>
<l>Come passata à l'altra vita io sono,</l>
<l>Contenta l'ombra mia di questo dono.</l>
</lg>
<lg type="ottava">
<l>Se 'l dolce più d'ogni altro almo, e beato,</l>
<l>Che 'l soave Himeneo si porta seco,</l>
<l>Al desir tuo fu mai giocondo, e grato,</l>
<l>Mentre il nodo d'amor t'avinse meco;</l>
<l>S'altro mai fei, ch'al tuo felice stato</l>
<l>Gioia aggiungesse, mentre io vissi teco;</l>
<l>Non soffrir, che già mai nel nostro letto</l>
<l>L'Aura s'unisca al tuo carnal diletto.</l>
</lg>
<lg type="ottava">
<l>L'ultime note sue m'aprir la mente,</l>
<l>Che de l'amor de l'Aura hebbe timore,</l>
<l>E che pensò, chiamandola io sovente,</l>
<l>Che m'infiammasse il cor novello amore,</l>
<l>E quivi era venuta ascosamente,</l>
<l>Che con l'Aura volea cormi in errore.</l>
<l>Bench' io talmente al ver la lingua sciolsi,</l>
<l>Che 'l non vero sospetto al suo cor tolsi.</l>
</lg>
<lg type="ottava">
<l>Ma, che frutto traggo io da le mie note,</l>
<l>Se ben l' hanno il timor del petto tolto?</l>
<l>Ella sempre più manca, e più che puote,</l>
<l>Tiene il languido lume à me rivolto.</l>
<l>Intanto con maniere alme, e devote</l>
<l>Spira l'alma infelice nel mio volto.</l>
<l>E 'l corpo già si bello, e si giocondo</l>
<l>Resta ne le mie braccia immobil pondo.</l>
</lg>
<lg type="ottava">
<l>Mentre stillar fa in lagrime ogni lume</l>
<l>Con questo dir l'ambasciator d'Athene,</l>
<l>Il Re, che già lasciate havea le piume,</l>
<l>Con maestà fuor del suo albergo viene,</l>
<l>Per gire al tempio à venerare il Nume,</l>
<l>Come à lo splendor regio si conviene.</l>
<l>Vanno i Re saggi ogni mattina al tempio,</l>
<l>Per farsi altrui di ben' oprare essempio,</l>
</lg>
<lg type="ottava">
<l>L'accompagnò l'ambasciatore Acheo</l>
<l>Co i cavalier de l'isola più degni.</l>
<l>Ma come Telamone, e 'l buon Peleo</l>
<l>L'arme, e i soldati han posto in punto, e i legni,</l>
<l>Pensa tornarsi al suo Signore Egeo.</l>
<l>Come il primo Austro in aere alberghi, e regni</l>
<l>E fà imbarcar l' industriose genti</l>
<l>Per tornare al suo Re co' primi venti.</l>
</lg>
<note place="end" resp="ed" anchored="yes">
<title>Annotationi del Settimo Libro</title>
<p><hi rend="sc">Iasone</hi> domò i Tori nel Regno di Colco che haveano i piedi di Metallo, e spiravano fuoco dalle narice, questa favola è tratta dall'historia perche havendo Pelia Re di Thesaglia, inteso dall'Oracolo, che si sarebbe sempre conservato nel Regno, se nelli sacrificij che si facevano à Nettuno, non fusse trovato alcuno che vi andasse ò ritornasse scalzo, perche avenendo questo doveva esser certo che era vicino alla morte, avenne che andando Iasone in fretta a que' sacrifici, lasciò una scarpa nell'arena del fiume Anauro; e non s'arrestò per questo di andarvi dove fu veduto da Pelia, con grandissimo suo dispiacere; che dopò come pieno di sospetto della vita sua, per fuggir il destino predettogli dall'oracolo; deliberò di mandar Iasone, a procaciarse con le proprie fatiche, qualche dominio, Regno, o ricchezze lontane; conosciuto il nipote la intentione del Zio, fece una scelta de cinquanta de i primi giovani di quelle parti, e fece una nave lunga chiamandola Argo, e s'imbarcò con tutti i suoi, e navigò in Colco. Era Iasone bellissimo giovane, onde come prima lo vide Medea figliuola del re de Colchi s'inamorò fieramente di lui, e desiderando d'haverlo per marito venne a conventione con esso lui, che se le prometteva di sposarla, ch'ella gli havrebbe mostrata la via di vincere i Tori, che erano i Baroni del Regno di suo padre; ancor che fossero forti, e ben firmati in quel paese, per havere fintamente i piedi di metallo, e fossero molto soperbi spirando aere focoso dalle narici: e di amazzare ancora il fiero Dragone che guardava il vello d'oro, che non era altro che 'l sopraintendente del governo del Regno che haveva ogni diligente cura delle ricchezze, i cui denti seminati, che non sono altro, che le cagioni della sua morte; messero l'armi in mano a quei popoli l'un contra l'altro di maniera che fecero con la loro uccisione, il camino piu piano a Iasone di occupare quel Regno, e impadronirsi delle sue ricchezze. Il vello d'oro allegoricamente, significa la virtù, che si come l'oro, è precioso sopra ogni metallo cosi la virtùavanza di precio di gran lunga tutte le cose humane. La quale s'acquista dall'huomo nobile, figurato per Iasone, per opera della persuasione che significa Medea, che gli fa conoscere che non vi è altra via che 'l possi condurre alla felicità, che quella dell'impadronirse della virtu; ma per essere l'acquistarla cosa molto difficile essendo circondata e guardata da molte difficultà, fa bisogno vincere con fatiche, e sudori gli stimoli della carne, che sono molto fondati in noi, figurati per i Tori havendo i piedi di metallo; gettano poi aere focoso dalle narici, che significa le fiamme della libidine che del continuo si spicano da i medesimi stimoli, ma sopra tutto fa bisogno vincere il Dragone figurato per la superbia; la quale fa gran resistentia a quelli che tentano amicarse la virtù; come Reina de tutti i vicij, figurati per i denti seminati, e vinta; far che s'azzuffino insieme e s'amazzino di modo che ci rimanghi libero il passo, per divenire viruosi.</p>
<p><hi rend="sc">Felicemente</hi> descrive l'Anguillara gli affetti che si vanno ragirando intorno il cuore dell'inamorata Medea nella stanza, <quote><emph>E par che voglia dir s'hò dal cuor bando</emph></quote> e nelle seguenti. Esone ringiovanito per opra di Medea significa l'huomo che si spoglia de i vitij ne' quali era già invecchiato, e ringiovanisse nella virtù dando orecchie alla persuasione; le favole delle figliuole di Pelia, che amazzorono il padre, desiderose di ringiovanirlo, di Filio, di Hirte, di Alcidimante, sono poste piu presto per descriver poeticamente i luoghi dove passò Medea, che perche se n'habbi a trar' alcuna allegoria, essendo come sono poste ancora obliquamente, ne si trovando gli Autori che le hanno descritte a pieno.</p>
<p><hi rend="sc">Il</hi> dono di Medea mandato a Creusa, ci mostra i tradimenti di quelli, che sotto specie di amorevolezza ci vanno procacciando malignamente la morte; come a tempi nostri habbiamo veduto rinovata la inventione di Medea fatta per dar la morte a Creusa; &amp; tanto piu sceleratamente, quanto quella non posse che 'l fuoco nella sua picciola cassetta, e questi oltra il fuoco, hanno rinchiusi in una palla di metallo, con fuochi artificiati alcuni piccioli scopietti, che feriscono da tutte le parti, perche come prima è tocca la mistura della palla dal fuoco è di modo acconcia, dall'inventore di questa scelerata inventione, la palla accomodata in una picciola scatola; e legata a simiglianza di Tramesso con una lettera sopra, e la soprascrittione della quale è volta a quello, nel quale tentavasi che facesse l'effetto suo quell'abominevole inventione, onde come prima è tagliato lo spago, il fuoco spezza la palla, e tutto a un tempo spara i piccioli scopietti; e mal per quelli, che hanno la scatola in mano, o che vi sono presenti, perche essendo state mandate ad alcuni per amazzarli con questa horribile inventione di queste scatole acconcie di questa maniera, a Vinetia, Mantoa, Regio, Modena, e Fiorenza si sono veduti sceleratissimi effetti, perche hanno feriti, &amp; amazzati alcuni, ma quasi tutti innocenti, e pochi di quelli per cagion de i quali erano state mandate.</p>
<p><hi rend="sc">Egeo</hi> che libera Theseo suo figliuolo giovane d'infinito valore havendo riconosciuto lo Stocco suo, dal mortifero veneno composto dalla crudelissima Medea, della spiuma che usciva dalle bocche di Cerbero; ci da à conoscere che la prudentia il piu delle volte schifa, e fugge le maligne operationi della crudeltà; a fin che non rimanghi spento il valore. Come ci da a conoscere ancora che non s'ha alcuna consolatione in questo mondo, che non sia meschiata da qualche grave dispiacere, come si vede in Egeo, che mentre lieto godeva di udire cantare le lodevoli, e gloriose imprese del figliuolo, gli sopragionge la nuova che 'l Re di Creta gli vuol torre il regno; per intorbidare una sua tanta contentezza come ben descrive questo miscuglio di felicità, e infelicità l'Anguillara nella stanza, <quote><emph>Ah quanto scarsi, e brevi ha i suoi contenti</emph></quote>.</p>
<p><hi rend="sc">Arne</hi> trasformata in Puta, per havere data la fortezza consignatale dal padre a memici, corrotta da una quantità d'oro, &amp; che continua ancora divenuta uccello nel medesimo desiderio dell'oro, e dell'argento rubandone dove ne può havere, pur che sia quantità che la possi portare co i piedi e col becco, significa che l'avaritia che una volta è impressa nell'animo basso, e vile non si cangia giamai per cangiamento d'habiti, di luoghi, e di dignità.</p>
<p><hi rend="sc">Le</hi> Formiche cangiate in huomini a preghi di Eaco, per riempire la città di Egina vuota per la peste, significano che essendo vuota di lavoratori da campagna, la città per vigore di quella maligna influentia, Eaco ne procacciò da diverse parti, di modo che la ritornò nella primiera sua felice coltivatione, propriamente sono gli huomini di campagna diligenti assimigliati alle formiche, perche riponeno l'estate i formenti, gli ogli, i vini, e tutti i frutti della terra, come fanno le formiche tutte le cose necessarie per il loro vivere dell'invernata. Descrive quivi molto propriamente gli effetti della peste l'Anguillara; propriamente è ancora descritta la comparatione nella stanza, <quote><emph>Come cade la ghianda ben matura</emph></quote>.</p>
<p><hi rend="sc">La</hi> descritione di Cephalo, e di Procri, è mera historia; però non vi si scopre quello che si conosce vero apertamente per molti essempi, e di che siamo ancora avertiti dalle sacre littere, che l'huomo non doverebbe giamai procacciar di saper piu di quello che se gli convenghi sapere, perche incorrerà sempre nell'errore che incorse Cephalo, che passò da una vita felice, a una misera, e piena d'infelicità; havendo voluto far maggiore prova che non gli era lecito di fare della sua amatissima Procri; è cantata cosi felicemente questa historia dall'Anguillara, che non vi è che desiderarvi vedendovisi spiegati tutti quelli affetti che possono occorrer in un simil accidente, come ancora vi si veggono molte belle proprietà delle Donne, come quella nella stanza, <quote><emph>La Donna curiosa di Natura</emph></quote> e molte belle conversioni, come quella che fa il Poeta a Cephalo, nella stanza, <quote><emph>O pensier curioso, ò mente insana</emph></quote>; come è ancora vagamente descritto l'assalto del desiderio del gioire nel cuore delle Donne, e l'amore della castità, e come vinta da questo nell'arenderse voleva, e non voleva a un tempo compiacer 'l marito, che le era inanti sotto finta forma; e al fine quando consente descrive le medesime parole che possono scoprire un simil' affetto di maniera che contende quivi molto vagamente con una vertuosa emulatione di aguagliarse almeno all'Ariosto se non di avanzarlo.</p>
<p><hi rend="sc">Il</hi> dono che fece Diana poi a Procri del Cane, e del Dardo che non feriva giamai in vano; con il quale amazzò il fiero mostro che scorreva la Beotia; significa il cane la fedeltà, che deve sempre la casta moglie in tutti i tempi al marito, non si lasciando vincere da alcuna sorte di passione a fargli alcuna maniera di dishonore; non essendo animale alcuno piu fedel' all'huomo del Cane. Il dardo poi, che non ferisse mai in vano, e che amazza, e spegne la dishonesta lascivia, figurata per il mostro, che è una Volpe, perche l'amore dishonesto va sempre con inganni come va la Volpe; hà il dente di Lupo, perche ferisce di modo l'honore con rabbia come fa il lupo, che vi rimane sempre il segno: ha poi l'occhio del Cerviero perche mira lontanissimo come possi condur' a fine le sue dishoneste voglie, e poi crudele perche con quella furia arabiata trahe di maniera gli huomini fuori della ragione, che non lasciano di commeter qual si voglia abominevole crudeltà; e poi agile perche gli alterati da questa passione vanno per tetti, e per luoghi pericolosissimi con ogni securezza d'animo.</p>
<p><hi rend="sc">Che</hi> Cephalo poi amazzasse la cara mogliera con il dardo che non feriva mai in vano, che veniva spinta dalla gelosia a vedere qual fosse quell'aura chiamata con tanta instantia dal marito significa che la poca prudentia guida altri il piu delle volte a cercare quello che non vorrebbero trovare; onde vi rimangono poi morti dalla passione che rinchiudono in se stessi, di haver follemente creduto all'altrui parole, e dal dardo della continentia.</p>
</note>
</div1>
<div1 type="canto">
<head>Libro Ottavo.</head>
<lg type="ottava">
<l>Già fiameggiava l'amorosa stella,</l>
<l>E la vaga fanciulla di Titone</l>
<l>Si mostrava à mortai lucente, e bella;</l>
<l>Et Eolo aperta havea l'atra prigione</l>
<l>Al vento opposto à l'artica facella,</l>
<l>Che gelosa nel ciel suol far Giunone,</l>
<l>Quando si tolse Cefalo à le sponde;</l>
<l>E fidò i lini à vento, i legni à l'onde.</l>
</lg>
<lg type="ottava">
<l>Havendo humile il mar, propitio il vento</l>
<l>Solca con tal prestezza la marina,</l>
<l>Che discoperto il lito in un momento</l>
<l>Al desiato porto si avicina.</l>
<l>E fa l'Attico Re restar contento</l>
<l>Del soccorso de l' isola d' Egina.</l>
<l>Fa 'l popol tutto honor con lieto grido</l>
<l>À quei, che per lor ben scendon su'l lido.</l>
</lg>
<lg type="ottava">
<l>Cefalo à pena ha preso il novo porto,</l>
<l>Che 'l veditor, che da la rocca scorge,</l>
<l>Fà con più segni il Re co'l volgo accorto,</l>
<l>Che nova armata à gli occhi suoi si porge.</l>
<l>E fa 'l popol venir pallido, e smorto,</l>
<l>Che la classe nemica esser s'accorge.</l>
<l>Già tutti i merli e tutti i torrioni</l>
<l>Son pieni di bandiere, e di pennoni.</l>
</lg>
<lg type="ottava">
<l>Si scopron tuttavia novelle antenne</l>
<l>Dal veditor de le più alte mura,</l>
<l>Et ei pon nove frasche, e nove penne,</l>
<l>E rende à la città maggior paura.</l>
<l>Teseo, ch'al patrio sen pur dianzi venne,</l>
<l>Come comanda il Re, si prende cura</l>
<l>Del governo de l'arme, e 'n ogni parte</l>
<l>Cerca dispor le genti al fiero Marte.</l>
</lg>
<lg type="ottava">
<l>Non molto andò, che con un' altro segno</l>
<l>Quel, che stà ne la rocca più eminente,</l>
<l>Fà noto al Re, ch'ogni scoperto legno</l>
<l>Si comincia à piegar verso occidente.</l>
<l>Minos pensò nel Megarense regno</l>
<l>Assicurar l'armata, e la sua gente.</l>
<l>E 'n quella parte dismontare in terra,</l>
<l>La qual credea acquistar con minor guerra.</l>
</lg>
<lg type="ottava">
<l>Prima vuol vendicar sopra di Niso,</l>
<l>Che 'l baston di Megara ha ne la palma,</l>
<l>Androgeo, che gli fu con fraude ucciso,</l>
<l>Dapoi, che de la lotta hebbe la palma.</l>
<l>Però, c'havuto havea per certo aviso,</l>
<l>Ch'ei procacciò, ch'egli perdesse l'alma.</l>
<l>Ne men del Re d'Athene invidioso</l>
<l>Cercò di darlo à l'ultimo riposo.</l>
</lg>
<lg type="ottava">
<l>Ma s' inganna d'assai, s'al primo crede</l>
<l>Fargli patir la destinata pena.</l>
<l>Che se ben facilmente ei porrà il piede</l>
<l>Su l'odiosa, e traditrice arena,</l>
<l>Non potrà torre al Re la regia sede,</l>
<l>Ne sfogar quel desio, che in Grecia il mena,</l>
<l>Se non gli toglie un crin, c'hebbe dal fato</l>
<l>Per sicurtà del corpo, e de lo Stato.</l>
</lg>
<lg type="ottava">
<l>Ma non essendo noto al Re Ditteo</l>
<l>La mirabil virtù del crin fatale,</l>
<l>Volle smontar nel lito Megareo,</l>
<l>E porre assedio à la città reale.</l>
<l>Venne in soccorso del Re Niso Egeo,</l>
<l>Ma riportò la palma trionfale</l>
<l>Il saggio Re di Creta, che l'astrinse</l>
<l>À fare un crudo fatto d'arme, e 'l vinse.</l>
</lg>
<lg type="ottava">
<l>D'Athene il cauto Re prudente, e saggio</l>
<l>Perduta havendo homai tutta la spene,</l>
<l>Vedendo del nemico il gran vantaggio,</l>
<l>Co'l Re di Creta à questo accordo viene.</l>
<l>Promette à lui di fargli ogni anno homaggio</l>
<l>Di sette illustri giovani d'Athene,</l>
<l>Acciò che per l'havuto in Grecia torto,</l>
<l>Si vendichi su lor del figlio morto.</l>
</lg>
<lg type="ottava">
<l>Non però di Megara il Re s'arrende,</l>
<l>Ma vuol veder di quella pugna il fine,</l>
<l>Tanta fiducia, e sicurtà gli rende</l>
<l>Del regno, e de la vita il fatal crine.</l>
<l>Partirsi il Re di Creta non intende,</l>
<l>Se no'l condanna à l'ultime ruine,</l>
<l>E già visto sei lune il mondo havea,</l>
<l>Ne l'un, ne l'altro Re ceder volea.</l>
</lg>
<lg type="ottava">
<l>Dentro à Megara un'alta torre sorge,</l>
<l>Che fa d'altezza ad ogni altezza scorno,</l>
<l>Che la terra ineguale, e 'l campo scorge</l>
<l>Liquido, e salso à molte miglia intorno.</l>
<l>La cui parete de la cetra porge</l>
<l>Il suon del biondo Dio, ch'alluma il giorno.</l>
<l>Già quando ivi s'aggiunse pietra à pietra,</l>
<l>Trasse à se il suon de l'Apollinea cetra.</l>
</lg>
<lg type="ottava">
<l>Quando fe fare Alcatoe quella torre,</l>
<l>Chiamò fra gli altri Apollo à dargli aiuto:</l>
<l>Il qual volendo un sasso in alto porre,</l>
<l>Appoggiò à la parete il suo liuto.</l>
<l>Subito il muro il suon gli venne à torre,</l>
<l>E sol fra gli altri sassi non fu muto;</l>
<l>Ma da marmo, ò d'acciar percosso alquanto</l>
<l>Puro rendea di quella cetra il canto.</l>
</lg>
<lg type="ottava">
<l>Il Re, che de la chioma altero andava,</l>
<l>Hebbe una figlia d'un leggiadro aspetto,</l>
<l>La qual del suon, che l'alta torre dava,</l>
<l>Spesso prender solea sommo diletto.</l>
<l>Però sovente in cima vi montava,</l>
<l>E dava luogo al giovenile affetto</l>
<l>Là dove percotea marmi con marmi,</l>
<l>Et unia con quel suon la voce, e i carmi.</l>
</lg>
<lg type="ottava">
<l>Ma poi, che 'l Re Ditteo mosse la guerra</l>
<l>Per vendicar l'ucciso Androgeo al padre,</l>
<l>Vi salia per veder fuor de la terra</l>
<l>Le patrie urtarsi, e le nemiche squadre.</l>
<l>E già del campo altier ch' Alchatoe serra,</l>
<l>À molte sopraveste auree, e leggiadre,</l>
<l>Conosceva i più illustri cavalieri,</l>
<l>E quei, che ne la pugna eran più fieri.</l>
</lg>
<lg type="ottava">
<l>L'eran già noti gli habiti, e i cavalli,</l>
<l>Le divise, i color, l'argento, e l'oro,</l>
<l>Che facean fregio à lucidi metalli,</l>
<l>E sapea i nomi, i gradi, e pesi loro.</l>
<l>Ma ne' conflitti, e martiali balli</l>
<l>Quel, che d' Euro nacque, e d'un toro,</l>
<l>Più le piacea d'ogni altro invitto duce,</l>
<l>Ne mai toglier da lui sapea la luce.</l>
</lg>
<lg type="ottava">
<l>Se 'l ben fregiato acciar d'oro, e d'argento</l>
<l>Gli armava il petto, il volto, e ogni altra parte,</l>
<l>E di prudenza armato, e d'ardimento</l>
<l>Spingea il caval ne l'aversario Marte,</l>
<l>Ne facea cader tanti in un momento,</l>
<l>Con tanta sicurtà, fortezza, et arte,</l>
<l>Che 'l giudicava à gli atti, e à la persona</l>
<l>Il fratel formidabil di Bellona.</l>
</lg>
<lg type="ottava">
<l>Snodava il braccio nel lanciare un dardo</l>
<l>Con una leggiadria tanto spedita,</l>
<l>E 'l facea gir si ratto, e si gagliardo</l>
<l>Senza incommodo alcun de la sua vita,</l>
<l>Che colei, che v'havea fermo lo sguardo,</l>
<l>Sentia sempre nel cor nova ferita:</l>
<l>E tutto quel, ch'uscia dal suo valore,</l>
<l>Contra lei novo strale era d'amore.</l>
</lg>
<lg type="ottava">
<l>Scilla (cosi havea nome la donzella)</l>
<l>Mentre à l'arco ei talhor fea curvo il corno,</l>
<l>Onde uscian si veloci le quadrella,</l>
<l>Ch'al folgore del ciel fatto havrian scorno,</l>
<l>Pareale à la maniera adorna, e bella</l>
<l>Veder tirar l'apportator del giorno,</l>
<l>D'ogni atto suo sentiasi il cor conquiso,</l>
<l>Ma molto più s'havea scoperto il viso.</l>
</lg>
<lg type="ottava">
<l>S'ella il vedea tal hor reggere il morso</l>
<l>Nel maneggiarlo, al suo forte destriero,</l>
<l>Murato gliel parea veder su'l dorso,</l>
<l>Tanto vi stava sù costante, e fiero.</l>
<l>Ó che 'l voltasse, ò chel pingesse al corso,</l>
<l>Ó ch'al salto il movesse atto, e leggiero,</l>
<l>Vedea il destrier servir d'ogni atto à pieno,</l>
<l>Tanto ben s' intendean gli sproni, e 'l freno.</l>
</lg>
<lg type="ottava">
<l>D'ogni maniera sua godea talmente,</l>
<l>(In modo n'era vaga, e ne stupiva),</l>
<l>Che più non possedea sana la mente,</l>
<l>Anzi si l'havea Amor del senno priva,</l>
<l>Che vinta dal desio soverchio ardente,</l>
<l>Spesso in questo parlar le labbra apriva.</l>
<l>Deh, perche non poss' io metter le piume,</l>
<l>Per goder più da presso il tuo bel lume.</l>
</lg>
<lg type="ottava">
<l>Perche non ho per accostarmi l'ale</l>
<l>À la tua ambrosia, à la tua dolce bocca?</l>
<l>Perche non son quel freno, ò quello strale,</l>
<l>Che la tua bella man sostiene, e tocca?</l>
<l>Perche non lece al mio stato mortale</l>
<l>Di potermi gittar da questa rocca?</l>
<l>Ne tanto mi dorria, ch' io ne morrei,</l>
<l>Quanto, che 'l mio desir non empierei.</l>
</lg>
<lg type="ottava">
<l>Perche non lece à la mia regia sorte</l>
<l>Movere il piè per lo nemico campo?</l>
<l>Perche le guardie, e le serrate porte,</l>
<l>Fanno al cupido Amor trovare inciampo?</l>
<l>Che s'io potessi te far mio consorte,</l>
<l>Per cui tutta di ghiaccio ardo, et avampo,</l>
<l>Io spregierei l'amata patria, e 'l padre</l>
<l>Per introdur le tue nemiche squadre.</l>
</lg>
<lg type="ottava">
<l>Oime, debb'io dolermi, ò rallegrarmi</l>
<l>De la dubbiosa guerra, che ci fai?</l>
<l>Mi duol, che contra me tu movi l'armi,</l>
<l>Che del mio proprio cor più t'amo assai.</l>
<l>Ma per qual' altra via potea Amor darmi</l>
<l>Occasion, ch' io ti vedessi mai?</l>
<l>Non potea Amor con più prudente aviso</l>
<l>Mostrarmi il tuo valore, e 'l tuo bel viso.</l>
</lg>
<lg type="ottava">
<l>Quanto felice havrei la sorte, e Amore,</l>
<l>Se 'l padre mio mancando di coraggio</l>
<l>Homai ceder volesse al tuo valore,</l>
<l>E secondo il cor tuo pagarti homaggio.</l>
<l>E per assicurarti del suo core</l>
<l>Ti desse me per pegno, e per ostaggio,</l>
<l>Che per dar refrigerio à tanto foco,</l>
<l>Troverei forse il mezzo, il tempo, e 'l loco.</l>
</lg>
<lg type="ottava">
<l>Ó sopra ogni altro Re bello, et adorno</l>
<l>D'ogni don che può il ciel dar, più perfetto.</l>
<l>Ó felice colei, ch'arricchì il giorno</l>
<l>D'un si leggiadro, e si divino aspetto.</l>
<l>Se 'l Re del più beato alto soggiorno</l>
<l>Degno de gli occhi suoi la fece obbietto,</l>
<l>S'ella havea il bello eguale al bello, ond'ardo,</l>
<l>Meglio il cor non potea locar, ne 'l guardo.</l>
</lg>
<lg type="ottava">
<l>Ó me tre volte, e quattro, più beata,</l>
<l>S'ivi io giungessi, ove il pensiero arriva,</l>
<l>Ti farei noto il sangue, ond' io son nata,</l>
<l>E 'l foco, che 'l tuo amor nel cor m'aviva:</l>
<l>Chiederei con qual dote esser comprata</l>
<l>Potria la tua bellezza unica, e diva.</l>
<l>E pur, che non chiedessi il patrio regno,</l>
<l>D'ogni altro mio thesor ti farei degno.</l>
</lg>
<lg type="ottava">
<l>E se ben già l'ardor fè vacillarmi,</l>
<l>Che mi fece il pensier talhor men sano,</l>
<l>E dissi, che per tua consorte farmi</l>
<l>Ti darei con la terra il padre in mano;</l>
<l>À tanto error giamai non potrei darmi,</l>
<l>Vada pur tal pensier da me lontano.</l>
<l>Manchin prima le nozze, e 'l mio desio,</l>
<l>Ch'io manchi mai d'officio al padre mio.</l>
</lg>
<lg type="ottava">
<l>Ben ch'utile è tal hor di darsi vinto,</l>
<l>Che s'have il vincitor più dolce, e grato.</l>
<l>Già fù il figliuolo al Re di Creta estinto,</l>
<l>E la ragione è tutta dal suo lato.</l>
<l>Et oltre à questo in nostro danno ha spinto</l>
<l>Si numeroso stuol, si bene armato,</l>
<l>Ch'oltre, ch'à giusta causa egli s'apprende,</l>
<l>L'arme ha molto migliori, onde n'offende.</l>
</lg>
<lg type="ottava">
<l>Se la ragion per lui spiega le carte,</l>
<l>E d'arme, e genti, e più fornito, e forte,</l>
<l>La vittoria sarà da la sua parte,</l>
<l>Tutto havrà in suo poter la nostra corte.</l>
<l>Hor perche voglio dunque, che 'l suo Marte,</l>
<l>E non che l'amor mio gli apra le porte?</l>
<l>È meglio pur, s'ei dee prender la terra,</l>
<l>Che l'habbia senza sangue, e senza guerra.</l>
</lg>
<lg type="ottava">
<l>Ch'io temo, che qualch'un di colpa ignudo</l>
<l>Mentre i campi maggior la pugna fanno,</l>
<l>Non passi à caso à te l'elmo, ò lo scudo,</l>
<l>Non faccia qualche oltraggio al carnal panno.</l>
<l>E qual saria quell'animo si crudo,</l>
<l>Che per elettion ti fesse danno?</l>
<l>Qual mente si crudel giamai potria</l>
<l>Far, che l' hasta ver te non fosse pia?</l>
</lg>
<lg type="ottava">
<l>Ogni ragion m'astringe, e persuade,</l>
<l>Ch'io ne la tua pietà fondi ogni speme,</l>
<l>Che per dare homai fine à tanta clade,</l>
<l>Me dar ti debbia, e la mia patria insieme.</l>
<l>Cosi vò far, ne vò, ch'à fil di spade</l>
<l>Siam tutti tratti à le fortune estreme.</l>
<l>Ma poco è questo al mio voler, che 'l padre</l>
<l>Mi vietà il passo, e le sue caute squadre.</l>
</lg>
<lg type="ottava">
<l>Serba le chiavi ei sol saggio et accorto,</l>
<l>E solo à fren le mie voglie ritiene.</l>
<l>Cosi piacesse à Dio, che fosse morto,</l>
<l>Che non mi priveria di tanto bene.</l>
<l>Ma perche da me stessa io mi sconforto,</l>
<l>Se posso sopra me fondar mia spene?</l>
<l>Perch'altrui chieggio quel, ch'è in poter mio,</l>
<l>Poi che ciascuno à se medesmo è Dio?</l>
</lg>
<lg type="ottava">
<l>Al voto pusillamino, e imprudente</l>
<l>Suol sempre ripugnar l'aspra fortuna.</l>
<l>S'altra sentisse al cor fiamma si ardente,</l>
<l>Senza riguardo havere à cosa alcuna,</l>
<l>Tutte le cose opposte à la sua mente</l>
<l>Cercheria d'estirpare ad una ad una.</l>
<l>E perch' à par d'ogni altra io non ardisco,</l>
<l>Di darmi al ferro, al foco, e à maggior risco?</l>
</lg>
<lg type="ottava">
<l>Ma d'huopo à me non è foco, ne spada,</l>
<l>Per conseguire il fin del mio disegno.</l>
<l>Basta, ch'al padre mio quel crine io rada,</l>
<l>Che gli assicura con la vita il regno.</l>
<l>Quel d'ogni cosa più lodata, e rada</l>
<l>Può far del ben, che brama il mio cor degno.</l>
<l>Può la sua bella chioma aurea, e pregiata</l>
<l>Più d'ogni altro thesor farmi beata.</l>
</lg>
<lg type="ottava">
<l>Mentre l'audace giovane discorre,</l>
<l>Come possa ottener le sue venture,</l>
<l>Il Sol, che sotto il mar s'asconde, e corre,</l>
<l>Lascia l'Attiche parti ombrose, e scure,</l>
<l>Tanto, ch'à Scilla fa lasciar la torre</l>
<l>La notte, alma nutrice de le cure:</l>
<l>E crescendo le tenebre, e l'horrore</l>
<l>Fer, che crebbe ancho à lei l'audacia, e 'l core.</l>
</lg>
<lg type="ottava">
<l>Già ne la prima, e più morta quiete</l>
<l>Havea sepolti i miseri mortali,</l>
<l>E sparso il cor d'obliviosa lete</l>
<l>Il pigro sonno à tutti gli animali;</l>
<l>E 'l Re dentro à le mura più secrete</l>
<l>Dava riposo à suoi diurni mali;</l>
<l>Quando (ò troppo empio error) muta v'arriva</l>
<l>Scilla, e del crin fatale il padre priva.</l>
</lg>
<lg type="ottava">
<l>E coraggiosa al mal, pronta, et accorta,</l>
<l>Toglie le chiavi anchor, ch'ei non la sente,</l>
<l>E nel tempo opportuno apre la porta,</l>
<l>E sola và fra la nemica gente.</l>
<l>Per lo paterno crin, che seco porta,</l>
<l>Di fiducia si grande arma la mente,</l>
<l>Ch'al Re ne và non men calda, ch'audace,</l>
<l>E poi stupir con queste note il face.</l>
</lg>
<lg type="ottava">
<l>Io Scilla son figlia di Niso, e vegno,</l>
<l>Ó d'ogni gratia Re via più c'humano,</l>
<l>Per dar felice effetto al tuo disegno,</l>
<l>E, perche più non t'affatichi in vano:</l>
<l>E porto per donarti meco un pegno,</l>
<l>Co'l quale haver puoi la mia patria in mano.</l>
<l>In questo crin purpureo, ch'lo ti mostro,</l>
<l>Sta il fato, e la ragion del regno nostro.</l>
</lg>
<lg type="ottava">
<l>Mill'anni ti saresti affaticato,</l>
<l>Ne preso havresti mai la nostra terra,</l>
<l>Però ch' al padre mio rispose il fato.</l>
<l>Tu non sarai mai superato in guerra,</l>
<l>Mentre un purpureo crin, che 'l ciel t'ha dato,</l>
<l>Che fra gli altri capei s'asconde, e serra,</l>
<l>Saprai tener si ben chiuso, e raccolto,</l>
<l>Che non ti sia d'altrui troncato, ò tolto.</l>
</lg>
<lg type="ottava">
<l>Ond' io, ch'altro non cerco, e non desio,</l>
<l>Che di gradirti, contentar ti volsi,</l>
<l>Me n'andai questa notte al padre mio,</l>
<l>E per donarlo à te l'ancisi, e tolsi,</l>
<l>Ch'essendo tu figliuol del maggior Dio,</l>
<l>Come à la tua beltà le luci io volsi,</l>
<l>La scorsi si mirabile, e si diva,</l>
<l>Che d'amore, e di te restai cattiva.</l>
</lg>
<lg type="ottava">
<l>Ne da quel giorno in quà bellezza io veggio,</l>
<l>Se non la tua, ch'à se mi tiri, e chiami.</l>
<l>Hor poi, che in questo crin è 'l regal seggio</l>
<l>Del padre mio, del regno, che tu brami:</l>
<l>Prendilo, e in ricompensa altro non chieggio,</l>
<l>Se non, che tu mi signoreggi, e m' ami;</l>
<l>Cosi dicendo, stende al Re Ditteo</l>
<l>Con l'empio dono il braccio iniquo, e reo.</l>
</lg>
<lg type="ottava">
<l>Tosto, ch' il giusto Re di Creta intende</l>
<l>L'enorme, e infame vitio di colei,</l>
<l>Turbato la discaccia, e la riprende.</l>
<l>Fuggi malvagia, e ria da gli occhi miei,</l>
<l>Fuggi da l'ira mia, da le mie tende,</l>
<l>Non conversar con gli huomini Dittei,</l>
<l>Ó del secol presente infamia, e scorno,</l>
<l>Celati in parte, ove non splenda il giorno.</l>
</lg>
<lg type="ottava">
<l>Và, che non sol del regno alto, e giocondo</l>
<l>Gli Dei gli empi occhi tuoi privin per sempre,</l>
<l>Ma ti neghino il mare, e 'l nostro mondo,</l>
<l>Fin che 'l composto tuo si sfaccia, e stempre.</l>
<l>Stia l'alma poi nel regno atro, e profondo</l>
<l>Mentre rotan del ciel l'eterne tempre,</l>
<l>Và, che 'l tuo volto, e 'l tuo fiero costume</l>
<l>Giamai qua giù fra noi si scopra al lume.</l>
</lg>
<lg type="ottava">
<l>Quell'isola, ch'à Giove il carnal chiostro,</l>
<l>L'origine, la culla, e'l latte diede,</l>
<l>La nobil Creta, il fertil terren nostro,</l>
<l>Dove mi dier gli Dei la regia sede,</l>
<l>Non vedrà mai si abominevol mostro,</l>
<l>Senza pietà nel padre, e senza fede.</l>
<l>Poi comandò pien d' ira, e di dispetto,</l>
<l>Che la cacciasser via fuor del suo tetto.</l>
</lg>
<lg type="ottava">
<l>Intanto Niso, che del crin s'accorse,</l>
<l>Che mentre egli dormia, gli fu troncato,</l>
<l>E che dinanzi à gli occhi à lui si porse</l>
<l>Quel che molt' anni pria predisse il fato:</l>
<l>Come prudente al Re di Creta corse</l>
<l>Con gli huomini più degni del suo stato,</l>
<l>Et inchinosse à lui senz'arme al fianco,</l>
<l>E poi gli diede in mano il foglio bianco.</l>
</lg>
<lg type="ottava">
<l>Da poi, che 'l Re giustissimo Ditteo</l>
<l>Le leggi impose à superati regni,</l>
<l>Co'l campo, che levar subito feo,</l>
<l>Prese il camin verso i Cretensi legni.</l>
<l>Il vinto Re del popol Megareo</l>
<l>L'accompagnò con gli huomini più degni</l>
<l>Insino al porto, e tutto humile, e fido</l>
<l>Montar su'l legno il vide, e torsi al lido.</l>
</lg>
<lg type="ottava">
<l>Tosto, che vede dare i remi à l'onde</l>
<l>Colei, da cui fu al padre il regno tolto,</l>
<l>E ch'al suo amore il Re non corrisponde,</l>
<l>Ma senza lei dal lido il legno ha sciolto,</l>
<l>Si straccia ad ambe man le chiome bionde,</l>
<l>Si graffia, e si percote il petto, e 'l volto.</l>
<l>In parte ascosa à gli altri si ritira,</l>
<l>E poi cosi dà fuora il duolo, e l'ira.</l>
</lg>
<lg type="ottava">
<l>Ó sordo più d'ogni crudo aspe, e fero,</l>
<l>Dove mi lasci, oime? son pur quell' io,</l>
<l>Che ti fo gir de la vittoria altero</l>
<l>Co'l don, ch'io ti portai, co'l fallo mio.</l>
<l>Ahi, che per satisfare al tuo pensiero,</l>
<l>Offesa ho la mia patria, il padre, e Dio:</l>
<l>Et ho preposto te per troppo amore</l>
<l>Al regno, al padre, et al mio proprio honore.</l>
</lg>
<lg type="ottava">
<l>Oime, ch'eri venuto si discosto</l>
<l>Con tanto or, tante genti, e tante navi,</l>
<l>E ben ch'havessi à noi l'assedio posto,</l>
<l>Le genti, e l'oro in van perdendo andavi:</l>
<l>Ne mai n'havresti il regno sottoposto,</l>
<l>S'io non poneva in tuo poter le chiavi.</l>
<l>Ne 'l don, c'hor te ne fa portar la palma,</l>
<l>Ne tanto amor può intenerirti l'alma.</l>
</lg>
<lg type="ottava">
<l>Oime, che pur dovea pietà impetrare</l>
<l>L'haver sol posta in te la mia speranza.</l>
<l>Oime crudel, qual terra, oime qual mare</l>
<l>Darà ricetto al viver, che m'avanza?</l>
<l>Debbo à la patria mia forse tornare?</l>
<l>Ma con che core oime, con che baldanza?</l>
<l>Se non v'habbiam più imperio, e s'io son quella,</l>
<l>Che di donna real l'ho fatta ancella?</l>
</lg>
<lg type="ottava">
<l>Ma poniam, ch'anchor proprio habbia il governo,</l>
<l>E sia di splendor regio alta, e superba,</l>
<l>Come al cospetto mai n'andrò paterno,</l>
<l>Ver cui fui tanto infida, e tanto acerba?</l>
<l>Dove ogni cittadino, et ogni esterno</l>
<l>Contra l'eccesso mio l'odio anchor serba?</l>
<l>Temon tutti i propinqui un cor tant'empio,</l>
<l>Perch'altrui di mal far non porga essempio.</l>
</lg>
<lg type="ottava">
<l>Ahi, ch'io m'ho chiusa ogni parte del mondo,</l>
<l>Perche sola mi fosse aperta Creta.</l>
<l>Hor se 'l tuo cor ver me fatto iracondo,</l>
<l>La tua provincia anchor mi chiude, e vieta,</l>
<l>Chi darà luogo al mio terrestre pondo?</l>
<l>Chi sarà, che ver me si mova à pieta?</l>
<l>Se tu, ch'altier de la vittoria vai</l>
<l>Per lo mio don, di me pietà non hai?</l>
</lg>
<lg type="ottava">
<l>Figlio d'Europa tu già non puoi dirti,</l>
<l>Di sangue regio, ò di celesti Numi,</l>
<l>Ma ben ti parturì l'infida Sirti,</l>
<l>Le tigri armenie, in atri hispidi dumi.</l>
<l>E quando il tuo mortal formar gli spirti,</l>
<l>Nel ciel reggeano i più maligni lumi,</l>
<l>E ti diè il loro influsso infame, e crudo</l>
<l>Un cor d'ogni pietate in tutto ignudo.</l>
</lg>
<lg type="ottava">
<l>La madre tua non t' hà spiegato il vero,</l>
<l>Con dir, che Giove à lei toro si finse,</l>
<l>E diella à Creta dal Sidonio impero,</l>
<l>Dove à suo modo poi sforzolla, e vinse.</l>
<l>Se vuoi saper di questo il fatto intero,</l>
<l>Con vero toro amor ligolla, e strinse,</l>
<l>E certo fù, che i tuoi parenti foro,</l>
<l>Una donna ferina, un fiero toro.</l>
</lg>
<lg type="ottava">
<l>O soggette, infelici, e triste mura</l>
<l>Da me tradite, ò voi mesti parenti,</l>
<l>Godete de la mia disaventura,</l>
<l>De la mia sorte rea, de miei lamenti.</l>
<l>Deh padre offeso mio prendi homai cura,</l>
<l>Ch' io sia donata à gli ultimi tormenti.</l>
<l>Deh corra un de gli offesi à le mie strida,</l>
<l>E poi ch'empio è l'errore, empio m'uccida.</l>
</lg>
<lg type="ottava">
<l>Ma tu crudel, che torni vincitore</l>
<l>Per mezzo mio, per l'empio error, ch'io fei,</l>
<l>Perche mi vuoi punir di quello errore,</l>
<l>Che t'orna di si rari alti trofei?</l>
<l>Tu 'l beneficio, e 'l mio soverchio amore</l>
<l>Con grato officio riconoscer dei:</l>
<l>M' han gli offesi à punir del mio peccato,</l>
<l>Ma non m'amando tu ti mostri ingrato.</l>
</lg>
<lg type="ottava">
<l>Ben è degna di te la tua consorte,</l>
<l>Ben tu crudel di lei non men sei degno,</l>
<l>Poich'ambi l'alma havete d'una sorte,</l>
<l>Ferino ambi l'amor, ferin lo sdegno.</l>
<l>Le voglie di Pasife infami, e torte</l>
<l>La fecer ne la vacca entrar del legno,</l>
<l>Per sottoporsi, ò Dei, (chi fia che 'l creda?)</l>
<l>À fero Amor, per darsi à un toro in preda.</l>
</lg>
<lg type="ottava">
<l>Già l'amor la tua madre à un toro volse,</l>
<l>Quando nel grembo suo ti diè ricetto.</l>
<l>La moglie tua non men lasciva volse</l>
<l>Gustar d'un Toro il coniugal diletto.</l>
<l>E però l'amor tuo me non raccolse</l>
<l>Vergine essendo, e di reale aspetto.</l>
<l>Che poi che sei da tal razza disceso,</l>
<l>Forse qualche giuvenca il cor t'ha preso.</l>
</lg>
<lg type="ottava">
<l>Se la tua moglie con si raro essempio,</l>
<l>Ad un bue più ch'à te volse il pensiero,</l>
<l>Maraviglia non è, che 'l tuo cor empio</l>
<l>Havea più del selvaggio, e più del fero.</l>
<l>E fede ne può far mio duro scempio,</l>
<l>Ch'offerto t' ho il mio cor, dato il mio impero,</l>
<l>E tanto beneficio amore, e fede,</l>
<l>Non ha potuto in te trovar mercede.</l>
</lg>
<lg type="ottava">
<l>Tu te ne vai crudel, ne ti par grave</l>
<l>Lasciarmi in tanta pena, affanno, e doglia:</l>
<l>Ma ad onta tua la tua non grata nave</l>
<l>Porterà anchor la mia terrena spoglia.</l>
<l>M' atterrò ne la poppa à qualche trave,</l>
<l>E ti seguiterò contra tua voglia,</l>
<l>E dove ti farai dal pin portare,</l>
<l>Vedrò trarmi anchor' io per tanto mare.</l>
</lg>
<lg type="ottava">
<l>Vede fermato il legno regio alquanto,</l>
<l>E star piegata anchor la poggia, e l'orza,</l>
<l>Salta ne l'onde la donzella intanto,</l>
<l>Amor l'accresce l'animo, e la forza,</l>
<l>E con mani, e con piè s'adopra tanto,</l>
<l>Che giunge al legno, e tanto ivi si sforza,</l>
<l>Ch'appoggiata al timon tant'alto poggia,</l>
<l>Ch'à un legno al fin non commodo s'appoggia.</l>
</lg>
<lg type="ottava">
<l>Stà intanto il padre ritirato à l'ombra</l>
<l>Sopra una torre ad un balcone, e guata,</l>
<l>E mesto dal dolor, che 'l cor gli ingombra,</l>
<l>Vede partir la vincitrice armata.</l>
<l>Hor mentre ogni navilio il porto sgombra,</l>
<l>Vede l'infida figlia empia, et ingrata</l>
<l>Come à la poppa regia appresa stasse</l>
<l>Per andar via con la Cretense classe.</l>
</lg>
<lg type="ottava">
<l>Alzando il padre afflitto al cielo i lumi,</l>
<l>Dice con grande affetto; Ó sommi Dei</l>
<l>Se mai fur grati à vostri santi Numi</l>
<l>Gl'incensi, e preghi, e sacrificij miei,</l>
<l>Fate, che 'l corpo mio s' impenni, e impiumi,</l>
<l>Si ch' io possa su'l mar punir costei.</l>
<l>Date à l'animo mio l'ale, e la lena,</l>
<l>Si ch' io le dia la meritata pena.</l>
</lg>
<lg type="ottava">
<l>E spinto dal desio de la vendetta,</l>
<l>Che contra il sangue suo proprio l'accende,</l>
<l>Senza pensar fuor del balcon si getta,</l>
<l>E in aria ver la figlia il corso prende.</l>
<l>Hor mentre più si scuote, e più s'affretta,</l>
<l>Vede che due grand'ali allarga, e stende,</l>
<l>La bocca humana in rostro si trasforma,</l>
<l>Et ogni parte sua d'Aquila ha forma.</l>
</lg>
<lg type="ottava">
<l>Ma non è la ver'Aquila, che questa</l>
<l>Frequenta ovunque il mare, e 'l fonte allaga,</l>
<l>Et à gli augelli aquatici è molesta,</l>
<l>Ne men, che de gli augei del pesce è vaga.</l>
<l>Contra la figlia và crudele, e presta,</l>
<l>Là dove giunta la percote, e piaga,</l>
<l>Co'l rostro, e con gli artigli empia l'assalta,</l>
<l>Tal, ch'ella il legno lascia, e nel mar salta.</l>
</lg>
<lg type="ottava">
<l>Ma di Nettuno la pietosa moglie</l>
<l>Non la volse lasciar cader nel sale,</l>
<l>Anze tolse ancho à lei le prime spoglie,</l>
<l>E le diè per fuggir le penne, e l'ale.</l>
<l>Tal che co'l volo à l'Aquila si toglie,</l>
<l>E fugge l'altrui sdegno, e 'l proprio male.</l>
<l>La segue d'ira acceso, e di dispetto</l>
<l>L'empio Aquilon, c'hoggi Alieto è detto.</l>
</lg>
<lg type="ottava">
<l>Diero à la figlia sua di Ciri il nome</l>
<l>Dal crin tonduto, e poi c'hebbe le penne,</l>
<l>L'ornò lo istesso crin le nove chiome,</l>
<l>Ch'una purpurea cresta il capo ottenne.</l>
<l>Ha di varij color le penne, come</l>
<l>Le vesti havea, quando à cangiar si venne.</l>
<l>Le resta il padre anchora empio nemico,</l>
<l>E serba contra lei lo sdegno antico.</l>
</lg>
<lg type="ottava">
<l>Vergogna anchor l'afflitta Scilla punge</l>
<l>De fatti à la sua patria oltraggi, e danni.</l>
<l>Scogli, e ripe deserte habita, e lunge</l>
<l>Mena da gli occhi humani i giorni, e gli anni.</l>
<l>Il Re di Creta à la sua patria giunge,</l>
<l>E poi, c' hà dato cosa à tanti affanni,</l>
<l>Con tanta gloria, e tanti altri trofei,</l>
<l>Non manca del suo officio à sommi Dei.</l>
</lg>
<lg type="ottava">
<l>Per honorar le sue vittorie nove</l>
<l>Di ricchissime spoglie i muri adorna,</l>
<l>Va con gran pompa al santo tempio, dove</l>
<l>La scure à cento buoi fiacca le corna.</l>
<l>Ma se ben tante in lui gratie il ciel piove,</l>
<l>Non però lieto al regio albergo torna,</l>
<l>Con tanti suoi trofei fra se si dole</l>
<l>De la cresciuta sua biforme prole.</l>
</lg>
<lg type="ottava">
<l>Si come piacque al Re, che 'l ciel possiede,</l>
<l>Per uno sdegno, che gli accese il petto,</l>
<l>Già la consorte un figlio al giorno diede,</l>
<l>C'havea dal mezzo in su viril l'aspetto.</l>
<l>Tutto il resto era bue dal fianco al piede,</l>
<l>Perpetuo al Re Ditteo scorno, e dispetto.</l>
<l>Molti anni prima il Re del santo regno</l>
<l>Nascer quel mostro fè per questo sdegno.</l>
</lg>
<lg type="ottava">
<l>Dovendo fare una importante guerra</l>
<l>Il Re Ditteo volge à le stelle il zelo,</l>
<l>Ne vuole uscir de la Cretense terra</l>
<l>Senza placar co'l sacrificio il cielo.</l>
<l>Alza le luci, e le ginocchia atterra,</l>
<l>E poi dispiega al suo concetto il velo.</l>
<l>Mandami un' holocausto ò sommo Dio,</l>
<l>Che al ciel supplisca, e al desiderio mio.</l>
</lg>
<lg type="ottava">
<l>Mancar non puote Giove al cor sincero,</l>
<l>Al prego pio, ch'al padre il figlio porge.</l>
<l>Et ecco un toro candido, et altero</l>
<l>Fuor de la terra in un momento sorge.</l>
<l>Subito il Re Ditteo cangia pensiero,</l>
<l>Come le sue bellezze uniche scorge;</l>
<l>Ne vuol donarlo à l'ultimo tormento</l>
<l>Per migliorare il suo superbo armento.</l>
</lg>
<lg type="ottava">
<l>Fe poi, che da la mandra un' altro toro</l>
<l>In vece di quel bello al tempio venne,</l>
<l>Dove al suo tempo fra le corna d'oro</l>
<l>Percosso, e morto fu da la bipenne.</l>
<l>E ne fece hostia al più beato choro</l>
<l>Con tutto quell'honor, che si convenne.</l>
<l>Si sdegnò molto il mondo de le stelle,</l>
<l>Ch'ei non sacrò le vittime più belle.</l>
</lg>
<lg type="ottava">
<l>Si sdegna più d'ogni altro il sommo Giove</l>
<l>Contra il figliuolo, in caso tal non saggio,</l>
<l>E parla irato à Venere, e la move</l>
<l>À vendicare il ciel di tanto oltraggio.</l>
<l>Venere co'l figliuol subito dove</l>
<l>Stà la moglie del Re prende il viaggio,</l>
<l>Ch'ambo cerca macchiar di doppio scorno,</l>
<l>Perch' odia anchor lo Dio ch'apporta 'l giorno.</l>
</lg>
<lg type="ottava">
<l>Non sol la bella Dea port' odio al Sole,</l>
<l>Perche scoprì le sue Veneree voglie,</l>
<l>Ma cerca, quanti son di quella prole,</l>
<l>Gravar di nove infamie, e nove doglie.</l>
<l>Colei, che di bellezze uniche, e sole</l>
<l>Fu al Re di Creta già data per moglie,</l>
<l>La qual Pasife fu detta per nome,</l>
<l>Nacque del chiaro Dio da l'auree chiome.</l>
</lg>
<lg type="ottava">
<l>Venere adunque andò contra costei,</l>
<l>Per darle fra le infami il primo vanto.</l>
<l>E perche il Re de gli huomini Dittei</l>
<l>Dovendo fare il sacrificio santo,</l>
<l>Tolse quel toro à sempiterni Dei,</l>
<l>C'havea più altero il cor, più bello il manto,</l>
<l>Gli volse far veder, ch'era stat'empio,</l>
<l>E ch'era me' per lui di darlo al tempio.</l>
</lg>
<lg type="ottava">
<l>Mentre nel toro altero i lumi intende</l>
<l>Pasife, che fe uscir di terra il cielo,</l>
<l>Fà Citherea, che l'arco il figlio tende,</l>
<l>E poi scoccar contra la donna il telo.</l>
<l>Del toro allhor la misera s' accende,</l>
<l>E loda l'occhio, il volto, il corno, e il pelo.</l>
<l>Già con occhio lascivo il guarda, e l'ama,</l>
<l>E di goder di lui discorre, e brama.</l>
</lg>
<lg type="ottava">
<l>Quando s'avede al fin, che 'l proprio ingegno</l>
<l>Non sa dar luogo al troppo strano affetto,</l>
<l>Confida con un fabro il suo disegno,</l>
<l>Che in corte havea d'altissimo intelletto.</l>
<l>Compose in breve una vacca di legno</l>
<l>Quel si raro huom, che Dedalo fù detto,</l>
<l>Che da se si movea, da se muggiva,</l>
<l>E parea à tutti naturale, e viva.</l>
</lg>
<lg type="ottava">
<l>Ordina poi l'artefice, che v'entre</l>
<l>L'innamorata, e misera Regina.</l>
<l>Mossa ella dall'amor l' ingombra il ventre,</l>
<l>E 'l fabro al toro incauto l'avicina.</l>
<l>Già il bue la guarda, e si commove, e mentre</l>
<l>Il legno intorno à lui mugghia, e camina,</l>
<l>A l' amoroso affetto il bue s'accende,</l>
<l>E gravida di se Pasife rende.</l>
</lg>
<lg type="ottava">
<l>Quel mostro nacque poi di questo amore,</l>
<l>C'hor rende cosi mesto il Re di Creta.</l>
<l>Perche scopre il suo obbrobrio, e 'l suo disnore,</l>
<l>Ne può l' infamia più tener secreta.</l>
<l>Se non punisce lei di tanto errore,</l>
<l>Degna cagion gliel dissuade, e vieta,</l>
<l>Ne vuol di tanta infamia punir lei,</l>
<l>Per non sdegnar di novo i sommi Dei.</l>
</lg>
<lg type="ottava">
<l>Fe far poi per nasconder tanto scorno</l>
<l>Da Dedalo un difficil laberinto,</l>
<l>Il qual di grosse, e d'alte mura intorno</l>
<l>In pochi dì fù fabricato, e cinto.</l>
<l>Com'un dentro vi gia, perdea il ritorno,</l>
<l>E si trovava in mille errori avinto.</l>
<l>Da mille incerte strade hor quinci, hor quindi,</l>
<l>Spint'era hor ver gl'Iberi, hor verso gl'Indi.</l>
</lg>
<lg type="ottava">
<l>Come il fiume Meandro erra, e s'aggira</l>
<l>Co'l suo torto canal, ch'al mare il mena,</l>
<l>C'hor verso ove già nacque il corso il tira,</l>
<l>Hor per traverso, hor ver la salsa arena;</l>
<l>E l'acque in mille luoghi incontra, e mira,</l>
<l>Che seguon lui da la medesma vena:</l>
<l>Cosi vanno le vie chiuse lì dentro</l>
<l>Hor ver l'estremo giro, hor verso il centro.</l>
</lg>
<lg type="ottava">
<l>Come se'l Tebro altier l'irata fronte</l>
<l>Per dritto filo in qualche ripa fiede,</l>
<l>Fà l'onda irata sua tornare al monte,</l>
<l>Tal ch'ei medesmo hor corre innanzi, hor riede;</l>
<l>E nel tornar la nova acqua, che 'l fonte</l>
<l>Manda al mar per tributo, incontra, e vede,</l>
<l>E và per mille strade attorte, e false</l>
<l>Hor verso il monte, hor verso l'onde salse:</l>
</lg>
<lg type="ottava">
<l>Cosi l'accorto, e celebre architetto</l>
<l>Di tante varie vie fallaci, e torte</l>
<l>Compose il dubbio, e periglioso tetto,</l>
<l>Ch'à pena ei seppe ritrovar le porte.</l>
<l>Tosto che in ogni parte fu perfetto,</l>
<l>Vi fero il mostro entrar feroce, e forte.</l>
<l>Cosi per quelle vie cieche, e dubbiose</l>
<l>Il Re Ditteo la sua vergogna ascose.</l>
</lg>
<lg type="ottava">
<l>Già diventato si crudele, e strano</l>
<l>Era il biforme toro, infame, e brutto,</l>
<l>Che si pascea di carne, e sangue humano,</l>
<l>D'ogni prigion, che quivi era condutto.</l>
<l>Il bue non gia per le vie dubbie in vano,</l>
<l>Anzi per l'uso sapea gir per tutto.</l>
<l>E in creta quei, ch'à morte eran dannati,</l>
<l>À questo carcer crudo eran donati.</l>
</lg>
<lg type="ottava">
<l>Quei giovani, che fur dati d'accordo</l>
<l>Al Re Ditteo da l'Attico consiglio,</l>
<l>Trovaro à preghi lor nemico, e sordo</l>
<l>Il Re disposto à vendicare il figlio.</l>
<l>Anzi tutti ove stava il mostro ingordo</l>
<l>Eran donati à l'ultimo periglio.</l>
<l>Al Minotauro il Re spietato, e fello</l>
<l>Commise la vendetta del fratello.</l>
</lg>
<lg type="ottava">
<l>Si traggono in Athene à sorte ogni anno</l>
<l>Quei, che mandar si denno al Re Ditteo,</l>
<l>Tutti in un vaso i nomi Attici stanno,</l>
<l>E sonvi scritti i figli anchor d'Egeo.</l>
<l>Pagati dui tributi al terzo danno</l>
<l>Si manda con sei giovani Teseo.</l>
<l>Fu ne la terza lor miseria à caso</l>
<l>Teseo con altri sei tratto del vaso.</l>
</lg>
<lg type="ottava">
<l>Egli con gli altri Greci s'appresenta</l>
<l>(Secondo era il costume) al Re di Creta:</l>
<l>E ben ch'esser Teseo conosca, e senta,</l>
<l>Non però il crudo Re si move à pieta.</l>
<l>Ne la prigion, che tanta gente ha spenta,</l>
<l>Che la via del ritorno asconde, e vieta,</l>
<l>Comanda il Re, ch'ogni giorno si serri</l>
<l>Un Greco, fin che 'l mostro ognuno atterri.</l>
</lg>
<lg type="ottava">
<l>Ma ben secondo ei s'era convenuto</l>
<l>Quando già s'accordò co'l Re d'Athene,</l>
<l>S'à sorte alcun di lor senz'altro aiuto</l>
<l>Contra il biforme bue la palma ottiene,</l>
<l>Farà libera Athene dal tributo,</l>
<l>E torneranno à le lor patrie arene.</l>
<l>Si che se da quel risco aman salvarsi,</l>
<l>Di senno, e di valor cerchin d'armarsi.</l>
</lg>
<lg type="ottava">
<l>Mentre ch'innanzi al Re l'illustre Greco</l>
<l>Mosse la lingua sua con gran coraggio,</l>
<l>E ch'egli, e gli altri sei, ch'ivi havea seco,</l>
<l>Venian per non mancar del loro homaggio,</l>
<l>E che fur condannati al carcer cieco,</l>
<l>Venne à incontrar Teseo raggio con raggio</l>
<l>Con due, ch'appresso al Re sedean donzelle,</l>
<l>Fanciulle regie à maraviglia belle.</l>
</lg>
<lg type="ottava">
<l>L'una Arianna, e l'altra Fedra è detta,</l>
<l>Ma Fedra è più fanciulla, e meno intende.</l>
<l>Scocca Amor ne la prima una saetta,</l>
<l>E di Teseo di subito l'accende.</l>
<l>Il Greco, se ben Fedra più l'alletta,</l>
<l>Da saggio ad Arianna il guardo rende,</l>
<l>Ch'è bellissima anch'ella, e v'hà più fede</l>
<l>Per l'amor, che già in lei conosce, e vede.</l>
</lg>
<lg type="ottava">
<l>La beltà di Teseo, l'ardire, e 'l senno,</l>
<l>La lingua ornata, e suoi regij costumi,</l>
<l>Con mille rare gratie, ch'à lui denno</l>
<l>Quei, che più son nel ciel, benigni lumi,</l>
<l>Talmente arder di lui la figlia fenno,</l>
<l>Che non potea da lui togliere i lumi,</l>
<l>Di modo, ch'in amar vinse d'assai</l>
<l>Ogni altra, che d'amore arse giamai.</l>
</lg>
<lg type="ottava">
<l>Subito, che Teseo dal Re si parte</l>
<l>Discorrendo fra se la dubbia sorte,</l>
<l>E si và imaginando il modo, e l'arte,</l>
<l>Che 'l può involare à la propinqua morte;</l>
<l>Compar la regia vergine, e in disparte</l>
<l>Gli dice, se vuol farla sua consorte,</l>
<l>Da scampar gli darà la via sicura</l>
<l>Dal bue biforme, e da le false mura.</l>
</lg>
<lg type="ottava">
<l>Teseo promette, e prende il giuramento,</l>
<l>S'ella il può torre al doppio empio periglio</l>
<l>Di farla sposa, e dar le vele al vento,</l>
<l>E condurla in Achea su'l suo naviglio.</l>
<l>È ver, ch'ei molto havria più il cor contento</l>
<l>Quando potesse Hippolito suo figlio</l>
<l>Leggiadro sopra ogn' altro, e valoroso</l>
<l>Legar con la sorella, e farlo sposo.</l>
</lg>
<lg type="ottava">
<l>La poco accorta vergine à Teseo</l>
<l>Giura di pregar lei con ogni affetto,</l>
<l>Per disporla à passar nel lito Acheo,</l>
<l>E darla sposa al figlio, ch'egli ha detto.</l>
<l>Poi ch'Arianna del figliuol d'Egeo</l>
<l>Si tenne assicurata aperse il petto,</l>
<l>E 'l modo gli mostrò di salvar l'alma,</l>
<l>E d'uscir di quel carcer con la palma.</l>
</lg>
<lg type="ottava">
<l>Gli apre, come potrà nel dubbio speco</l>
<l>Far la fera crudel rimaner morta.</l>
<l>Poi dagli avolto un fil, che 'l porti seco,</l>
<l>E che l'attacchi al legno de la porta,</l>
<l>E che mentre và dentro al carcer cieco</l>
<l>Lo svolga per la via fallace, e torta:</l>
<l>E che fatto à quel bue l'ultimo incarco,</l>
<l>S'avolge il fil, sarà renduto al varco.</l>
</lg>
<lg type="ottava">
<l>Secondo che la vergine l'informa,</l>
<l>S'arma Teseo, ch'entrarvi ama primiero,</l>
<l>Et assicura la dannata torma,</l>
<l>Che vivo non vedranno il mostro altero.</l>
<l>Dove stà l'huom, che doppia have la forma,</l>
<l>Se n'entra il valoroso cavaliero,</l>
<l>E lega, e svolge il lin nel cieco chiostro,</l>
<l>Fin che giunge, ove stà l'horribil mostro.</l>
</lg>
<lg type="ottava">
<l>Con l'arme, e co'l parer de la donzella</l>
<l>Và contra il crudel toro il guerrier forte,</l>
<l>E in modo il punge, lacera, e flagella,</l>
<l>Ch'in breve il dona à la tartarea corte.</l>
<l>Poi dove il fil, ch' accumula, il rappella,</l>
<l>Dopo vario camin trova le porte.</l>
<l>Al Re co'l capo in man del mostro riede,</l>
<l>E di tornarsi à la sua patria chiede.</l>
</lg>
<lg type="ottava">
<l>Non spiace al Re, ne de la fè vien manco,</l>
<l>Che sia l'infame bue di vita privo,</l>
<l>Che gli parea, che 'l suo deforme fianco</l>
<l>Vivendo il suo disnor tenesse vivo.</l>
<l>Vuol, ch'ogni Greco sia libero, e franco,</l>
<l>E che possa tornare al lito Achivo.</l>
<l>Teseo raccoglie, e seco à mensa il tiene,</l>
<l>E del mesto tributo assolve Athene.</l>
</lg>
<lg type="ottava">
<l>Dal Re, mangiato c'ha, licentia prende</l>
<l>Tutto à la preda sua pregiata intento,</l>
<l>Che di partirsi in ogni modo intende</l>
<l>La notte istessa, se 'l comporta il vento.</l>
<l>Ma pria in disparte la vergine accende</l>
<l>À fuggir, come vede il giorno spento,</l>
<l>Et à menar la sua sorella seco</l>
<l>Per l'effetto, che sà, su'l legno Greco.</l>
</lg>
<lg type="ottava">
<l>Come vede Arianna il giorno morto</l>
<l>Con la sorella sua, che dispost'have,</l>
<l>Lascia la terra, e 'l padre, e corre al porto,</l>
<l>E monta ascosamente in su la nave.</l>
<l>Subito, ch'esser vede il Greco accorto</l>
<l>Di cosi ricca merce il legno grave,</l>
<l>Snoda le vele al vento, e fugge via,</l>
<l>E prende terra à l'isola di Dia.</l>
</lg>
<lg type="ottava">
<l>Fà tosto un padiglion tender su'l lito,</l>
<l>Che fin, ch'apporti il giorno il novo lume,</l>
<l>Con l'incauta fanciulla il Greco infido</l>
<l>Si vuol goder l'insidiose piume.</l>
<l>Ella, che 'l suo amor crede un vero nido</l>
<l>D'ogni gentil, d'ogni real costume,</l>
<l>Al suo finto parlar prestando fede,</l>
<l>À l'empie braccia sue si donna, e crede.</l>
</lg>
<lg type="ottava">
<l>Teseo, che tutto havea rivolto il core</l>
<l>À l'altra assai più giovane sorella,</l>
<l>La qual quel crudo, e traditor d'Amore</l>
<l>Fece parere à gli occhi suoi più bella,</l>
<l>Tolto c'hebbe à la vergine quel fiore,</l>
<l>Che la fè fin allhor nomar donzella,</l>
<l>E nel sonno sepolta esser la vide,</l>
<l>Lasciò con muto piè le tende infide.</l>
</lg>
<lg type="ottava">
<l>Tacitamente al legno si trasporta,</l>
<l>E fa spiegar l' insidioso lino.</l>
<l>Il vento gonfia à lui propitio, e porta</l>
<l>Ver la prudente Athene il crudo pino.</l>
<l>Piange l'altra donzella, ei la conforta,</l>
<l>E non si scopre il raggio matutino,</l>
<l>Che la dispone à tutte le sue voglie,</l>
<l>E secondo il desio la fa sua moglie.</l>
</lg>
<lg type="ottava">
<l>Già la stellata Dea, che 'l giorno asconde,</l>
<l>Splender vedea le sue tenebre alquanto:</l>
<l>E già l'Aurora, e le sue chiome bionde</l>
<l>À l'herbe, e à fior fean ruggiadoso il manto:</l>
<l>E volando gli augei fra fronde, e fronde</l>
<l>Facean del novo albor festa co'l canto:</l>
<l>Ogni mortal dal placido soggiorno,</l>
<l>Chiamato à le fatiche era del giorno:</l>
</lg>
<lg type="ottava">
<l>Quando Arianna misera fu sciolta</l>
<l>Dal sonno, che lo spirto havea legato,</l>
<l>Ne del tutto anchor desta il viso volta,</l>
<l>Dove crede trovar l'amante ingrato.</l>
<l>Stende l'accesa man più d'una volta,</l>
<l>Poi cerca in vano anchor da l'altro lato,</l>
<l>In van per tutto i piè move, e le braccia,</l>
<l>Tal, che 'l timor del tutto il sogno scaccia.</l>
</lg>
<lg type="ottava">
<l>S'alza, s'ammanta, e con furor s'aventa</l>
<l>Dal fatto poco pria vedovo letto,</l>
<l>E 'l crine, e 'l panno inconta il freno allenta</l>
<l>Ad ogni mesto, e doloroso affetto;</l>
<l>E và spinta dal duol, che la tormenta,</l>
<l>Stracciando il crine, e percotendo il petto,</l>
<l>E dando al ciel mille angosciose strida,</l>
<l>Dove lasciato havea la nave infida.</l>
</lg>
<lg type="ottava">
<l>Guarda s'altro veder, che 'l lito puote,</l>
<l>Ne puote altro veder, che 'l lito istesso.</l>
<l>L'alte sue strida, e le dolenti note</l>
<l>L'amato nome in van chiamano spesso.</l>
<l>Quel suon nel cavo sasso entra, e percote,</l>
<l>E 'l sasso per pietate il chiama anch'esso.</l>
<l>Ella chiama Teseo, Teseo la pietra,</l>
<l>Ne quella, ò questa la risposta impetra.</l>
</lg>
<lg type="ottava">
<l>Mentre corre per tutto, e 'l suo cordoglio</l>
<l>Sfoga con alte strida, alzarsi scorge</l>
<l>Un'aspro, incolto, e ruinoso scoglio,</l>
<l>Ne la cui cima arbusto alcun non sorge,</l>
<l>Percosso dal marin continuo orgoglio,</l>
<l>E curvo, e molto in fuor su'l mar si porge.</l>
<l>Sù per l'erto camin montar si sforza,</l>
<l>E l'animo, ch'ell'ha, le dà la forza.</l>
</lg>
<lg type="ottava">
<l>Quivi ella vide , ò pur veder le parve,</l>
<l>Che la luce anchor dubbia era del cielo,</l>
<l>Per gire, ù già nel ciel Calisto apparve,</l>
<l>Un legno haver fidato al vento il velo.</l>
<l>Tosto il vivo color dal volto sparve,</l>
<l>E cadde in terra più fredda, che 'l gielo.</l>
<l>L'atterra, e d'ogni senso il duol la priva,</l>
<l>E poi lo stesso duol la punge, e avviva.</l>
</lg>
<lg type="ottava">
<l>Si leva, e con questa ira, e questo sdegno</l>
<l>Scopre il dolor che strugge il cor profondo;</l>
<l>Dove fuggi crudel? guarda, che 'l legno</l>
<l>Non ha il numero suo, non ha il suo pondo.</l>
<l>Non son si gravi i membri, ch'io sostegno,</l>
<l>Che debbian l'arbor tuo mandare in fondo.</l>
<l>Se l'alma mia crudel se ne vien teco,</l>
<l>Perche non fai, che 'l suo mortal sia seco?</l>
</lg>
<lg type="ottava">
<l>Non dei soffrir, che vaga del suo obbietto</l>
<l>T' habbia l'alma à seguir fuor del suo nido.</l>
<l>Cosi del crudo suo noioso affetto</l>
<l>Fà risonar d' intorno il mare, e 'l lido.</l>
<l>E percote le man, percote il petto,</l>
<l>E co'l gesto accompagna il debil grido.</l>
<l>Porta via intanto l'Austro empio, e veloce</l>
<l>L'Attiche vele, e la Cretense voce.</l>
</lg>
<lg type="ottava">
<l>Visto poi, che la voce afflitta, e mesta</l>
<l>Di passar tanto in là forza non have,</l>
<l>Accenna con la mano, e con la vesta,</l>
<l>Ch'essi han lasciato in terra un de la nave.</l>
<l>La nave se ne và felice, e presta,</l>
<l>Ne vuol per cenni altrui farsi più grave:</l>
<l>E mentre ella più accenna, e si querela,</l>
<l>Vede in tutto sparir l'ingrata vela.</l>
</lg>
<lg type="ottava">
<l>Gli occhi per tutto il mar raggira, e volta,</l>
<l>Stride, e si fiede, e 'l crin rompe, e disface.</l>
<l>Corre di quà, di là, chiama, et ascolta,</l>
<l>Hor alza il grido, hor dà l'orecchie, e tace.</l>
<l>Come maga suol far, quand'ebbra, e stolta,</l>
<l>Lo Dio, c'ha in sen, vaticinar la face,</l>
<l>Che sparso il crin fra varij cerchi, e segni</l>
<l>S'aggira, e grida, e fa mill'atti indegni.</l>
</lg>
<lg type="ottava">
<l>Talhor guardando il mar su'l sasso siede,</l>
<l>Con lo spirto si stupido, e si lasso,</l>
<l>E cosi ferma stà dal capo al piede,</l>
<l>Che non par men di pietra ella, che 'l sasso.</l>
<l>Stà cosi alquanto, e poi, che si ravvede</l>
<l>Ver l'albergo notturno affretta il passo,</l>
<l>E crede anchor trovarlo, e si conforta,</l>
<l>Ne la speranza in lei del tutto è morta.</l>
</lg>
<lg type="ottava">
<l>Ma quando poi la sventurata porge</l>
<l>Dentro à le tende in ogni parte il lume,</l>
<l>E fra i duo lini anchor tepidi scorge,</l>
<l>Ch' ivi non gode il suo Teseo le piume,</l>
<l>In lei l'ira, e 'l dolor maggior risorge,</l>
<l>E d'ogni luce fa di novo un fiume.</l>
<l>Dove al fin si posar l'ingrate membra,</l>
<l>Si posa, e 'l suo dolor cosi rimembra.</l>
</lg>
<lg type="ottava">
<l>Ó falso albergo de riposi miei,</l>
<l>Quanto il tuo honor, quanto il mio stato offendi:</l>
<l>Ó quanto ingiusto, ò quanto infido sei,</l>
<l>Ó quanto male al tuo debito intendi.</l>
<l>Hiersera à la tua fe due ne credei,</l>
<l>Hor, perche nel mattin due non ne rendi ?</l>
<l>Tu manchi troppo à la ragione, e al vero,</l>
<l>Se 'l deposito mio non rendi intero.</l>
</lg>
<lg type="ottava">
<l>Dove hai posto infedel, che più non veggio</l>
<l>Del deposito mio la miglior parte ?</l>
<l>Dove, oime, per ragion ricorrer deggio</l>
<l>In questa inculta, e solitaria parte?</l>
<l>Quest'isola non hà pretorio seggio,</l>
<l>Anzi mancando di cultura, e d'arte,</l>
<l>D'ogni commercio human la credo ignuda,</l>
<l>E albergo d'ogni fera horrenda, e cruda.</l>
</lg>
<lg type="ottava">
<l>Qui non son navi, e son cinta dal mare,</l>
<l>Ne qui spero rimedio à tanta doglia:</l>
<l>Ma poniam, ch'un nocchier vegga arrivare,</l>
<l>Che per pietate à l'isola mi toglia,</l>
<l>In qual' arena mi farò portare ?</l>
<l>Qual terra troverò, che mi raccoglia?</l>
<l>Debbo tornare al monte patrio d'Ida,</l>
<l>Dove al fratel fui cruda, al padre infida?</l>
</lg>
<lg type="ottava">
<l>Quand'io, Teseo, co'l filo, e co'l consiglio</l>
<l>Tolsi à la patria tua si dura legge,</l>
<l>Giurasti per lo tuo mortal periglio,</l>
<l>Su'l libro pio, che su l'altar si legge,</l>
<l>Che mentre non prendea dal corpo essiglio</l>
<l>Lo spirto, che 'l mortal ne guida, e regge,</l>
<l>Sempre io la tua sarei vera consorte,</l>
<l>Ne à te mi potria torre altro, che morte.</l>
</lg>
<lg type="ottava">
<l>Ma non son però tua, ben ch'ambedui</l>
<l>Viviam; se si può dir però, che viva</l>
<l>Donna sepolta dal periurio altrui,</l>
<l>E d'ogni human commercio in tutto priva.</l>
<l>Deh, perch' io anchor co'l mio fratel non fui</l>
<l>Da te donato à la tartarea riva?</l>
<l>Che s'havessi ancho à me la vita tolta,</l>
<l>Saria la fede tua rimasa sciolta.</l>
</lg>
<lg type="ottava">
<l>Ne solo innanzi à gli occhi m'appresento</l>
<l>La morte, c'ho à patir, che fia solo una;</l>
<l>Ma quanto stratio, e mal, quanto tormento</l>
<l>Può dar la crudeltate, e la fortuna.</l>
<l>Co'l pensier veggio colma di spavento</l>
<l>Mille forme di morte, empia ciascuna.</l>
<l>E'l tardar suo di mal mi fa più copia,</l>
<l>Che non farà dapoi la morte propia.</l>
</lg>
<lg type="ottava">
<l>Lupi affamati, e rei veder mi pare</l>
<l>Uscir di folte macchie, over sotterra,</l>
<l>Orsi, Tigri, e Leon, se pur cibare</l>
<l>Quest'isola ne suol per farmi guerra.</l>
<l>Dicon anchor, che suol tal volta il mare</l>
<l>Mandar le Foche, e le Balene in terra:</l>
<l>E al fin di questi, e ciascun altro male</l>
<l>Un sol n' ho da patir, ma non sò quale.</l>
</lg>
<lg type="ottava">
<l>Ma, s'io discorro ben, non è la morte</l>
<l>La pena, ch'in me può cader più rea.</l>
<l>Quanto saria peggior l'empia mia sorte,</l>
<l>Se capitasse qui fusta, ò galea,</l>
<l>E fosse serva di si vil cohorte</l>
<l>Chi comandava à l'isola Dittea,</l>
<l>Del Re saggio Ditteo la vera prole,</l>
<l>Gli avi eccelsi di cui son Giove, e 'l Sole.</l>
</lg>
<lg type="ottava">
<l>Che peggio haver potria, se fosse serva</l>
<l>De gl'infami ladron de la marina,</l>
<l>Colei, che ne la terra di Minerva</l>
<l>Insieme esser dovea moglie, e Reina.</l>
<l>Venga prima ogni fera empia, e proterva,</l>
<l>E mi condanni à l'ultima ruina,</l>
<l>E faccia il dente suo contento, e satio</l>
<l>Del miser corpo mio con ogni stratio.</l>
</lg>
<lg type="ottava">
<l>Quest'aere, questa terra, e questi lidi</l>
<l>Mi minaccian crudeli ogni empio danno.</l>
<l>Hor su poniam, che questa terra annidi</l>
<l>Quegli animai, che più de gli altri sanno,</l>
<l>Come vuoi più, che d'huomini io mi fidi,</l>
<l>Poi che nasce da un' huom si crudo inganno?</l>
<l>Ben cieco è l'occhio mio, s'anchor non vede</l>
<l>Quanto può donna ad huom prestar di fede.</l>
</lg>
<lg type="ottava">
<l>Volesse Dio, ch'Androgeo mio fratello</l>
<l>Mai non havesse il tuo regno veduto,</l>
<l>Che non l'havrebbe il Greco empio coltello</l>
<l>In si tenera età donato à Pluto:</l>
<l>Ne veduto io t'havrei nel patrio hostello,</l>
<l>Per satisfare al funeral tributo.</l>
<l>Ne men per torti à cosi gran periglio,</l>
<l>T'havrei dato il mio fil, ne 'l mio consiglio.</l>
</lg>
<lg type="ottava">
<l>Ó cor pien di perfidia, ò viso finto,</l>
<l>Ó infamia singular de tempi nostri,</l>
<l>S'io te tolsi à l'error del laberinto,</l>
<l>Ond'è, ch'à quinci uscir tu à me non mostri?</l>
<l>S'al toro te tols'io, che t'havria vinto,</l>
<l>Come preda me fai di mille mostri?</l>
<l>S'ho il cor mostrato à te fedele, e puro,</l>
<l>Perche sei stato à me falso, e pergiuro?</l>
</lg>
<lg type="ottava">
<l>Ó traditore, ò d'ogni nome indegno,</l>
<l>Che suol qua giù fra noi portare honore,</l>
<l>Dunque, perch' io ti diè' l'arme, e l' ingegno,</l>
<l>Che ti trasser del carcer vincitore;</l>
<l>Dunque, perch' io t'hò liberato il regno</l>
<l>Da tributo si rio, da tanto horrore;</l>
<l>Dunque per darti in tanta impresa aita</l>
<l>Mi dai la morte, ov'io ti diei la vita?</l>
</lg>
<lg type="ottava">
<l>Ma ben veggo io, che mi lamento à torto,</l>
<l>Che senza il modo mio, senza il mio lino,</l>
<l>Havresti il bue men forte, e meno accorto</l>
<l>Condotto al fin del suo mortal camino.</l>
<l>E come egli giamai t'havrebbe morto,</l>
<l>C' hai il cor di ferro, e 'l petto adamantino?</l>
<l>E tu sendo si falso, e astuto Greco</l>
<l>Saresti uscito anchor d'error più cieco.</l>
</lg>
<lg type="ottava">
<l>Sonno crudel, che nel notturno oblio</l>
<l>Tenesti l'alma mia sepolta tanto,</l>
<l>Che non potei sentir lo sposo mio,</l>
<l>Che per fuggir si mi levò da canto.</l>
<l>Ó venti troppo pronti al suo desio,</l>
<l>Ó troppo officiosi al nostro pianto,</l>
<l>Ó troppo ingiusti, ò troppo infami venti,</l>
<l>Che desti aiuto à tanti tradimenti.</l>
</lg>
<lg type="ottava">
<l>Ó man cruda, e fallace, che 'l consorte</l>
<l>Mi promettesti, e la miglior mercede,</l>
<l>E poi me co'l fratel donasti à morte,</l>
<l>Con le percosse lui, me con la fede.</l>
<l>Oime, che congiurar ne la mia sorte</l>
<l>Tre per mandarmi à la tartarea sede,</l>
<l>E contra una fanciulla quel, che ponno,</l>
<l>Han fatto tre, la fede, il vento, e 'l sonno.</l>
</lg>
<lg type="ottava">
<l>Oime, morrommi in queste arene esterne,</l>
<l>E pria, che vengha la mia luce oscura,</l>
<l>Io non vedrò le lagrime materne,</l>
<l>Ne la materna sua pietate, e cura.</l>
<l>E de strani animai, tane, e caverne</l>
<l>Saran de l'ossa mie la sepoltura.</l>
<l>Dunque crudo Teseo questo deserto</l>
<l>Vuoi far degno sepolcro à tanto merto.</l>
</lg>
<lg type="ottava">
<l>Tu te n'andrai superbo al patrio lido</l>
<l>Portando in man la vincitrice palma,</l>
<l>Dove ti daran gratie, honore, e grido,</l>
<l>C'habbi levato lor si grave salma.</l>
<l>Tu conterai, com'entro al dubbio nido</l>
<l>Al miser fratel mio togliesti l'alma,</l>
<l>E come poi per vie dubbiose, e torte</l>
<l>Sapesti vincitor trovar le porte.</l>
</lg>
<lg type="ottava">
<l>Quivi havrai da la patria honore, e gloria,</l>
<l>Sendo per te da tanto obligo sciolta,</l>
<l>Et io, che fui cagion de la vittoria,</l>
<l>Me ne starò qui morta, e non sepolta.</l>
<l>Ravviva almeno anchor la mia memoria,</l>
<l>E di, ch'io mi fidai semplice, e stolta;</l>
<l>E poi che desti al tuo desire effetto,</l>
<l>Mi lasciasti in quest' isola nel letto.</l>
</lg>
<lg type="ottava">
<l>Conta fra tanti tuoi trionfi, e fregi,</l>
<l>Quest'altro tuo dignissimo trofeo.</l>
<l>La stirpe iniqua tua non vien da Regi,</l>
<l>Tu non fosti giamai figliuol d'Egeo.</l>
<l>Giamai non fu, come ti vanti, e pregi,</l>
<l>Tua madre de la stirpe di Pitteo.</l>
<l>Tu non fosti, crudel, mai figlio d'Etra,</l>
<l>Ma ben d'un' aspra in mar dannosa pietra.</l>
</lg>
<lg type="ottava">
<l>Lascia di novo il letto, e su lo scoglio</l>
<l>Monta, e si fiede, e stride, e chiama, e guarda,</l>
<l>Et hor con prego dolce , hor con orgoglio</l>
<l>Chiama la fede sua falsa, e bugiarda.</l>
<l>Echo, c'have pietà del suo cordoglio,</l>
<l>Dice il medesmo anch'ella, ma più tarda:</l>
<l>Et mentre, ch'ella stride, e si percote,</l>
<l>Risponde à le percosse, et à le note.</l>
</lg>
<lg type="ottava">
<l>Deh fossi sol da me tanto diviso,</l>
<l>(Dicea) che da la poppa de la nave</l>
<l>Potessi il pianto udir, vedere il viso,</l>
<l>Quanta doglia appresenta, e quanto pave,</l>
<l>Che muteresti il tuo crudele aviso,</l>
<l>E di tornar non ti parrebbe grave.</l>
<l>Ma poi che l'occhio tuo non è presente,</l>
<l>Guardami almen con l'occhio della mente.</l>
</lg>
<lg type="ottava">
<l>Riguarda co'l pensier l'amaro pianto,</l>
<l>Che stracciando i capei da gli occhi verso:</l>
<l>Riguarda co'l pensier l'inculto manto,</l>
<l>Come da pioggia esser dal lutto asperso:</l>
<l>Discorri, quanto io t'ho chiamato, e quanto</l>
<l>Ti chiamo anchor con vario, e flebil verso;</l>
<l>E quanto anchor da lamentarmi avanza,</l>
<l>Poi c'hò perduto insino à la speranza.</l>
</lg>
<lg type="ottava">
<l>Deh torna homai Teseo prima, ch'io cada</l>
<l>Sola in tanta miseria in un deserto.</l>
<l>E poi, che 'l merto mio poco t'aggrada,</l>
<l>Io non ti prego più per lo mio merto,</l>
<l>Ti prego per honor della tua spada,</l>
<l>Che da te tanto mal non sia sofferto:</l>
<l>Che s'io non ti salvai, non fei di sorte,</l>
<l>Ch' io ne dovessi haver però la morte.</l>
</lg>
<lg type="ottava">
<l>Deh se alcuna pietate il cor ti punge,</l>
<l>Rivolta à me la desiata prora,</l>
<l>E se ben sei da questa isola lunge,</l>
<l>Non dubitar di non venire ad hora.</l>
<l>E come la tua nave al lito giunge,</l>
<l>Se trovi l'alma del suo albergo fuora,</l>
<l>Prendi almen l'ossa, e, come si conviene,</l>
<l>Doni à la moglie tua sepolcro Athene.</l>
</lg>
<lg type="ottava">
<l>Mentre cosi la sventurata piange,</l>
<l>E in varij luoghi si trasporta, e duole,</l>
<l>E del dolor, che la tormenta, et ange,</l>
<l>Fan fede le percosse, e le parole.</l>
<l>Lo Dio, che già fu vincitor del Gange,</l>
<l>Come la buona sua fortuna vuole,</l>
<l>Vede passando lei, che si querela,</l>
<l>E fa voltare à quel camin la vela.</l>
</lg>
<lg type="ottava">
<l>Tosto, che Bacco almo, e giocondo intende</l>
<l>In giovane si bella i vaghi lumi,</l>
<l>Et ode il gran dolor, ch'entro l'offende,</l>
<l>E vede gli occhi suoi stillarsi in fiumi,</l>
<l>E sente, che la sua stirpe discende</l>
<l>Da due si chiari, e gloriosi Numi,</l>
<l>Di lei s'infiamma, e la conforta, e prega,</l>
<l>Tanto, ch' à fine al suo voler la piega.</l>
</lg>
<lg type="ottava">
<l>È ver, che da principio, come quella,</l>
<l>Che la fede de l'huom provata havea,</l>
<l>Si mostrò ver Lieo cruda, e rubella,</l>
<l>E poco del suo amor conto tenea.</l>
<l>Ma Bacco, che disposto era d'havella,</l>
<l>Chiamò la bella, et amorosa Dea</l>
<l>À le sue nozze, e à ei la cura diede</l>
<l>Di dispor la donzella à nova fede.</l>
</lg>
<lg type="ottava">
<l>Venere, che di Bacco è sempre amica,</l>
<l>Et è senz'esso men vezzosa, e calda,</l>
<l>La donna allhor del novo amor nemica</l>
<l>Con preghi, e sguardi pij move, e riscalda.</l>
<l>La piaga, ch'ella havea d'amore antica,</l>
<l>La Dea di propria man medica, e salda:</l>
<l>E poi con ogni suo più caldo affetto</l>
<l>Cerca con novo stral piagarle il petto.</l>
</lg>
<lg type="ottava">
<l>E per mostrare à Bacco, che se bene</l>
<l>È la sposa, ch'ei vuol, nipote al Sole,</l>
<l>Non però verso lei quell'odio tiene,</l>
<l>Che ver l'altre ha de la medesma prole:</l>
<l>E per dotar di più fondata spene</l>
<l>La donna, mentre anchor ceder non vuole,</l>
<l>Una bella corona al suo crin toglie,	</l>
<l>E n'orna il capo à lei, che vuol far moglie.</l>
</lg>
<lg type="ottava">
<l>Questa corona havea fatta Vulcano</l>
<l>Co'l lavor, ch'ei sapea più diligente,</l>
<l>E v'havea poste intorno di sua mano</l>
<l>Le più pregiate gemme d'Oriente.</l>
<l>Ne v'era in tutto il regno almo, e sovrano</l>
<l>Piu pretioso don, più risplendente.</l>
<l>E ben da creder s'ha, poi che ei con fine</l>
<l>La fe d'ornarne à la sua donna il crine.</l>
</lg>
<lg type="ottava">
<l>Per un tempo non crede, anzi contende</l>
<l>La giovane del Principe Ditteo,</l>
<l>Ma à tanti preghi, e doni al fin s'arrende</l>
<l>Da Venere instigata, e da Lieo.</l>
<l>De lo Dio sempre giovane s'accende,</l>
<l>E de l'amor si scorda di Teseo.</l>
<l>La sposa Bacco, e ascoso il maggior lume,</l>
<l>Felici fa di lei le proprie piume,</l>
</lg>
<lg type="ottava">
<l>Per contentarla più Bacco poi volse</l>
<l>Far sempre il nome suo splender nel cielo,</l>
<l>E l'aurea sua corona al bel crin tolse,</l>
<l>Et à farla immortal rivoltò il zelo:</l>
<l>Al ciel ver quella parte il braccio sciolse,</l>
<l>Onde Settentrion n'apporta il gielo,</l>
<l>Prese al ciel la corona il volo, e corse</l>
<l>Ver dove Arturo fa la guardia à l'Orse.</l>
</lg>
<lg type="ottava">
<l>L'aurea corona al ciel più ogn' hor si spinge,</l>
<l>E di lume maggior se stessa informa,</l>
<l>E giunta appresso à quel, che 'l serpe stringe,</l>
<l>Ogni sua gemma in foco si trasforma.</l>
<l>Un fregio pien di stelle hor la dipinge,</l>
<l>E di corona anchor ritien la forma</l>
<l>Là, dove quando il Sol la notte appanna,</l>
<l>La vede il mondo, e chiama d'Arianna.</l>
</lg>
<lg type="ottava">
<l>Vinto c'hebbe Teseo l'alto periglio,</l>
<l>E dal tributo liberata Athene;</l>
<l>Dedalo havendo in odio il lungo essiglio,</l>
<l>E Creta, e 'l Re Ditteo, che ve 'l ritiene;</l>
<l>À pensar cominciò, con qual consiglio</l>
<l>Potrebbe torsi alle Cretensi arene,</l>
<l>Che 'l Re l'amò per lo suo raro ingegno,</l>
<l>Ne 'l volle mai lasciar partir del regno.</l>
</lg>
<lg type="ottava">
<l>Dedalo già da la Palladia terra</l>
<l>Fu d'un sublime ingegno al mondo dato,</l>
<l>E già battè d'un' alta rocca in terra</l>
<l>Un fanciul d'una sua sorella nato:</l>
<l>Ma non volle però mandar sotterra</l>
<l>Tanto alto ingegno l'Attico Senato;</l>
<l>Ma la debita pena moderando,</l>
<l>Gli diè da la città perpetuo bando.</l>
</lg>
<lg type="ottava">
<l>Era il regno di Creta allhora amico,</l>
<l>E collegato à l'Attico governo,</l>
<l>Ch'Athene anchor con animo nemico</l>
<l>Androgeo non havea dato à l' inferno.</l>
<l>Hor dovendo lasciare il seggio antico</l>
<l>Dedalo, e gire in un paese esterno,</l>
<l>Pensò d'andare à la Cretense corte,</l>
<l>E presso à tanto Re tentar la sorte.</l>
</lg>
<lg type="ottava">
<l>Più d'una statua al saggio Imperadore</l>
<l>Di sua man fabricò, che parea viva,</l>
<l>Per poter gratia un dì co'l suo favore</l>
<l>Dal bando haver, che de la patria il priva.</l>
<l>Ma come il Re conobbe il suo valore,</l>
<l>E l'arte sua miracolosa, e diva,</l>
<l>In tanto amore, in tanta gratia il tolse,</l>
<l>Ch'indi lasciar partir giamai no'l volse.</l>
</lg>
<lg type="ottava">
<l>Ma Dedalo, ch'ardea di ritornare</l>
<l>Al patrio sen, quanto potea più presto,</l>
<l>Fra se discorre di voler tentare,</l>
<l>S'appresso à un' altro Re può ottener questo.</l>
<l>Ne l'Asia egli vorria poter passare,</l>
<l>E quivi il suo valor far manifesto,</l>
<l>E poi per mezzo della sua virtute</l>
<l>Impetrar gratia per la sua salute.</l>
</lg>
<lg type="ottava">
<l>Ma chiuso era dal mar; ne alcun su'l legno</l>
<l>Torre il volea per lo real sospetto.</l>
<l>Ah dove è (disse) il mio solito ingegno?</l>
<l>Dunque io starò qui seco al mio dispetto?</l>
<l>Possieda pur la terra, e 'l salso regno</l>
<l>Quel Re, ch'à tutti ha il mio partir disdetto;</l>
<l>Il ciel già non possiede, e per lo cielo</l>
<l>Portar vo in aria il mio terrestre velo.</l>
</lg>
<lg type="ottava">
<l>Pon tutta à questo fin la mente, e l'arte,</l>
<l>E di passar ne l'Asia in tutto vago,</l>
<l>Come può torsi à la Cretense parte</l>
<l>Pensa, e passar si spatioso lago.</l>
<l>De gli augei più veloci à parte à parte,</l>
<l>Comincia ad imitar la vera imago.</l>
<l>E d'alterare, di formar pon cura</l>
<l>Aerea, più che può, la sua natura.</l>
</lg>
<lg type="ottava">
<l>I più veloci augelli spiuma, e spenna,</l>
<l>Che 'l volo han più sublime, e più lontano.</l>
<l>Pria comincia à investir la minor penna,</l>
<l>E và crescendo poi di mano in mano.</l>
<l>Tanto, che la maggior l'ascella impenna,</l>
<l>Impiuma la minor l'estrema mano.</l>
<l>Cosi il bicorne Dio par, che in un stringa</l>
<l>Di calami ineguai la sua siringa.</l>
</lg>
<lg type="ottava">
<l>Con la cera, e col lin l'unisce, e lega,</l>
<l>E dove è d'huopo, le comparte, e serra.</l>
<l>Indi con man le curva alquanto, e piega</l>
<l>Imitando ogni augel, che men s'atterra.</l>
<l>Ne cosa al bel lavor ricusa, e nega,</l>
<l>Che 'l possa torre à l'odiosa terra.</l>
<l>E è ogni parte sua si ben distinta,</l>
<l>Che la natura par dà l'arte vinta.</l>
</lg>
<lg type="ottava">
<l>Icaro un suo figliuol tutto contento</l>
<l>Guarda, come i fanciulli han per costume,</l>
<l>Se può imitare il padre: e se dal vento</l>
<l>Vede levate al ciel talhor le piume,</l>
<l>Corre lor dietro, e le raccoglie; e intento</l>
<l>Ferma nel bel lavoro il vago lume.</l>
<l>E la cera addolcendo, anch'ei s'adopra,</l>
<l>E studia d' imitar la paterna opra.</l>
</lg>
<lg type="ottava">
<l>Non sapendo trattarsi il suo periglio</l>
<l>Si gioca intorno al padre, e si trastulla,</l>
<l>E co suoi giochi il curioso figlio</l>
<l>Talhor qualche disegno al padre annulla.</l>
<l>Poi che del fabro accorto il dotto ciglio</l>
<l>S'accorge, ch'al lavor non manca nulla,</l>
<l>Si veste l'ale industriose, e nove,</l>
<l>Che vuol veder le sue dannose prove.</l>
</lg>
<lg type="ottava">
<l>Imita i veri augelli, e i vanni stende,</l>
<l>Et alza il corpo, indi il sostien sù l'ale,</l>
<l>E battendo le piume al cielo ascende,</l>
<l>Et gode, et si rallegra del suo male.</l>
<l>L'ale, che fe per Icaro, poi prende,</l>
<l>E glie le veste, e fa, ch' in aria sale.</l>
<l>E di volar gl' insegna, come sole</l>
<l>Fare ogni augello à la sua nova prole.</l>
</lg>
<lg type="ottava">
<l>Come hanno insieme il ciel trascorso alquanto,</l>
<l>E 'l fabro d'ambi il vol sicuro scorge,</l>
<l>Discende in terra, e poi non senza pianto</l>
<l>Questo ricordo al miser figlio porge.</l>
<l>Vedi figliuol, che 'l novo aereo manto</l>
<l>Per l'aere, onde voliam, ne guida, e scorge,</l>
<l>E condurranne in breve al lito amato,</l>
<l>Se saprem conservarlo in questo stato.</l>
</lg>
<lg type="ottava">
<l>Prendere il volo à mezzo aere convienne,</l>
<l>Che se ci aviciniam soverchio al mare,</l>
<l>La piuma graverà, la qual sostiene,</l>
<l>E ne torrà la forza del volare.</l>
<l>Ma se troppo à l'in sù battiam le penne,</l>
<l>La cera il Sol farà tutta disfare,</l>
<l>E disgiungendo à noi le penne unite,</l>
<l>Farà caderne in grembo ad Anfitrite.</l>
</lg>
<lg type="ottava">
<l>Drizza continuo al mio volar la luce,</l>
<l>Ch'io sò per l'alto ciel le vie per tutto,</l>
<l>Dove Orion, dove Calisto luce,</l>
<l>E dove del mio vol posso trar frutto.</l>
<l>Dapoi, che 'l troppo coraggioso duce</l>
<l>Hebbe de suoi ricordi il figlio instrutto,</l>
<l>Mentre baciollo, e gli assettò le piume,</l>
<l>La man tremogli, e lagrimogli il lume.</l>
</lg>
<lg type="ottava">
<l>Poi c' ha mostrati i suoi propinqui danni</l>
<l>Al figlio, fa, che seco in aria ascende.</l>
<l>E batte verso Ionia i novi vanni,</l>
<l>Che dismontar sopra quel regno intende.</l>
<l>Non credendo il figliuol d'accortar gli anni,</l>
<l>Il medesmo camin per l'aria prende.</l>
<l>Lascia Ritinna Dedalo, e s'invia,</l>
<l>E passa sopra l'isola di Dia.</l>
</lg>
<lg type="ottava">
<l>Il pescator, che su lo scoglio siede,</l>
<l>E la tremante canna, e l'hamo adopra,</l>
<l>Stupisce di quegli huomini, che vede</l>
<l>Con l'ale, come augei, volar di sopra.</l>
<l>Fà fermare il bifolco à tori il piede,</l>
<l>E per mirargli lascia il solco, e l'opra.</l>
<l>Tutti per rimirargli alzano i lumi,</l>
<l>Conchiudon poi, che sian celesti Numi.</l>
</lg>
<lg type="ottava">
<l>Già sopra Paro havea snello, e leggiero</l>
<l>E questi, e quei l'aure celesti prese,</l>
<l>Quando del volo audace Icaro altero,</l>
<l>De la vista del ciel troppo s'accese;</l>
<l>E spinto in sù dal giovinil pensiero,</l>
<l>Troppo vicino al Sol le penne stese.</l>
<l>S'accostò troppo à la diurna luce,</l>
<l>E lasciò mal per lui l' incauto Duce.</l>
</lg>
<lg type="ottava">
<l>Il sole il dorso al giovane percuote,</l>
<l>E le composte cere abbrucia, e fonde:</l>
<l>In van l'ignude braccia Icaro scuote,</l>
<l>S' aiuta in van per non cader ne l'onde.</l>
<l>L'aure con l'ale più prender non puote,</l>
<l>E cade, e chiama il padre, e 'l mar l'asconde.</l>
<l>Vicino à terra fur l'Icarie some</l>
<l>Tolte dal mar, ch'à lui tolse anche il nome.</l>
</lg>
<lg type="ottava">
<l>Intanto l' infelice padre il ciglio,</l>
<l>Come spesso solea, rivolge indietro,</l>
<l>E quando in aria più non vede il figlio,</l>
<l>Con mesto il chiama, e lagrimevol metro.</l>
<l>E mentre biasma l'arte, e 'l suo consiglio,</l>
<l>Vede notar su'l liquefatto vetro</l>
<l>La piuma, che ne l'aria no'l sostenne,</l>
<l>Perche vicino al ciel troppo si tenne.</l>
</lg>
<lg type="ottava">
<l>Del poco cupo mar vicino al lido</l>
<l>Piangendo il fabro il suo fanciullo tolse,</l>
<l>E l'isola, ove il suo funebre nido</l>
<l>Fondogli, il nome anchor d'Icaro volse.</l>
<l>Mentre il chiudea nel marmo, allegra un grido</l>
<l>Una starna, che 'l vide in aria, sciolse:</l>
<l>Ne sol di tanto mal si mosse à pieta,</l>
<l>Ma mostro à molti segni esserne lieta.</l>
</lg>
<lg type="ottava">
<l>Ben con ragion de tuoi pianti funesti</l>
<l>S'allegra quell'augel, che t'ode, e vede,</l>
<l>Dedalo, che sai quanto l'offendesti,</l>
<l>E quanta infamia il mondo te ne diede.</l>
<l>Ben ti sovien, che già un nipote havesti,</l>
<l>Che fidò tua sorella à la tua fede.</l>
<l>Quest'è l'augel, che del tuo mal si gode,</l>
<l>Per la tua crudeltà, per la tua frode.</l>
</lg>
<lg type="ottava">
<l>Mostrò questo figliuol si raro ingegno,</l>
<l>Che diè la madre al fabro ingiusto, e rio,</l>
<l>Ch'ogn'un facea giudicio, che più degno</l>
<l>Stato saria del suo maestro, e zio.</l>
<l>Dodici volte stato era nel segno</l>
<l>Del suo ascendente il luminoso Dio,</l>
<l>Quando ei fu dato al zio crudele in mano,</l>
<l>Perch'apprendesse l'arte di Vulcano.</l>
</lg>
<lg type="ottava">
<l>Si bene in breve il buon fanciullo intese</l>
<l>La forza de la lima, e del martello,</l>
<l>Che fe stupir il mastro ogni hor, ch'intese</l>
<l>Gli occhi nel suo lavor pregiato, e bello.</l>
<l>Ma quel, che l'empio zio d' invidia accese,</l>
<l>E contra il sangue proprio il fe rubello;</l>
<l>Fur due, ch'uscir del fanciullesco senno,</l>
<l>Stormenti ignoti al fabro anchor di Lenno.</l>
</lg>
<lg type="ottava">
<l>Nota più volte la dentata spina,</l>
<l>Che nel mezzo del dosso il pesce fende,</l>
<l>E con la mente sua quasi divina</l>
<l>À quel, che può servir, l'essempio intende.</l>
<l>Al fin dà lieto il foco à la fucina,</l>
<l>Poi con la force il ferro acceso prende:</l>
<l>Sopra l'incude poi tanto il castiga,</l>
<l>Che 'l fa venire in forma d'una riga.</l>
</lg>
<lg type="ottava">
<l>Poi con la dotta, e industriosa lima</l>
<l>Vi va formando un dopo l'altro il dente.</l>
<l>La tempra indi gli dà, che idonea stima,</l>
<l>E ne l'onde il fa entrar rosso, e lucente.</l>
<l>Su qualche debil legno il prova prima,</l>
<l>E trova, che 'l suo ingegno à lui non mente.</l>
<l>Anzi, che tal virtù nel suo dente have,</l>
<l>Che sega il sasso, e la nodosa trave.</l>
</lg>
<lg type="ottava">
<l>Due ferri eguali poi da un capo avinse,</l>
<l>Che la forma tenean quasi del chiodo,</l>
<l>E dal lato più grosso in un gli strinse,</l>
<l>Con un soave, e maestrevol nodo.</l>
<l>Co i lati acuti il cerchio poi dipinse,</l>
<l>E di farlo perfetto aperse il modo,</l>
<l>Tenendo di quei due stabile un corno,</l>
<l>E con l'altro tirando il cerchio intorno.</l>
</lg>
<lg type="ottava">
<l>Verso il maestro suo tutto contento</l>
<l>Il semplice fanciullo affretta il passo,</l>
<l>Per palesargli il nobile stormento,</l>
<l>Che parte agevolmente il legno, e 'l sasso.</l>
<l>E, perche vegga come in un momento,</l>
<l>Può far perfetto il cerchio co'l compasso:</l>
<l>E dove haverne honore, e lode intese,</l>
<l>D'invidia, e crudeltate il fabro accese.</l>
</lg>
<lg type="ottava">
<l>L'invidia il core al zio distrugge, e rode,</l>
<l>Che vede ben, che 'l suo veloce ingegno</l>
<l>Havrà maggior honor co'l tempo, e lode</l>
<l>Di lui, ch'allhor tenuto era il più degno.</l>
<l>Pur loda il suo discipulo, e con frode</l>
<l>Cerca di darlo al sotterraneo regno.</l>
<l>Ne la rocca di Palla un dì l'afferra,</l>
<l>E da la maggior cima il gitta in terra.</l>
</lg>
<lg type="ottava">
<l>Ma Palla, ch'ama ogni raro intelletto,</l>
<l>Che cerca dar qualche nov'arte al mondo,</l>
<l>Li cangiò in aria il suo primiero aspetto,</l>
<l>Perche non gisse à ritrovare il fondo.</l>
<l>E vestendo di piume il braccio, e 'l petto,</l>
<l>Sostenne in aria il suo terrestre pondo.</l>
<l>E del veloce ingegno il raro acume</l>
<l>Fe trasportar ne' piedi, e ne le piume.</l>
</lg>
<lg type="ottava">
<l>Perdice pria, che trasformasse il ciglio,</l>
<l>Nomossi, e 'l proprio nome anchor poi tenne.</l>
<l>E, perche le sovien del suo periglio,</l>
<l>Non osa troppo al ciel levar le penne.</l>
<l>Il nido suo dal rostro, e da l'artiglio</l>
<l>Fatto l'abete altier mai non sostenne.</l>
<l>Teme i troppo elevati arbori, e l'uova</l>
<l>In terra entro à le siepi asconde, e cova.</l>
</lg>
<lg type="ottava">
<l>Si che se s'allegrò del crudo scempio</l>
<l>La starna, che 'l dolor del fabro udio,</l>
<l>N'hebbe cagion, che fu ver lei troppo empio,</l>
<l>Mentre ella fu fanciullo, il crudo zio.</l>
<l>Poi che 'l padre fe dir l'essequie al tempio,</l>
<l>Quanto al primo camin cangiò desio,</l>
<l>E ver l' isola pia prese la strada,</l>
<l>Ch'altera è anchor de la più nobil biada.</l>
</lg>
<lg type="ottava">
<l>À l'amata Sicilia al fine arriva</l>
<l>Stanco già di volar Dedalo, dove</l>
<l>Del volo, e de le penne il dosso priva,</l>
<l>Ne d'huopo gli è d'andar cercando altrove.</l>
<l>Che quivi appresso al Re talmente è viva</l>
<l>La fama de le sue stupende prove,</l>
<l>E con tal premio Cocalo il ritiene,</l>
<l>Che riveder più non si cura Athene.</l>
</lg>
<lg type="ottava">
<l>Teseo al suo regno intanto era venuto,</l>
<l>Ú trionfò di gemme adorno, e d'auro,</l>
<l>C'havea dal lagrimevole tributo</l>
<l>Sciolta la patria, e ucciso il Minotauro.</l>
<l>Onde honorato il suo nome, e temuto</l>
<l>Glorioso ne gia da l' Indo al Mauro,</l>
<l>E in somma ogni republica, ogni regno,</l>
<l>Teneva lui fra più forti il più degno.</l>
</lg>
<lg type="ottava">
<l>Hor mentre i santi sacrificij fanno</l>
<l>Ne la prudente Athene in varij lochi,</l>
<l>Et in honor de gli Dei celesti danno</l>
<l>Mirra, et incenso à mille altari, e fochi;</l>
<l>E dopo allegri il dì passando vanno</l>
<l>In conviti, in theatri, e in varij giochi;</l>
<l>Giunge un' ambasciatore, e invita il figlio</l>
<l>D'Egeo d'esporsi à non minor periglio.</l>
</lg>
<lg type="ottava">
<l>Il darsi Teseo à dure imprese spesso,</l>
<l>La fama, che per tutto i vanni stese,</l>
<l>Oprò, che 'l Re di Calidonia oppresso</l>
<l>Da un grave danno in suo soccorso il chiese.</l>
<l>Hor come giunse il Calidonio messo,</l>
<l>E 'l forte Teseo il lor bisogno intese,</l>
<l>Tutta havendo à l' honor la mente accesa,</l>
<l>Lieto s'accinse à la proposta impresa.</l>
</lg>
<lg type="ottava">
<l>Guasta, e distrugge il Calidonio campo</l>
<l>Un troppo crudo, un troppo horribil mostro,</l>
<l>Incontra al cui furor non trova scampo</l>
<l>Ne ingegno human, ne fero artiglio, ò rostro.</l>
<l>Armar già i Calidonij più d'un campo</l>
<l>Per fargli l'alma uscir del carnal chiostro,</l>
<l>E sempre rotti fur dal dente fello,</l>
<l>Che di Diana fu sferza, e flagello.</l>
</lg>
<lg type="ottava">
<l>Eneo, che quivi havea lo scettro in mano,</l>
<l>In troppo grande error lasciò caderse.</l>
<l>Diede à gli Dei le lor primitie, e 'l grano</l>
<l>À la Trinacria Dea nel tempio offerse.</l>
<l>Fè, c'hebbe il primo vin lo Dio Thebano,</l>
<l>E subito, ch' in olio si converse</l>
<l>La prima oliva, andò con pompa, e fede,</l>
<l>Et al Palladio altar l'offerse, e diede.</l>
</lg>
<lg type="ottava">
<l>L'ambitioso honor corse, e pervenne</l>
<l>Di tempo in tempo à i lumi alti del cielo,</l>
<l>Et ogni Dio ne la memoria tenne</l>
<l>Del devoto cultor l'amore, e 'l zelo.</l>
<l>Gl'incensi, e fochi pij sol non ottenne</l>
<l>L'altar de l'alma Dea, che nacque in Delo.</l>
<l>Sdegnata ella contra Eneo i lumi fisse,</l>
<l>(Che l' ira anchor gli Dei perturba) e disse.</l>
</lg>
<lg type="ottava">
<l>Benche sola io non honorata vada,</l>
<l>Non però andar non vendicata voglio;</l>
<l>Ma ben, che la tua ingrata empia contrada</l>
<l>Provi il furor del mio sdegnato orgoglio</l>
<l>E in vece de la sua vendetta, e spada</l>
<l>Mandò per general danno, e cordoglio,</l>
<l>Un Cinghial cosi fier, di tal possanza,</l>
<l>Che di gran lunga ogni credenza avanza.</l>
</lg>
<lg type="ottava">
<l>L'herbosa Epiro, ò altro humido loco</l>
<l>Toro non vide mai di tanta altezza.</l>
<l>Sfavilla il guardo altier di sangue, e foco,</l>
<l>La dura aspra cervice ogni arme sprezza.</l>
<l>La spuma con grugnir superbo, e roco</l>
<l>Fà il dente, ch'ogni acciar più duro spezza:</l>
<l>Che non invidia a l'Indico Elefante,</l>
<l>Che di durezza vince ogni diamante.</l>
</lg>
<lg type="ottava">
<l>Sembran le sete una battaglia stretta,</l>
<l>Quando han le squadre al ciel l'arbore alzato.</l>
<l>Spira la bocca il foco, e la saetta,</l>
<l>E i frutti, e gli animai strugge co'l fiato.</l>
<l>Contra Cerere irato il corso affretta,</l>
<l>E le toglie la spiga, e 'l seme amato.</l>
<l>E 'l granaio, che vacuo si ritrova,</l>
<l>Digiuno aspetta in van la messe nova.</l>
</lg>
<lg type="ottava">
<l>Il superbo Cinghial corre per tutto</l>
<l>Di Calidonia il miserabil regno,</l>
<l>E togliendo à Lieo maturo il frutto,</l>
<l>Priva i mortai del lor liquor più degno.</l>
<l>Volge come ha Lieo rotto, e distrutto</l>
<l>Contra l'Attica Dea l'ira, e lo sdegno,</l>
<l>E fà, che nega il censo à la sua Diva,</l>
<l>Che maturò per lei la grata oliva.</l>
</lg>
<lg type="ottava">
<l>Cerere, e Bacco, e Palla abbatte, e sforza,</l>
<l>E distrugge, e disfà con ugual legge;</l>
<l>Poi senza l'alma fa restar la scorza</l>
<l>De le non forti, e fruttuose gregge.</l>
<l>Ne mastin, ne pastor, ne darte, ò forza</l>
<l>A tanto horrore, à tanta furia regge.</l>
<l>Ne gl'indomiti tori, e d' ira ardenti</l>
<l>Difender ponno i più superbi armenti.</l>
</lg>
<lg type="ottava">
<l>Al popol non val più forza, ò consiglio,</l>
<l>Ma corre, dove il caccia la paura,</l>
<l>Ne la forte città fugge il periglio,</l>
<l>Ne sicuro si tien dentro à le mura.</l>
<l>Pur d' Eneo al fine il coraggioso figlio</l>
<l>Di torre il mostro al dì si prese cura.</l>
<l>E l'Achea gioventù ragunar feo,</l>
<l>Fra quai l'ambasciator chiamò Teseo.</l>
</lg>
<lg type="ottava">
<l>Fu Meleagro, il giovinetto altero,</l>
<l>Figlio d' Eneo nomato, il qual s'accinse</l>
<l>Per tor di vita il mostro horrendo, e fero,</l>
<l>E l'Achea nobiltà tutta vi spinse.</l>
<l>Ogni famoso in Grecia cavaliero</l>
<l>Contra il mostro infelice il ferro strinse,</l>
<l>Fra quali andò quel, che si fe bifolco</l>
<l>Allhor, che tolse il vello, e l'oro à Colco.</l>
</lg>
<lg type="ottava">
<l>Il gemino valor, c'hoggi in ciel luce</l>
<l>Dal zelo de l'honor suaso, e spinto,</l>
<l>Vi corse, io dico Castore, e Polluce,</l>
<l>Peritoo anchor di vero amore avinto</l>
<l>À quello invitto, e glorioso Duce,</l>
<l>Che superò l'error del laberinto.</l>
<l>L'altier Leucippo, e Acasto il fier vi venne,</l>
<l>Ch'al trar del dardo il primo loco ottenne.</l>
</lg>
<lg type="ottava">
<l>Il Signor de la caccia anchor vi chiede</l>
<l>Plessippo il foste, e 'l suo fratel Tosseo,</l>
<l>Et Ida altier del suo veloce piede,</l>
<l>E 'l fier Linceo, che nacque d'Afareo,</l>
<l>E quello, al quale un'altra forma diede</l>
<l>Nettuno, già donzella, et hor Ceneo.</l>
<l>Quel Dio la trasse al coniugal trastullo,</l>
<l>E 'n ricompensa poi la fe fanciullo.</l>
</lg>
<lg type="ottava">
<l>Ecco vi giunge Hippotoo con Driante,</l>
<l>E con Fenice à questa impresa arride.</l>
<l>Volse à questo camin con lor le piante</l>
<l>Menetio, e Fileo, ilqual nacque in Elide.</l>
<l>E con Ameto l' Iolao Hiante,</l>
<l>E da la moglie anchor sicuro Eclide.</l>
<l>Eurithion vi fe di poi tragitto,</l>
<l>Con Echion, che fu nel corso invitto.</l>
</lg>
<lg type="ottava">
<l>Non men Lelege, e Hileo drizzan la fronte</l>
<l>Per riparare à Calidonij danni.</l>
<l>Et Hippalo, et Anceo dal Ligio monte,</l>
<l>Corre à provar come il Cinghiale azzanni.</l>
<l>E Panopeo co i due d'Hippocoonte</l>
<l>Figli, e 'l saggio Nestor ne' suoi prim'anni.</l>
<l>Laerte, et Mopso, e poi con altri mille</l>
<l>Telamon giunse, e 'l gran padre d'Achille.</l>
</lg>
<lg type="ottava">
<l>Al fin la bella vergine Atalanta</l>
<l>Desio d'honore à qesta impresa accende.</l>
<l>Veste succinta, e lucida l'ammanta,</l>
<l>Che di varij color tutta risplende.</l>
<l>Vien con maniera in un gioconda, e santa,</l>
<l>Et in favor del Re si mostra, e rende.</l>
<l>L'arco, e l'andar promette, e 'l bello aspetto</l>
<l>In giovinil valore alto intelletto.</l>
</lg>
<lg type="ottava">
<l>Se ben la vista ell' ha vergine, e bella,</l>
<l>Non l' hà del tutto molle, e feminile;</l>
<l>Ma ogni sua parte fuor, che la favella,</l>
<l>Par d'un fanciullo ingenuo, almo, e gentile.</l>
<l>Nel volto impresso par d'una donzella</l>
<l>Narciso il bel nel suo più verde Aprile:</l>
<l>Rassembra à tutti un natural Narciso,</l>
<l>Ch'impressa una donzella habbia nel viso.</l>
</lg>
<lg type="ottava">
<l>Scheneo diè già questa fanciulla al mondo,</l>
<l>Tre lustri pria ne la città Tegea.</l>
<l>Come vede quel viso almo, e giocondo</l>
<l>Il figlio altier de la crudele Altea,</l>
<l>Sente passar per gli occhi al cor profondo</l>
<l>La fiamma del figliuol di Citherea.</l>
<l>Ben potrà, dice, quei lodar sua sorte,</l>
<l>S'ella alcun degnerà farsi consorte.</l>
</lg>
<lg type="ottava">
<l>Ma l'opra, ove l'honor lo sprona, e spinge,</l>
<l>Dal suo maggior piacer l' invola, e svia,</l>
<l>Contra il crudo nemico il ferro stringe,</l>
<l>E per diversi calli ogn'un v' invia.</l>
<l>Tutta d' intorno una gran selva cinge,</l>
<l>Ch' eletta per sua stanza il verre havia.</l>
<l>De l'empia tana sua tengon le chiavi</l>
<l>Le folte spine, e l'elevate travi.</l>
</lg>
<lg type="ottava">
<l>L'antica selva insino al ciel s'estolle,</l>
<l>Et una larga valle asconde, e chiude.</l>
<l>La pioggia, c' ha da questo, e da quel colle</l>
<l>Vi conserva nel mezzo una palude.</l>
<l>Là dove il giunco delicato, e molle</l>
<l>Forma le verghe sue di fronda ignude.</l>
<l>Quivi fra salci, e fra palustri canne</l>
<l>Stavano allhor l' insidiose zanne.</l>
</lg>
<lg type="ottava">
<l>Poi c' han la selva cinta d'ogni intorno</l>
<l>Gli uniti cacciatori arditi, e accorti;</l>
<l>Altri ripon fra l'uno, e l'altro corno</l>
<l>De la bicorne forca i lini attorti.</l>
<l>Altri cerca co i can, dove soggiorno</l>
<l>Facciano i denti ingiuriosi, e forti.</l>
<l>Altri cerca al suo honore altro consiglio,</l>
<l>E brama di trovare il suo periglio.</l>
</lg>
<lg type="ottava">
<l>Segue Echion con molti altri la traccia</l>
<l>De' bracchi, che n' han già l'odor sentito,</l>
<l>E fra i più folti spin si spinge, e caccia,</l>
<l>Tanto che giunge al paludoso lito.</l>
<l>Et ecco geme un can, latra, e minaccia,</l>
<l>Poi da molti altri è il suo gemer seguito,</l>
<l>Tanto che 'l gran baiar lor fede acquista,</l>
<l>Che l'empia belva han già trovata, e vista.</l>
</lg>
<lg type="ottava">
<l>Tosto, che i cani ingiuriosi, e fidi</l>
<l>Indicio dan de la trovata belva,</l>
<l>Si senton mille corni, e mille stridi</l>
<l>In un tratto assordar tutta la selva.</l>
<l>Da tutti i lati à paludosi lidi</l>
<l>Si corre, e verso il verre ogn'un s'inselva.</l>
<l>E già di can si grosso stuolo è giunto,</l>
<l>Che d'ogni lato è minacciato, e punto.</l>
</lg>
<lg type="ottava">
<l>Come ei vede de cani il crudo assedio,</l>
<l>E tante d' ogni intorno armate mani,</l>
<l>E sente i gridi, i corni, i morsi, e 'l tedio</l>
<l>Di tanti, ch' intorno ha, feroci alani;</l>
<l>Ricorre à l' ira, e al solito rimedio,</l>
<l>E altero investe huomini, et arme, e cani:</l>
<l>Et empio, e fello trasportar si lassa</l>
<l>Contra ogn'un, che ver lui lo spiedo abbassa.</l>
</lg>
<lg type="ottava">
<l>Corre à l' irreparabile vendetta</l>
<l>Con tal furor lo spaventoso mostro,</l>
<l>Che sembra il foco, il tuono, e la saetta,</l>
<l>Che corra in un balen l'ethereo chiostro;</l>
<l>Quando à cacciare i nuvoli s'affretta</l>
<l>Da un lato l'Aquilon, da l'altro l'Ostro,</l>
<l>Esce de nembi il foco, e fiere, e stride:</l>
<l>Cosi vola il Cinghial, freme, et uccide.</l>
</lg>
<lg type="ottava">
<l>Crucciato hor quinci, hor quindi adopra il dente</l>
<l>Nel cane, e ne l'acciar lucido, e bianco.</l>
<l>Ferito un veltro là gemer si sente,</l>
<l>E va leccando l' impiagato fianco.</l>
<l>Quel mastin tutto aperto fa un torrente</l>
<l>Di sangue, e giace, e geme, e viensi manco,</l>
<l>Si vede l'huom, che l'assaltò co'l ferro,</l>
<l>Ferito, e l'acciar torto, e rotto il cerro.</l>
</lg>
<lg type="ottava">
<l>Mentre correndo il porco i cani atterra,</l>
<l>E 'l bosco risonar fa d'alte strida,</l>
<l>Trassi Echion da parte, e 'l dardo afferra,</l>
<l>E 'l manda in aria, acciò che 'l mostro uccida.</l>
<l>Ma troppo in alto l'hasta da se sferra,</l>
<l>E passa sopra il perfido homicida;</l>
<l>D'acero dopo incontra un grosso piede,</l>
<l>E 'n vece del nemico un tronco fiede.</l>
</lg>
<lg type="ottava">
<l>L'istesso avenne al guerrir di Tessaglia,</l>
<l>À quel, ch'al mar mostrò la prima nave:</l>
<l>Dal forte braccio impetuoso scaglia</l>
<l>Un dardo più mortifero, e più grave:</l>
<l>Forniva con quel colpo la battaglia</l>
<l>Se più basso feria l'acuta trave.</l>
<l>Passò di là dal porco empio, e selvaggio,</l>
<l>Insino à le medolle un grosso faggio.</l>
</lg>
<lg type="ottava">
<l>Mopso figliuol d'Ampico, e Sacerdote</l>
<l>D'Apollo, al ciel la voce alza, e l'aspetto.</l>
<l>Febo, se l'hostie mie sante, e devote</l>
<l>Commosser unqua il tuo pietoso affetto,</l>
<l>Concedi à queste mie supplici note,</l>
<l>Ch' io primo impiaghi à l' inimico il petto.</l>
<l>Dar cerca al prego effetto il chiaro Nume,</l>
<l>Ma v'è chi tronca al suo desir le piume.</l>
</lg>
<lg type="ottava">
<l>Come ha incoccato il Sacerdote il dardo,</l>
<l>E c' ha ben presa al suo ferir la mira,</l>
<l>Quanto può stende il braccio men gagliardo,</l>
<l>E più che può, co'l destro il nervo tira.</l>
<l>Lo stral del divin folgore men tardo</l>
<l>Volando freme, e à la sua gloria aspira.</l>
<l>Ma tolse nel valor la Dea di Delo</l>
<l>L'acuto ferro à l' innocente telo.</l>
</lg>
<lg type="ottava">
<l>Lo stral senza la punta il mostro giunge,</l>
<l>Per torgli l'alma, e haverne il premio crede,</l>
<l>E gli dà ne la fronte, ma no'l punge,</l>
<l>Che quel gli manca, onde forando fiede.</l>
<l>S'accresce l'ira al porco, e poco lunge</l>
<l>Eupalamon con più compagni vede,</l>
<l>Che fermi al varco stan co i ferri bassi,</l>
<l>Perche 'l nemico lor quindi non passi.</l>
</lg>
<lg type="ottava">
<l>Ne' lumi del Cinghiale arde, e risplende</l>
<l>L'ira, e dal cor profondo essala il foco.</l>
<l>Già contra i forti spiedi il corso stende,</l>
<l>Fremendo con grugnir superbo, e roco.</l>
<l>Et in un tempo istesso è offeso, e offende,</l>
<l>E al fin (mal grado lor) guadagna il loco.</l>
<l>È la lor forza à tanto horrore imbelle,</l>
<l>Ne può il ferro passar la dura pelle.</l>
</lg>
<lg type="ottava">
<l>Le zanne altero arruota, e d'ira freme,</l>
<l>E manda Eupalamon ferito in terra,</l>
<l>Poi fa, che Pelagon talmente geme,</l>
<l>Che non ha più à temer de la sua guerra.</l>
<l>Lo stesso horrore, e stratio il figlio teme</l>
<l>Ippocoonte, e al corso si disserra:</l>
<l>L'arriva il mostro, e 'l punge nel tallone,</l>
<l>E manda l'alma sua sciolta à Plutone.</l>
</lg>
<lg type="ottava">
<l>Se non havea Nestor l'occhio al suo scampo,</l>
<l>Non havria il terzo mai secolo scorto,</l>
<l>Non vedea mai d' intorno à Troia il campo,</l>
<l>Ma rimaneva in quella selva morto.</l>
<l>Andò il mostro crudel menando vampo</l>
<l>Contra Nestor fin da fanciullo accorto,</l>
<l>Ma saltò sopra un gran troncone à tempo,</l>
<l>Per non far torto al suo prefisso tempo.</l>
</lg>
<lg type="ottava">
<l>E bene à tempo vi si trovò sopra,</l>
<l>Che giunto il mostro il guarda empio, e si sforza</l>
<l>Di fargli anchora oltraggio, e irato adopra</l>
<l>Il dente altier ne l' innocente scorza.</l>
<l>Veduto poi, ch'ei perde il tempo, e l'opra,</l>
<l>Rivolge contra i can l' ira, e la forza,</l>
<l>Che gli son sempre al fianco, ma si lunge,</l>
<l>Che l' infelice zanna non vi aggiunge.</l>
</lg>
<lg type="ottava">
<l>Impetuoso il fier Cinghial gli assale,</l>
<l>E questo, e quel men destro azzanna, e uccide.</l>
<l>Infinito è il languor, ch'in aria sale</l>
<l>Di questo, e di quel can, che geme, e stride.</l>
<l>Con lo spiedo altre volte empio, e mortale</l>
<l>Orithia và ver le zanne homicide.</l>
<l>Ribatte il colpo il porco empio, e selvaggio,</l>
<l>E toglie al forte pugno il ferro, e 'l faggio.</l>
</lg>
<lg type="ottava">
<l>Corre poi sopra il suo nemico, e 'l parte</l>
<l>Co'l dente altier da genitali al petto,</l>
<l>E gli fà saltar fuor l'interna parte,</l>
<l>E morto il dona al sanguinoso letto.</l>
<l>I due fratei, che fra Mercurio, e Marte</l>
<l>Non haveano ancho il trasformato aspetto,</l>
<l>Gli eran con l'hasta in man tremuli à fianchi,</l>
<l>Su due destrier, via più che neve bianchi.</l>
</lg>
<lg type="ottava">
<l>E sarian forse stati i primi à torre</l>
<l>La vita, ò almeno il sangue al mostro altero,</l>
<l>Ma il folto bosco, ove il caval lor corre,</l>
<l>À l'hasta, e al corso lor rompe il sentiero.</l>
<l>Disposto è in tutto Telamon di porre</l>
<l>Il mostro in terra, e corre ardito, e fero,</l>
<l>Ma dà d' intoppo in un troncon coperto,</l>
<l>E cade, e perde il desiato merto.</l>
</lg>
<lg type="ottava">
<l>Ch' in quel, che Peleo il vuol alzar da terra,</l>
<l>La vergine Atalanta un dardo incocca,</l>
<l>E l'arco incurva, e poi la man risserra,</l>
<l>E fa del nervo libera la cocca.</l>
<l>L'ambitioso stral, come si sferra,</l>
<l>Conosce ben, ch' in van l'arco non scocca,</l>
<l>E certo di ferir batte le piuma,</l>
<l>E toglie il sangue à l' inimico lume.</l>
</lg>
<lg type="ottava">
<l>Il mostro, che forar si sente il ciglio,</l>
<l>Per la doglia improvisa il capo scuote,</l>
<l>S'aggira, e si dibatte, ne consiglio</l>
<l>Da gittar via lo stral ritrovar puote.</l>
<l>La vergine, che vede il pel vermiglio,</l>
<l>E girarsi il Cinghial con spesse ruote,</l>
<l>Gode, che l'arma sua primiera colse,</l>
<l>E prima al crudo verre il sangue tolse.</l>
</lg>
<lg type="ottava">
<l>Ne men s'allegra il giovane Signore</l>
<l>Di Calidonia, che primier s'accorse,</l>
<l>E mostrò primo il virginal valore</l>
<l>À suoi compagni, e 'l sangue, che fuor corse.</l>
<l>Ben n'havrai (disse) il meritato honore</l>
<l>Vedrai, ch' indarno il ciel quà non ti scorse.</l>
<l>Vermiglio à molti il volto invito rese,</l>
<l>Poi tutti al periglioso assalto accese.</l>
</lg>
<lg type="ottava">
<l>Si fan l'un l'altro core, e innanzi vanno</l>
<l>Contra la belva insidiosa, e truce,</l>
<l>E tutti al corpo suo cercan far danno</l>
<l>Da quella parte, ove perde la luce.</l>
<l>Ne però strada anchor ritrovar sanno</l>
<l>Da tor per sempre à lui l'aura, e la luce.</l>
<l>Percoton mille strai l' hirsuta veste,</l>
<l>Ma l'un l'altro impedisce, e non investe.</l>
</lg>
<lg type="ottava">
<l>Ecco contra il suo fato il corso affretta</l>
<l>Il glorioso, et infelice Alceo,</l>
<l>Et con ambe le mani alza una accetta,</l>
<l>E s'avicina al mostro horrendo, e reo.</l>
<l>Questa farà ben meglio la vendetta</l>
<l>Dice, che 'l dardo virginal non feo,</l>
<l>State à veder, se con quest'arme io 'l domo,</l>
<l>E se val più d'una donzella un' huomo.</l>
</lg>
<lg type="ottava">
<l>S'opponga pur Diana co'l suo scudo,</l>
<l>Difendalo se può da la mia forza,</l>
<l>C'hor hora il fo restar de l'alma ignudo,</l>
<l>E acquisto al mio valor l'hirsuta scorza.</l>
<l>Hor mentre di calare il colpo crudo</l>
<l>Co'l suo maggior potere Alceo si sforza,</l>
<l>Il porco contra lui si spinge, e serra,</l>
<l>E fa cadere in van la scure in terra.</l>
</lg>
<lg type="ottava">
<l>Co'l curvo dente in quella parte il fende,</l>
<l>Che 'l core, e i membri interni asconde, e copre.</l>
<l>La piaga l'infelice in terra stende,</l>
<l>E le parti secrete allarga, e scopre.</l>
<l>Hor mentre, ch'à quel Dio l'anima rende,</l>
<l>Che suol giudicio far de le nostre opre;</l>
<l>Peritoo ò vuol, che 'l porco empio l'azzanni,</l>
<l>Ó si vuol vendicar di tanti danni.</l>
</lg>
<lg type="ottava">
<l>Con l'hasta tridentata affretta il corso,</l>
<l>Dove s'è fatto forte il suo nemico,</l>
<l>Ma tosto pone al suo furore il morso</l>
<l>Teseo suo vero, e cordiale amico.</l>
<l>Dov'è gito (gli dice) il tuo discorso?</l>
<l>Hai tu perduto il tuo consiglio antico?</l>
<l>Non dee l'huom forte mai prender duello</l>
<l>Con animal di lui più forte, e fello.</l>
</lg>
<lg type="ottava">
<l>L'huom saggio dee (sia quanto vuol gagliardo)</l>
<l>Simil fere domar col proprio ingegno.</l>
<l>Con l'huom convien, che l'huom non sia codardo,</l>
<l>Se vuol salvare, ò guadagnare un regno.</l>
<l>Mentre, che 'l persuade aventa un dardo,</l>
<l>Che giunse à punto al destinato segno,</l>
<l>Ma non ferì il Cinghial, che d' ira acceso</l>
<l>Havea contra un gran veltro il corso preso.</l>
</lg>
<lg type="ottava">
<l>Gli salta il veltre intorno, e 'l mostro fero</l>
<l>Ovunque il can si volge, il capo gira.</l>
<l>L'ardito intanto, e forte cavaliero</l>
<l>De la prudente Athene un dardo tira;</l>
<l>E dato al segno destinato, e vero</l>
<l>Havrebbe, ù l'occhio havea presa la mira;</l>
<l>Ma il can s'oppose in quel, che'l braccio ei sciolse,</l>
<l>E salvò à lui la vita, e à se la tolse.</l>
</lg>
<lg type="ottava">
<l>L'ardito Meleagro havea più volte</l>
<l>Cercato d'investir, ma sempre in vano.	</l>
<l>Il moto del Cinghial, le piante folte</l>
<l>Sempre in van fergli uscir l'arme di mano.</l>
<l>Due diverse arme ultimamente tolte,</l>
<l>La prima vuol, ch' investa di lontano,</l>
<l>Obedisce ella, e fora, e prende albergo</l>
<l>Nel suo pur dianzi inviolabil tergo.</l>
</lg>
<lg type="ottava">
<l>Quando ei vide al Cinghial vermiglio il dosso,</l>
<l>E che punto dal duol s'aggira, e scuote,</l>
<l>Con l'altra arma, c' ha in man gli corre adosso,</l>
<l>E la sinistra parte gli percote.</l>
<l>Passa il superbo acciar la carne, e l'osso,</l>
<l>Ne il coraggioso cor resister puote.</l>
<l>Il porco mentre può, si duole, e langue,</l>
<l>Poi cade, e manda fuor la vita, e 'l sangue.</l>
</lg>
<lg type="ottava">
<l>Ogn'un con le parole, e con le ciglia</l>
<l>De le sue lodi al vincitor compiace.</l>
<l>Ogn'un s'allegra, e ogn'un si maraviglia</l>
<l>De l' animal, ch' in tanta terra giace.</l>
<l>Anchor temon toccarlo, pur vermiglia</l>
<l>Sicuro al fin ciascun l'arme sua face.</l>
<l>Ogn'un, se ben non ha la fera estinta,</l>
<l>Brama del sangue suo l'arme haver tinta.</l>
</lg>
<lg type="ottava">
<l>Ma più d'ogni altro al vincitor dà lode</l>
<l>La gratiosa vergine Atalanta.</l>
<l>L'acceso amante, che la mira, e ch'ode</l>
<l>La soave parola accorta, e santa,</l>
<l>Mentre stupito la vagheggia, e gode</l>
<l>Pon su'l capo al Cinghial del piè la pianta,</l>
<l>E con grata favella, e dolce vista</l>
<l>Sol la sua diva allegra, e gli altri attrista.</l>
</lg>
<lg type="ottava">
<l>Poi ch'è piaciuto à le superne stelle</l>
<l>Di dare effetto al mio nobil pensiero,</l>
<l>Si denno à me queste honorate, e belle</l>
<l>Spoglie, che fede poi faran del vero,</l>
<l>Io dico del Cinghial l' hirsuta pelle</l>
<l>Co'l capo anchor de le sue zanne altero,</l>
<l>Pur, perche 'l dardo tuo l' impiagò pria,</l>
<l>Vo teco compartir la gloria mia.</l>
</lg>
<lg type="ottava">
<l>Subito fa levar l'horrida spoglia,</l>
<l>E dandola co'l capo à la sua diva,</l>
<l>D'allegrezza empie lei, d' invidia, e doglia</l>
<l>Gli altri di Calidonia, che ne priva.</l>
<l>Dispiace à tutto 'l suo popol, che voglia</l>
<l>Del bel trofeo la sua patria nativa</l>
<l>Spogliar, per darlo à la Nonacria parte,</l>
<l>Che non havea ne la vittoria parte.</l>
</lg>
<lg type="ottava">
<l>Disse Plessippo à lei, ch' un de fratelli</l>
<l>Era d'Altea di Meleagro madre;</l>
<l>Non ti pensar de le honorate pelli</l>
<l>Le mura ornar del tuo Nonacrio padre,</l>
<l>Non creder, ben ch' i tuoi lucenti, e belli</l>
<l>Lumi, con le fattezze alme, e leggiadre</l>
<l>Habbian del mio nipote acceso il core,</l>
<l>Privar la patria mia di tanto honore.</l>
</lg>
<lg type="ottava">
<l>E contra i servi con gran furia vanne</l>
<l>De l'innocente giovane Tegea,</l>
<l>Che cura havean de le dannose zanne</l>
<l>Donate à lei dal gran figliuol d'Altea:</l>
<l>Le toglie lor per forza, e cura danne</l>
<l>Al suo fratel Tosseo, ch'appresso havea.</l>
<l>Per vendicar la vergine quell'onta</l>
<l>Stringe la spada, e 'l suo nemico affronta.</l>
</lg>
<lg type="ottava">
<l>Ma Meleagro altier, che 'l tutto scorse,</l>
<l>La consanguinità posta in oblio,</l>
<l>Vinto da l' ira minacciando corse,</l>
<l>E con lo spiedo ingiusto uccise il zio.</l>
<l>Poi del fratel piu giovane s'accorse,</l>
<l>Che contra gli venia crudele, e rio,</l>
<l>E fatto in tutto di pietà rubello</l>
<l>Lo stese morto appresso al suo fratello.</l>
</lg>
<lg type="ottava">
<l>Intanto Altea, che la vittoria intesa</l>
<l>Del figlio havea contra il nefando mostro,</l>
<l>Al tempio và di santo zelo accesa</l>
<l>Co'l grato don di gemme ornata, e d'ostro;</l>
<l>Et ode per la via quanto l' ha offesa</l>
<l>Quel, ch'ella già portò nel carnal chiostro:</l>
<l>Intende, che 'l figliuol da l' ira vinto</l>
<l>Ha l'uno, e l'altro suo fratello estinto.</l>
</lg>
<lg type="ottava">
<l>Compare in questo la bara funebre</l>
<l>Per gli occhi suoi troppo infelice obbietto.</l>
<l>Subito ella alza il grido muliebre,</l>
<l>Si straccia i crini, e si percote il petto.</l>
<l>Le donne sue come insensate, et ebre</l>
<l>Mostran vinte dal duol l'interno affetto;</l>
<l>Subito gittan via le vesti allegre,</l>
<l>E cangian le dorate in gonne negre.</l>
</lg>
<lg type="ottava">
<l>La madre un pezzo si consuma, e piange,</l>
<l>Come il fraterno amor ricerca, e vuole,</l>
<l>E si graffia le gote, e 'l capel frange,</l>
<l>E v'accompagna i gridi, e le parole.</l>
<l>Da l' ira vinta poi forza è, che cange</l>
<l>Il pianto in quel desio, ch'accender suole</l>
<l>Gl'irati à la vendetta, in quel desio,</l>
<l>Ch'ogni più santo amor manda in oblio.</l>
</lg>
<lg type="ottava">
<l>Vestito, c'hebbe Altea del carnal manto</l>
<l>Quel figlio, c'hor gli ha fatto il doppio scorno,</l>
<l>Pregò le Dee con verso humile, e santo,</l>
<l>Che volgon de le vite il fuso intorno,</l>
<l>Che le dovesser far palese quanto</l>
<l>Il suo picciol figliuol godrebbe il giorno.</l>
<l>Venner le tre sorelle al prego giusto,</l>
<l>E poser su le fiamme un verde arbusto.</l>
</lg>
<lg type="ottava">
<l>Volgendo il fuso poi l'avara palma</l>
<l>Disser. Tu, c'hoggi sei comparso al lume,</l>
<l>Sappi, che del tuo petto uscirà l'alma</l>
<l>Tosto, che 'l foco il ramo arda, e consume.</l>
<l>Tornar poi ne la patria eletta, et alma</l>
<l>Le Parche, e presta Altea lasciò le piume,</l>
<l>E con le mani inferme il tizzo strinse,</l>
<l>E poi d'acqua lo sparse, e 'l foco estinse.</l>
</lg>
<lg type="ottava">
<l>E come accorta ascose il fatal legno</l>
<l>Per conservarlo in un secreto loco.</l>
<l>Non era in tutto il Calidonio regno</l>
<l>Parte, che men temer dovesse il foco.</l>
<l>Hor si s'aviva in lei l' ira, e lo sdegno,</l>
<l>Che vi può la pietà materna poco.</l>
<l>Trova l'ascoso muro, e fuor ne tira</l>
<l>Il ramo, e accender fa l'infame pira.</l>
</lg>
<lg type="ottava">
<l>L'hasta al foco vuol dar, che l'alma chiude</l>
<l>Del figlio, ch' i fratei mandò sotterra,</l>
<l>Perche le membra sue di spirto ignude</l>
<l>Restino, e vengan poi cenere, e terra.</l>
<l>Tre volte con le man profane, e crude</l>
<l>Per gittarlo nel foco il ramo afferra,</l>
<l>E tre volte le vieta opra si indegna</l>
<l>Qualche poco d'amor, ch'anchor vi regna.</l>
</lg>
<lg type="ottava">
<l>Albergano la madre, e la sorella</l>
<l>Due diverse persone in un soggetto,</l>
<l>E movono in un core hor questa, hor quella</l>
<l>Quando il più pio, quando il più crudo affetto.</l>
<l>Et hor la voglia santa, hor la rubella</l>
<l>Cerca di dominare il dubbio petto.</l>
<l>Il core hor l'homicidio approva, hor vieta,</l>
<l>Secondo vince in lui l' ira, ò la pieta,</l>
</lg>
<lg type="ottava">
<l>Spesso il timor del suo futuro errore</l>
<l>Le fa di neve diventar la fronte,</l>
<l>La pingon poi di sangue, e di furore</l>
<l>L' incrudelito cor, gli sdegni, e l'onte.</l>
<l>Se 'l pianto secco vien dal troppo ardore,</l>
<l>Sorger si vede poi novella fonte.</l>
<l>Le pinge il viso hor l'odio, hora il cordoglio,</l>
<l>Questo d'affetto pio, quello d'orgoglio.</l>
</lg>
<lg type="ottava">
<l>Come talhor se la corrente, e 'l vento</l>
<l>Fan tra lor guerra à l'agitata nave,</l>
<l>Pria cede il legno à l'onda, e in un momento</l>
<l>S'arrende à la procella, ch'è più grave:</l>
<l>E in breve tempo cento volte, e cento</l>
<l>Hor l'onda, hor l'aura in suo dominio l'have:</l>
<l>Tal de l'afflitta Altea l'ambiguo ingegno</l>
<l>Hor vinta è da la pieta, hor da lo sdegno.</l>
</lg>
<lg type="ottava">
<l>Al fin la voglia più malvagia, e ria</l>
<l>Con più vigor le domina la mente,</l>
<l>Et empia vien per voler esser pia,</l>
<l>E placar de fratei le membra spente.</l>
<l>Già l'affetto materno in tutto oblia,</l>
<l>Et è miglior sorella, che parente.</l>
<l>Hor come vede il foco andare al cielo,</l>
<l>Cosi à la mente sua discopre il velo.</l>
</lg>
<lg type="ottava">
<l>Poi, ch'arsi i miei fratei da questo foco</l>
<l>Saranno, e ch' io vedrò cenere farne,</l>
<l>S'io posso il reo por nel medesmo loco,</l>
<l>Non debbo già senza vendetta andarne.</l>
<l>Dunque fia ben, se per placargli un poco,</l>
<l>Fò parte al rogo lor di quella carne,</l>
<l>Che quello spirto rio nasconde, e chiude,</l>
<l>C'hebbe contra di lor le man si crude.</l>
</lg>
<lg type="ottava">
<l>E con quel, c'havea in man celeste ramo,</l>
<l>Si volse à funerali altari, e disse.</l>
<l>Voi tre Dee de le pene eterne chiamo,</l>
<l>C'havete da punir le nostre risse,</l>
<l>Mentre l' inique essequie spedir bramo,</l>
<l>Tenete alquanto in me le luci fisse,</l>
<l>E date à la mia mano ardire, e forza,</l>
<l>Che doni à i fochi rei la fatal scorza.</l>
</lg>
<lg type="ottava">
<l>Fate me inferne Dee si ardita, e forte,</l>
<l>Ch'al foco ardisca dar la carne propia,</l>
<l>Che con la morte io vò placar la morte,</l>
<l>Et à l'essequie far d'essequie copia,</l>
<l>E poi, che 'l dà la mia perversa sorte,</l>
<l>Non voglio al fallo far del fallo inopia.</l>
<l>Per mille pianti raddoppiati, e mille</l>
<l>Questa fiamma crudel vò, che sfaville.</l>
</lg>
<lg type="ottava">
<l>Adunque il Re di Calidonia altero</l>
<l>De la vittoria andrà del crudo figlio?</l>
<l>E Testio il padre mio con manto nero</l>
<l>Basso havrà sempre, e lagrimoso il ciglio?</l>
<l>Meglio è, che l'uno, e l'altro provi il fero</l>
<l>De la sorte crudel funebre artiglio,</l>
<l>E vadan ambedui colmi di pianto</l>
<l>Havendo afflitto il core, oscuro il manto.</l>
</lg>
<lg type="ottava">
<l>Hor voi pur dianzi dal mortal sostegno</l>
<l>Sciolt' anime prendete il buon desio,</l>
<l>L'essequie, che vi compra hoggi il mio sdegno</l>
<l>Co'l sangue, e non con l'or del figliuol mio.</l>
<l>Ecco del ventre mio l' iniquo pegno,</l>
<l>La materna pietà posta in oblio,</l>
<l>Per la troppa barbarie, ch' in lui scorgo,</l>
<l>À divorare à queste fiamme io porgo.</l>
</lg>
<lg type="ottava">
<l>Oime, dunque havrò il cor tanto inhumano?</l>
<l>Dove mi lascio io trasportar da l'ira?</l>
<l>Perdonate fratelli à la mia mano,</l>
<l>Se da cotanta infamia si ritira.</l>
<l>Ben sà, che 'l face il suo delitto insano</l>
<l>Degno di perder l'aura, ond'ei respira:</l>
<l>Ma non le par ragion, ne giusta voglia,</l>
<l>Ch'io, che già il diedi al mondo,al mondo il toglia.</l>
</lg>
<lg type="ottava">
<l>Dunque ei di tanto error se n'andrà sciolto?</l>
<l>E senza i miei fratei godrà la luce?</l>
<l>Per la vittoria tumido nel volto ?</l>
<l>Per esser sol di Calidonia Duce ?</l>
<l>E 'l corpo vostro hor hor sarà sepolto</l>
<l>Nel rogo, che per voi s'accende, e luce?</l>
<l>E voi, per cui lo ciel più non si volve,</l>
<l>Giacerete fredd'ombre, e poca polve?</l>
</lg>
<lg type="ottava">
<l>Nò, muora pur lo scelerato, e cieco,</l>
<l>Muora per man de l' infelice madre,</l>
<l>E la ruina de la patria seco</l>
<l>Tiri, con la speranza alta del padre.</l>
<l>Vada pur à goder lo Stigio speco,</l>
<l>Et lasci il regno in vesti oscure, et adre.</l>
<l>Misera, che vuoi far? chi ti trasporta?</l>
<l>La materna pietà dunque è in te morta?</l>
</lg>
<lg type="ottava">
<l>Dunque empia madre à mente non ti torna</l>
<l>Quanto per lui sofferto il tuo seno have?</l>
<l>Che nove volte rinovò le corna</l>
<l>Delia, mentre egli il sen ti fece grave.</l>
<l>Dunque da tanto mal non ti distorna</l>
<l>L'età sua pueril, già si soave?</l>
<l>Dunque il tuo cor colui d'arder non teme,</l>
<l>In cui del regno suo fondò la speme?</l>
</lg>
<lg type="ottava">
<l>Piacesse à gli alti Dei, che nei prim'anni,</l>
<l>Quando questo troncon fu dato al foco,</l>
<l>Visto havessi di te gli ultimi danni</l>
<l>Quei, che temo vedere in questo loco.</l>
<l>Che lasciato havess'io battere i vanni</l>
<l>Al lume, che n'havea già roso un poco.</l>
<l>Tu vivi per mio don, ch' io l' ho sofferto,</l>
<l>Ma muori, se morrai, per lo tuo merto.</l>
</lg>
<lg type="ottava">
<l>L'alma havesti da me la prima volta,</l>
<l>Quando co'l parto mio t'offersi al lume:</l>
<l>L'altra, quando fu poi la verga tolta</l>
<l>Al foco, e ch'io lasciai per te le piume.</l>
<l>Hor se' l'alma io ti toglio, e vò che sciolta</l>
<l>Dal suo mortal vada al tartareo fiume,</l>
<l>Se tu se' ingrato, ingiusta io già non sono,</l>
<l>Se l'havesti da me due volte in dono.</l>
</lg>
<lg type="ottava">
<l>Rendi homai disleal l'anima, rendi,</l>
<l>E tu Parca crudel tronca lo stame.</l>
<l>Ah madre iniqua, e ria, che fare intendi?</l>
<l>Vuoi diventar per tal vendetta infame?</l>
<l>Non vedi tu, quanto te stessa offendi,</l>
<l>Se sciogli al figlio il suo vital legame?</l>
<l>Misera il veggo, ah quanto è il mio cordoglio,</l>
<l>Che vò, e non posso; e poi posso, e non voglio.</l>
</lg>
<lg type="ottava">
<l>Pria le fraterne piaghe, e l'empia morte,</l>
<l>Si fanno innanzi al mio vedere interno</l>
<l>E l' ira in me risuscitan si forte,</l>
<l>Che vuol, ch' io doni il mio figlio à l'inferno:</l>
<l>Ma rende al rio pensier la man non forte</l>
<l>De l' infamia il timor, l'amor materno:</l>
<l>E mentre dice ogn'un le ragion sue,</l>
<l>Io mi consumo, e vivomi intra due.</l>
</lg>
<lg type="ottava">
<l>Ma voi, per maggior mia noia, e tormento</l>
<l>Cari fratei n'havrete al fin la palma,</l>
<l>E forse havrò dapoi tant' ardimento,</l>
<l>Ch'anch' io lasciar vorrò l'humana salma.</l>
<l>Per fare ogn'un di voi di me contento,</l>
<l>Vò far, che segua voi la sua trist'alma.</l>
<l>Con questo dir volse à le fiamme il tergo,</l>
<l>E diede in mezzo al foco al tizzo albergo.</l>
</lg>
<lg type="ottava">
<l>Ó diede, ò parve pur, che per la doglia</l>
<l>Sentendo il foco un strido il ramo desse,</l>
<l>Ma la fiamma empia fe contra sua voglia</l>
<l>Poi che non potè far, che non l'ardesse.</l>
<l>Sentì il figlio d'Eneo l'humana spoglia</l>
<l>(Benche lontan da quelle fiamme stesse)</l>
<l>Ardere, e sentì anchor l' interno petto</l>
<l>Esser da foco occulto arso é et infetto.</l>
</lg>
<lg type="ottava">
<l>Non sà già la cagion del troppo ardente</l>
<l>Dolor, che dentro gli consuma il core,</l>
<l>Pur co'l valor de l'animosa mente</l>
<l>Si sforza superar l'aspro dolore.</l>
<l>S' attrista bene assai, che si vilmente</l>
<l>Senza far guerra, e senza sangue more.</l>
<l>Alceo chiama felice, e ogni altro Duce</l>
<l>Cui tolse il rio Cinghial l'aura, e la luce.</l>
</lg>
<lg type="ottava">
<l>Chiama vinto dal duolo il padre anticho,</l>
<l>Ogni fratello chiama, ogni sorella,</l>
<l>La compagna del letto, il fido amico,</l>
<l>E più d'ognun la madre ingiusta, e fella.</l>
<l>Il foco ad ambedui crudo nemico</l>
<l>Distrugge Meleagro, e la facella.</l>
<l>E del ramo, e de l' huom fu il viver corto,</l>
<l>Ch'un restò poca polve, e l'altro morto.</l>
</lg>
<lg type="ottava">
<l>Giace l'alta città, piangon le mura,</l>
<l>Versan le torri altere in copia il pianto,</l>
<l>La giovenile età, l'età matura,</l>
<l>La nobiltà, la plebe hà nero il manto.</l>
<l>De le donne più pie la turba oscura</l>
<l>Fa gir le strida al regno eterno, e santo:</l>
<l>Batton le mani, e 'l sen, straccian le chiome,</l>
<l>Chiamando spesso in van l'amato nome.</l>
</lg>
<lg type="ottava">
<l>Il vecchio Re con grido afflitto, e lasso</l>
<l>Biasma i troppi anni suoi, sua trista sorte,</l>
<l>Che deve un suo figliuol chiuder nel sasso,</l>
<l>Ch'era in si verde età si saggio, e forte.</l>
<l>Altea, ch'al comun pianto hà volto il passo,</l>
<l>E sà, ch'essa è cagion de la sua morte,</l>
<l>Alza la man, che diede il figlio à Pluto,</l>
<l>E piaga il tristo cor co'l ferro acuto.</l>
</lg>
<lg type="ottava">
<l>S'io cento lingue havessi, e cento petti,</l>
<l>E volto in mio favor tutto Helicona,</l>
<l>E cento de i più rari alti intelletti,</l>
<l>Ch' in capo mai d'allor portar corona;</l>
<l>Non potrei dire i dolorosi affetti,</l>
<l>Onde l'alta città tutta risuona</l>
<l>D'huomini, di matrone, e di donzelle,</l>
<l>Ma più de le mestissime sorelle.</l>
</lg>
<lg type="ottava">
<l>Deposto il gesto regio, il regio fine,</l>
<l>Si danno in preda à ogni atto indegno, e insano.</l>
<l>Fanno oltraggio al bel viso, à l'aureo crine,</l>
<l>E percotonsi il petto, e mano à mano:</l>
<l>E stando sopra lui piegate, e chine</l>
<l>Chiaman sovente il nome amato in vano.</l>
<l>E mentre il corpo in cener non si sface,</l>
<l>Gli son tutte d' intorno ovunque giace.</l>
</lg>
<lg type="ottava">
<l>À pena il colpo in cener si risolve,</l>
<l>Che 'l vaso à gara prendon, che la serra,</l>
<l>E al petto stringon la funebre polve,</l>
<l>Mentre, che 'l loco pio non la sotterra.</l>
<l>Ma come il sasso poi gelido involve</l>
<l>Le membra trasformate in poca terra,</l>
<l>Da lor le strida, i moti, e 'l pianto impetra</l>
<l>Lo scritto nome, e la notata pietra.</l>
</lg>
<lg type="ottava">
<l>Poi ch'à la Dea di Delo offesa parve</l>
<l>D'esser contra d'Eneo sfogata à pieno,</l>
<l>Fè, che la piuma à le sorelle apparve</l>
<l>Del morto, e n'ornò lor le braccia, e 'l seno.</l>
<l>E fatta ogn'una augel subito sparve,</l>
<l>Et allentò per l'aria à i vanni il freno.</l>
<l>Tutte à un tratto lasciar l'human splendore</l>
<l>Da la nuora d'Almena, e Gorge in fuore.</l>
</lg>
<lg type="ottava">
<l>L'augel, che Meleagride s'appella,</l>
<l>Dal fratel Maleagro hà preso il nome.</l>
<l>Risplende assai la sua penna novella,</l>
<l>Che leva al ciel le sue terrene some.</l>
<l>Ch'è vaga, varia, colorata, e bella,</l>
<l>Et hà la cresta in vece de le chiome.</l>
<l>Di spetie di gallina è rara, e nova,</l>
<l>Benche come il fagian dipinge l'ova.</l>
</lg>
<lg type="ottava">
<l>Come hebbe Teseo visto il Cinghial morto,</l>
<l>Mostrato il suo buon cor commiato prese,</l>
<l>Ne si trovò presente al danno, e al torto,</l>
<l>Onde la cruda madre il figlio offese.</l>
<l>Per ritrovarsi in breve al patrio porto</l>
<l>Per altro suo disegno il camin prese,</l>
<l>Bench'Acheloo, c'havea la sua contrada</l>
<l>Tutta allagata, gl' impedì la strada.</l>
</lg>
<lg type="ottava">
<l>Vede Acheloo (lo Dio proprio del fiume)</l>
<l>Che 'l cavalier d'Athene è giunto al passo,</l>
<l>E se scorge huomo, ò legno, intende il lume</l>
<l>Per poter por nell'altra ripa il passo.</l>
<l>Allhor temendo il grato, e amico Nume,</l>
<l>Che no'l dia l'onda al regno oscuro, e basso,</l>
<l>Cortese, e pio se gli fa incontra, e vede,</l>
<l>Se può con questo suo fermargli il piede.</l>
</lg>
<lg type="ottava">
<l>Non ti fidar guerrier Cecropio à l'onde,</l>
<l>Che sforzan troppo rapide le navi,</l>
<l>Et c'han portate al mar le proprie sponde,</l>
<l>Con l'elevate lor superbe travi.</l>
<l>Ogni tetto vicino, ogni alta fronde</l>
<l>Con le parti, c'havean più dure, e gravi,</l>
<l>E con gli armenti stessi, e co i pastori</l>
<l>Tutti hò visti portarne in grembo à Dori.</l>
<l>Ne al can, ne à gli altri bruti il nuoto valse,</l>
<l>Non giovò à l'huomo il suo saggio discorso.</l>
<l>Tanti ne fur donati à l'onde salse,</l>
<l>Quanti rapinne il furioso corso.</l>
<l>Se del consiglio altrui giamai ti calse,</l>
<l>Metti guerriero al tuo desire il morso.</l>
<l>Mentre l'onda và fuor del proprio lido,</l>
<l>Piacciati, ch' io t'alberghi entro al mio nido.</l>
</lg>
<lg type="ottava">
<l>Per fuggir il guerrier tanto periglio,</l>
<l>Per farsi grato à quel, che 'l persuade,</l>
<l>Lieto rispose, al tuo parer m'appiglio,</l>
<l>Mentre che l'onda tua si fiera cade.</l>
<l>Accetto la tua casa, e 'l tuo consiglio,</l>
<l>Fin che sicure sian l'ondose strade.</l>
<l>Per mano il fiume il prende, e 'l mena seco</l>
<l>Dentro al suo cavernoso humido speco.</l>
</lg>
<lg type="ottava">
<l>Entran d'una in un'altra le spelonche,</l>
<l>Dove l'altero Dio si posa, e chiude.</l>
<l>Comparton tutto il ciel diverse conche,</l>
<l>Che 'l tufo adornan cavernoso, e rude.</l>
<l>Le gocce altre continue, et altre tronche</l>
<l>Van per diversi rivi à la palude:</l>
<l>E da cento antri, e cento senza lume</l>
<l>S'uniscon l'onde in un, che fanno il fiume.</l>
</lg>
<lg type="ottava">
<l>Lieto il cortese Dio di tanto Duce,</l>
<l>Con ogni studio ad honorarlo intende.</l>
<l>Però con tutti i suoi Teseo conduce,</l>
<l>Dove ne l'antro suo più il giorno splende,</l>
<l>Che l'occhio, onde una stanza have la luce,</l>
<l>Verso infinito mar lo sguardo stende.</l>
<l>Quivi spiegar con volto honesto, e chino</l>
<l>Le Ninfe su la mensa il bianco lino.</l>
</lg>
<lg type="ottava">
<l>Comparser le vivande, e 'l Nume accorto</l>
<l>Fece à la mensa pria seder Teseo,</l>
<l>Poi Peritoo con Lelege, ne torto</l>
<l>Del loco ne à la etàé al grado feo.</l>
<l>Poi che dier loro il debito conforto</l>
<l>Co'l raro cibo il più dolce Lieo,</l>
<l>Venne il guerrier d'Athene à caso à dare</l>
<l>L'occhio in mezzo al balcon, che guarda 'l mare.</l>
</lg>
<lg type="ottava">
<l>E levandosi alquanto alto dal seggio,</l>
<l>Il braccio verso il mar tese, e la mano,</l>
<l>Di gratia (disse poi) Signor ti chieggio,</l>
<l>Che per tua cortesia mi faccl piano</l>
<l>Il nome di quell' isola, ch' io veggio,</l>
<l>Che mi par molto grande di lontano.</l>
<l>Per farlo allhor lo Dio restar contento</l>
<l>Fè risonare il ciel di quest'accento.</l>
</lg>
<lg type="ottava">
<l>Un sol luogo non è, come ti credi,</l>
<l>Di molto l'occhio, Teseo s'inganna,</l>
<l>Che quelle son cinque isole, che vedi,</l>
<l>Ma la distanza il tuo vedere appanna.</l>
<l>Hor poi che, tua mercè, qui meco siedi,</l>
<l>Et ogni prudent' huom l'otio condanna,</l>
<l>Ti vò contar l'origine, onde nacque</l>
<l>Ciascuna di quell'isole in quest'acque.</l>
</lg>
<lg type="ottava">
<l>Quelle Naiade fur di più d'un fonte,</l>
<l>Antico tributario del mio fiume,</l>
<l>Ch'à dieci tori già rupper la fronte,</l>
<l>E quei diero à l'altare, e al santo lume.</l>
<l>De la selva gli Dei tutti, e del monte</l>
<l>Furo invitati, e ogni altro agreste Nume</l>
<l>Al prandio, al ballo, et à l'officio pio,</l>
<l>Sol' io scordato fui, ch'era il lor Dio.</l>
</lg>
<lg type="ottava">
<l>Io, che 'l disprezzo mio chiaro conosco,</l>
<l>Più che non fei giamai, m'ingrosso, e sdegno,</l>
<l>E d'ira, e di furor gonfio, e di tosco,</l>
<l>Non sol levo al terren la biada, e 'l legno;</l>
<l>Ma toglio il campo al campo, e 'l bosco al bosco,</l>
<l>E gli spingo per forza al suo regno:</l>
<l>Vi scaccio anchor, dimessa ogni pietate,</l>
<l>Co i proprij lochi lor le Ninfe ingrate.</l>
</lg>
<lg type="ottava">
<l>Le dono à pena al mare, e à me le toglio,</l>
<l>Che l'onda salsa al mio voler risponde,</l>
<l>E tanto face il suo co'l nostro orgoglio,</l>
<l>Che diamo à quel terren novelle sponde.</l>
<l>E divedendo l'un da l'altro scoglio,</l>
<l>Formiam le cinque Echinade sù l'onde,</l>
<l>Che quelle fur, ch'al sacrificio loro</l>
<l>Negaro al nostro altar l' incenso, e 'l toro.</l>
</lg>
<lg type="ottava">
<l>Ma l'isola, ch'alquanto è lor distante,</l>
<l>Non fu da l'ira mia donata à l'acque,</l>
<l>Ma ben dal troppo crudo Hippodamante,</l>
<l>Di cui la sventurata donna nacque.</l>
<l>Già il suo leggiadro, anzi divin sembiante</l>
<l>Tanto à le luci mie cupide piacque,</l>
<l>Ch'ignuda entro al mio letto haver la volsi,</l>
<l>E 'l bel nome di vergine le tolsi.</l>
</lg>
<lg type="ottava">
<l>Perimele di lei fu il proprio nome,</l>
<l>Hor subito, che 'l padre empio s'accorse</l>
<l>Del fallo suo, la prese per le chiome,</l>
<l>E su quel monte strascinolla, e corse.</l>
<l>Scagliando poi le non più grate some</l>
<l>Dal ruinoso scoglio al mar le porse.</l>
<l>Io corsi, e d'aiutar cercai il suo nuoto,</l>
<l>E dissi al Re del mar fido, e devoto.</l>
</lg>
<lg type="ottava">
<l>Fratello altier di Giove, à cui la sorte</l>
<l>Diede il tridente in man, che regge il mare,</l>
<l>Onde noi Dei de l'onde erranti, e torte,</l>
<l>Tributo ti sogliam perpetuo dare;</l>
<l>Salva questa fanciulla da la morte,</l>
<l>Ch'io fei per troppo amor per forza errare:</l>
<l>Se 'l dritto mio maggior mai ti rendei,</l>
<l>Mostrati grato à me, pietoso à lei.</l>
</lg>
<lg type="ottava">
<l>Poi che l'ha tolto il core empio paterno</l>
<l>D'albergar più ne la terrena riva,</l>
<l>Tu, che di tanto mar tieni il governo,</l>
<l>Non far, che sia nel sal d'albergo priva.</l>
<l>Falla nel tuo gran regno un loco eterno,</l>
<l>Si che la sua memoria almen sia viva.</l>
<l>Piegò Nettuno il volto al prego fido,</l>
<l>E fe tremar d'intorno il mare, e 'l lido.</l>
</lg>
<lg type="ottava">
<l>Il gran romor, che più crudel minaccia,</l>
<l>Le dà maggior timor, maggior sospetto,</l>
<l>Pur si sostien co'l nuoto in su le braccia,</l>
<l>Per non gire à trovar de l'onde il letto.</l>
<l>Anch' io, perche dal mar vinta non giaccia,</l>
<l>Con man sostegno il palpitante petto.</l>
<l>E ogni hor mi par sentir con più furore</l>
<l>Battere à l' infelice il polso, e 'l core.</l>
</lg>
<lg type="ottava">
<l>Mentre per salvar lei pongo ogni cura,</l>
<l>Mi par più non sentir carne, ma pietra,</l>
<l>E che 'l bel corpo ogn'hor via più s'indura,</l>
<l>E ch'ogni membro suo cresce, e s' impetra.</l>
<l>Tal, che l'intellettiva alma natura</l>
<l>Di formarsi una nova isola impetra.</l>
<l>Fatta al fin larga, et alta, e di più pondo,</l>
<l>Co'l piede andò à trovar del mare il fondo.</l>
</lg>
<lg type="ottava">
<l>Poi c'hebbe cosi detto il sacro fonte,</l>
<l>E mostrando pietà nel volto tacque.</l>
<l>Ogn'un devoto al mar drizzò la fronte,</l>
<l>E venerò di cor lo Dio de l'acque.</l>
<l>Sol disprezzò le maraviglie conte</l>
<l>Quel, che fratel de rei centauri nacque;</l>
<l>Ne creder volle à le cangiate forme,</l>
<l>Se ben più d'un fratel vide biforme.</l>
</lg>
<lg type="ottava">
<l>La stirpe, ch'à schernir Peritoo sforza,</l>
<l>Non men gli Dei del suo padre Issione,</l>
<l>Fè, che (disse) Acheloo troppo gran forza</l>
<l>Doni al fratel di Giove, e di Plutone,</l>
<l>Se vuoi, che possa altrui cangiar la scorza,</l>
<l>E donar altre forme à le persone.</l>
<l>E 'l modo, e 'l riso, e 'l mover de le ciglia</l>
<l>Empiè ogn'un di terrore, e maraviglia.</l>
</lg>
<lg type="ottava">
<l>Sdegnossi il fiume entro al suo core alquanto,</l>
<l>Ma non ne diè già ne la fronte aviso,</l>
<l>Che cercando honorar Teseo più santo,</l>
<l>Sofferse dal suo amico esser deriso.</l>
<l>C'havrebbe forse à lui per mostrar quanto</l>
<l>Far puote un Dio, cangiato il senno, e 'l viso,</l>
<l>Ma Lelege, più vecchio, e al ciel più fido</l>
<l>Cercò l'empio far pio con questo grido.</l>
</lg>
<lg type="ottava">
<l>Del ciel la forza ogni potenza eccede,</l>
<l>Ciò, che voglion gli Dei, Peritoo, fassi.</l>
<l>E poco ha fido il cor colui, che crede,</l>
<l>Che non posson cangiar in piante, e 'n sassi.</l>
<l>E per farti di ciò più certa fede</l>
<l>Sappi, ch'un'alta quercia in Frigia stassi,</l>
<l>Ch'appresso ad una tiglia i rami suoi</l>
<l>Stende, c'huomini fur', come hor siam noi.</l>
</lg>
<lg type="ottava">
<l>Oltre la tiglia è l'arbor de le ghiande,</l>
<l>Dove la forma à due già fu cangiata.</l>
<l>V'è un'altra maraviglia non men grande,</l>
<l>Una palude in un momento nata.</l>
<l>Ú la Folice, e 'l Mergo hor l'ali spande,</l>
<l>E già fu fertil terra, et abitata.</l>
<l>Mi vi mandò mio padre, e vidi, e intesi</l>
<l>Quel, che per ben comun vien, ch' io palesi.</l>
</lg>
<lg type="ottava">
<l>Lascia il Signor celeste un giorno il cielo</l>
<l>Per voler fare esperlenza in terra,</l>
<l>Se l'huom ver la pietate acceso ha il zelo,</l>
<l>Ó s'à la caritate il passo serra.</l>
<l>E preso d'huom mortal l'aspetto, e 'l pelo,</l>
<l>Ne l'Asia in Frigia co'l figliuol s'atterra.</l>
<l>E mostrano cercando à l'altrui porte,</l>
<l>Ch'impoveriti sian da l'empia sorte.</l>
</lg>
<lg type="ottava">
<l>Poco à Mercurio l'eloquentia giova</l>
<l>Nel raccontar la lor fortuna adversa:</l>
<l>À mille, e mille porte si fa prova,</l>
<l>Per tutto la pietà trovan dispersa.</l>
<l>Ne fra mille, e mille huomini si trova</l>
<l>Un, che non habbia l'alma empia, e perversa.</l>
<l>Ogn'un nega al lor vetro, et al lor sacco</l>
<l>(Benche n'abondi assai) Cerere, e Bacco.</l>
</lg>
<lg type="ottava">
<l>Al fine ad una picciola capanna</l>
<l>L'ascoso Re del ciel co'l figlio arriva,</l>
<l>La qual di paglia, e di palustre canna</l>
<l>E da lati, e di sopra si copriva.</l>
<l>Quivi scoprendo il duol, che 'l core affanna</l>
<l>La vera carità ritrovar viva,</l>
<l>Fur da Fileno, e Baucide raccolti,</l>
<l>Ch'eran consorti già molti anni, e molti.</l>
</lg>
<lg type="ottava">
<l>Da lor la povertà, ch'ogn'uno abhorre,</l>
<l>Con lieto, e santo cor sofferta fue,</l>
<l>Di quel, che manca l'un, l'altro soccorre,</l>
<l>E giova à due con le fatiche sue.</l>
<l>Servi, e Signor cercar lì non occorre,</l>
<l>Tutta la casa lor non son, che due.</l>
<l>Quel, che comincia l'un, l'altro al fin manda,</l>
<l>E da due s'obedisce, e si comanda.</l>
</lg>
<lg type="ottava">
<l>Come poser gli Dei lì dentro il piede,</l>
<l>L'antico Filemon cortese, e saggio,</l>
<l>Che i peregrini affaticati vede</l>
<l>Non da gli affanni sol, ma dal viaggio,</l>
<l>Per ciaschedun di lor porta una sede</l>
<l>D'un mal disposto, e ben tarlato faggio.</l>
<l>Tosto sopra vi pon l'accorta moglie</l>
<l>Per fargli riposar due vecchie spoglie.</l>
</lg>
<lg type="ottava">
<l>Prende la vecchia poi l'aride legna,</l>
<l>E inginocchion desta il carbone, e 'l foco,</l>
<l>E fà, che l'un troncon l'altro sostegna,</l>
<l>Ma in modo, ch'à la fiamma habbia à dar loco.</l>
<l>Nel carbon vivo poi mandar s' ingegna</l>
<l>Lo spirto unito suo senile, e poco,</l>
<l>Perche co'l suo vigor la frasca accende,</l>
<l>E risoluto in fiamma arda, e risplende.</l>
</lg>
<lg type="ottava">
<l>Un picciol rame concavo indi appende</l>
<l>À la fuliginosa atra catena,</l>
<l>Pien d'una pura fonte, dove intende</l>
<l>Di far bollir la rusticana cena.</l>
<l>Nel picciol horto intanto il vecchio prende</l>
<l>Di molte herbe opportune ogni man piena,</l>
<l>E le porge à la moglie, e anch'ei s'adopra,</l>
<l>Perch'ogni erba si purghi, e ponga in opra.</l>
</lg>
<lg type="ottava">
<l>Quell'herbe, che vuol por, sceglie la moglie</l>
<l>À cocer per la cena, e l'apparecchia.</l>
<l>Filemone il radicchio in un raccoglie</l>
<l>Con la sinistra man debile, e vecchia.</l>
<l>La destra co'l coltel taglia le foglie,</l>
<l>E dalle assai minute ad una secchia,</l>
<l>E le lascia purgar ne l'onde chiare,</l>
<l>Perche poi nel mangiar sian meno amare.</l>
</lg>
<lg type="ottava">
<l>Prende poi il vecchio la bicorne forca,</l>
<l>E và, dove gliè d'huopo, e 'l capo leva,</l>
<l>E guarda in alto, et uno uncino inforca,</l>
<l>Ch'una spalla di porco alto teneva.</l>
<l>Dal fumo, e da la polve oscura, e sporca</l>
<l>La prende, e co'l coltel, ch'à lato haveva,</l>
<l>Ne taglia, e purga una mezzana fetta,</l>
<l>E dalla al rame poi purgata, e netta.</l>
</lg>
<lg type="ottava">
<l>Perche non paia à lor lungo il soggiorno,</l>
<l>Tal volta scioglie à la sua lingua il nido,</l>
<l>E và passando l'otioso giorno</l>
<l>Con rustiche sentenze, e rozzo modo.</l>
<l>V'era un gran vaso lavorato al torno</l>
<l>Di faggio, ch'appiccato era ad un chiodo;</l>
<l>L'empie poi, che la vecchia l'hà ben netto,</l>
<l>D'acqua, c'havea scaldata à questo effetto.</l>
</lg>
<lg type="ottava">
<l>La porta à forestieri, e lor rimembra,</l>
<l>Che giungendo à l'albergo il viandante,</l>
<l>Dee tal volta lavar le stanche membra,</l>
<l>E ristorar l'affaticate piante.</l>
<l>Questa à gli Dei ben carità rassembra</l>
<l>D'anime veramente elette, e sante.</l>
<l>Accettano il cortese almo costume,</l>
<l>Indi entran ne le lor povere piume.</l>
</lg>
<lg type="ottava">
<l>Nel letto di secc'herba di palude,</l>
<l>Che di salce havea i pie, l'asse, e le sponde,</l>
<l>Vanno à posar gli Dei le membra ignude,</l>
<l>Su'l posto bianco lin sopra la fronde.</l>
<l>Fra le due tele alquanto grosse, e crude,</l>
<l>Ma di bucato, il lor corpo s'asconde.</l>
<l>Copre la tela poi d'una vil vesta,</l>
<l>Ch'usavan porvi il giorno de la festa.</l>
</lg>
<lg type="ottava">
<l>Pon la succinta vecchia il desco intanto,</l>
<l>Che posa su tre gambe male intese,</l>
<l>E 'l terzo piede have ineguale alquanto,</l>
<l>Benche un rotto piattello eguale il rese.</l>
<l>Fatta la mensa egual di lino un manto</l>
<l>Bianco, ma rotto alquanto, vi distese:</l>
<l>Con le man poi, ver la pietà non scarse,</l>
<l>Di menta, e varij fior tutta la sparse.</l>
</lg>
<lg type="ottava">
<l>Due vasi havea di terra cotta, e dura,</l>
<l>Da ber l'un novo in tutto, e l'altro usato,</l>
<l>Gli lava con la fonte fresca, e pura,</l>
<l>E pon la miglior coppa da quel lato,</l>
<l>Nel qual dovean ristoro à la natura</l>
<l>Dar gli hosti, che già il letto havean lasciato,</l>
<l>E per ridirlo à l'alme alte, e divine</l>
<l>Volean del loro amor, vedere il fine.</l>
</lg>
<lg type="ottava">
<l>In una stretta rete l' insalata</l>
<l>Il vecchio pon, che 'l fonte anchor bevea,</l>
<l>La qual se ben minuta era tagliata,</l>
<l>Non però de la maglia uscir potea.</l>
<l>Come ve l'hebbe dentro avviluppata,</l>
<l>Alzò la destra man, che 'l lin tenea,</l>
<l>E non lasciò di raddoppiar le scosse,</l>
<l>Che 'l bevuto liquor fuor non ne fosse.</l>
</lg>
<lg type="ottava">
<l>Lascia indi in una conca ampia, e profonda</l>
<l>L'herba cader, che da la rete suolve,</l>
<l>Poi di Palla il liquor fa, che v'abonda</l>
<l>Co'l mar ridotto in sasso, e dopo in polve.</l>
<l>Con due coltelli poi fa, ch'ogni fronda</l>
<l>Hà l'olio, e 'l sal, che vuol, tanto la volve.</l>
<l>Vi sparge poi del trasformato vino,</l>
<l>Che fortissimo havea sopra il camino.</l>
</lg>
<lg type="ottava">
<l>Fatte lavare in un catin le mani</l>
<l>À gli hosti accorti, à mensa ambi gli chiede,</l>
<l>E con accenti in un rozzi, et humani</l>
<l>Presenta lor la più honorata sede.</l>
<l>E i lini dona lor men rozzi, et strani,</l>
<l>Qual gli può dar lo stato, ch'ei possiede.</l>
<l>Benche non si può dir, che in questo manchi,</l>
<l>Che se son rozzi, e grossi, almen son bianchi.</l>
</lg>
<lg type="ottava">
<l>Chiaman grati gli Dei la santa vecchia,</l>
<l>Che voglia anch'ella homai gustar la cena,</l>
<l>Grat'ella al grido lor porge l'orecchia,</l>
<l>E la fronte senil lieta, e serena.</l>
<l>Pur di privare innanzi s'apparecchia</l>
<l>La pentola de cibi, ond'ella è piena:</l>
<l>Ma fa quattro ova pria le seconde esche,</l>
<l>Ch'erano in uno instante calde, e fresche.</l>
</lg>
<lg type="ottava">
<l>Prende dell'herba anch'ella, e vuol gustarne,</l>
<l>E mangia un poco, indi à servir s' invia,</l>
<l>E và per l'herbe cotte, e per la carne,</l>
<l>S'asside al fin anch'ella in compagnia.</l>
<l>In quanto al vin può sol del novo darne</l>
<l>La non trovata altrove cortesia,</l>
<l>Pur tutto quel, ch'è in casa, allegri danno</l>
<l>Con quel modo miglior, che ponno, e sanno.</l>
</lg>
<lg type="ottava">
<l>Porta il buon vecchio à la seconda mensa</l>
<l>Co i frutti il latte condensato, e duro,</l>
<l>L'oliva, il pomo, il pero, e ciò, che pensa</l>
<l>Di trovar dentro al suo povero muro;</l>
<l>E spoglia la sua rustica dispensa</l>
<l>Di cio, che v'è più dolce, e più maturo.</l>
<l>Giove per la pietà, che veduto have,</l>
<l>Non trovò mai l'Ambrosia si soave.</l>
</lg>
<lg type="ottava">
<l>Ma sopra ogni altro frutto più gradito</l>
<l>Fu il volto allegro, e 'l non bugiardo amore.</l>
<l>E benche fosse povero il convito,</l>
<l>Non fu la volontà povera, e 'l core.</l>
<l>Ma quel, che la consorte co'l marito</l>
<l>Empiè di maraviglia, e di stupore,</l>
<l>Fù il vin, ch'à ritornar più non vi s'hebbe,</l>
<l>E più che se ne bevve, più ne crebbe.</l>
</lg>
<lg type="ottava">
<l>Come veggon da se crescere il vino,</l>
<l>Per l'alta novità timidi alquanto,</l>
<l>Mandan co'l volto, e co'l ginocchio chino</l>
<l>Subito preghi al regno eterno, e santo,</l>
<l>Consiglian poi, ch'al culto alto, e divino</l>
<l>Denno la forma alzar del carnal manto,</l>
<l>E satisfar d'un sacrificio pio</l>
<l>Al sempiterno, e glorioso Dio.</l>
</lg>
<lg type="ottava">
<l>Facea custodia al lor povero tetto</l>
<l>Un papero, che sol s'havean serbato,</l>
<l>E pensar darlo al regno alto, et eletto, </l>
<l>Non havendo holocausto più pregiato.</l>
<l>Ma l'augel per lo lor picciol ricetto</l>
<l>Fuggendo già da questo, e da quel lato,</l>
<l>E presto, e snello per gli aerei vanni</l>
<l>Stancava ambedue lor tardi per gli anni.</l>
</lg>
<lg type="ottava">
<l>Al fin fuggì lo sbigottito augello,</l>
<l>E in grembo al maggior Dio cercò salvarse.</l>
<l>Ne volle ei, che rendesse il pio coltello</l>
<l>Del sangue suo le pietre sante sparse;</l>
<l>Ma preso il primo suo splendor più bello,</l>
<l>E lasciata la forma, ond'huomo apparse,</l>
<l>Si palesò co'l suo figliuolo, e disse,</l>
<l>Che verso il monte ogn'un seco ne gisse.</l>
</lg>
<lg type="ottava">
<l>Come fanno veder Giove co'l figlio</l>
<l>À i vecchi il volto non veduto unquanco,</l>
<l>Fan riverenti le ginocchia e 'l ciglio,	</l>
<l>E quasi al troppo ardor si vengon manco.</l>
<l>Poi seguendo di lor l'util consiglio,</l>
<l>Sollevan co'l baston l'antico fianco,</l>
<l>Sforzandosi, ù lo Dio lor commess'have,</l>
<l>Portar l'afflitto corpo, e d'anni grave.</l>
</lg>
<lg type="ottava">
<l>Lungi un tratto eran d'arco al sommo monte,</l>
<l>Quando i vecchi abbassaro i lumi indietro,</l>
<l>Cader sentendo un ruinoso fonte,</l>
<l>E d'alte strida un doloroso metro.</l>
<l>E de la patria lor l'altiera fronte</l>
<l>Veggon disfarsi in liquefatto vetro,</l>
<l>E l'alte torri lor di mura ignude</l>
<l>Formarsi in un momento una palude.</l>
</lg>
<lg type="ottava">
<l>Mentre con gran stupor guardan le nove</l>
<l>Onde, ch'ascondon l'infelice terra,</l>
<l>E 'l misero occhio lor continuo piove,</l>
<l>Piangendo i suoi, che 'l lago inghiotte, e serra.</l>
<l>Sol la capanna lor veggon di Giove</l>
<l>Fuggito haver l'irreparabil guerra,</l>
<l>E che secondo al ciel s'inalza l'onda,</l>
<l>S'alza l'humil tugurio, e non s'affonda.</l>
</lg>
<lg type="ottava">
<l>In mezzo al lago un'isoletta sorge,</l>
<l>Che la debil capanna alta sostiene,</l>
<l>E mentre questa, e quel l'occhio vi porge,</l>
<l>Vede, ch' in breve un' altra forma ottiene.</l>
<l>Farsi le forche sue colonne scorge</l>
<l>D'elettissimo marmo, e 'l tetto viene</l>
<l>Cupola di si grande, e bel lavoro,</l>
<l>Che par da lungi una montagna d'oro.</l>
</lg>
<lg type="ottava">
<l>Le corna de le forche cangian foggia,</l>
<l>E fansi capitelli di gran pregio,</l>
<l>Le stanghe, ove la cupola s'appoggia,</l>
<l>Si fan cornice, et architrave, e fregio.</l>
<l>Dentro, e di fuor più d'una statua alloggia</l>
<l>Sacrate à Numi del divin collegio.</l>
<l>Vi sorge un ponte anchor d'un nobil sasso,</l>
<l>Che dona per passare al tempio il passo.</l>
</lg>
<lg type="ottava">
<l>Il vecchio Filemon tutto tremante</l>
<l>Dando à la fida sua consorte essempio,</l>
<l>China il ginocchio, e le parole sante</l>
<l>Manda con fido core al novo tempio.</l>
<l>Allhor lo Dio, ch'à la cittade errante</l>
<l>Fece sentir de l'onde il crudo scempio,</l>
<l>Si volse à i due, c'havean si ardente il zelo,</l>
<l>E cosi aperse al suo concetto il velo.</l>
</lg>
<lg type="ottava">
<l>Anime grate al ciel, se il nostro sdegno</l>
<l>Sommerse have à ragion l'empia cittate,</l>
<l>Voi, c'havete lo cor pietoso, e degno,</l>
<l>Che tutto è carità, tutta bontate;</l>
<l>Vogliam pria, che torniamo al santo regno,</l>
<l>Rimunerar di tanta alta pietate:</l>
<l>Però il vostro disio fatene aperto</l>
<l>Sicuri d'ottener l'amato merto.</l>
</lg>
<lg type="ottava">
<l>Si consigliar l'anime elette alquanto,</l>
<l>Poi d'ambo Filemon scoperse i voti.</l>
<l>Fanne, Signor, del tempio altero, e santo,</l>
<l>Se ben ne siamo indegni, sacerdoti;</l>
<l>Fa, che custodi siam noi due di quanto</l>
<l>Rinchiudon questi sassi alti, e devoti.</l>
<l>E perche visso habbiam concordi gli anni,</l>
<l>Fa, ch' un' hora medesma il dì n'appanni.</l>
</lg>
<lg type="ottava">
<l>Non far, ch'io veggia mai la pira accesa</l>
<l>De la mia dilettissima consorte.</l>
<l>Non soffrir, ch'ella à la mia tomba intesa</l>
<l>Pianga la mia prima venuta morte.</l>
<l>Poi che la lor preghiera hebbero intesa</l>
<l>Gli Dei, tornaro à la celeste corte,</l>
<l>Havendo fatto al lor prego devoto</l>
<l>Gratia, e favor de l'uno, e l'altro voto.</l>
</lg>
<lg type="ottava">
<l>Mentre l'aura spirò dentro al lor petto</l>
<l>Custodi fur del tempio amato, e divo:</l>
<l>Ma dapoi, che quel tempo fu perfetto,</l>
<l>Che 'l corpo lor dovea mantener vivo,</l>
<l>De l'humano pensier, et intelletto</l>
<l>L'uno, e l'altro di lor rimase privo,</l>
<l>Nel modo, ch'io dirò, nel punto stesso,</l>
<l>Secondo da gli Dei fu lor promesso.</l>
</lg>
<lg type="ottava">
<l>Stando ambo innanzi à le gran porte à piede</l>
<l>De i gradi, ove stà un pian fra 'l tempio, e l'onde,</l>
<l>La donna far del suo marito vede</l>
<l>I canuti capei silvestra fronde,</l>
<l>E mentre il guarda, e la cagion ne chiede,</l>
<l>L'arbor ved'ei, che la sua donna asconde.</l>
<l>E più, ch'un mira, e attende il fin, che n'esce,</l>
<l>Più vede che la selva abonda, e cresce.</l>
</lg>
<lg type="ottava">
<l>Vuol tosto questa, e quel mover le piante</l>
<l>Per far l'officio altrui, che si conviene,</l>
<l>E trova mentre pensa andare avante,</l>
<l>Che l'ascosa radice il piè ritiene.</l>
<l>Accorti del lor fin con voci sante</l>
<l>Rendon gratie à le parti alte, e serene.</l>
<l>L'un dice à l'altro, Vale, e non s'arresta</l>
<l>Mentre il comporta lor la nova vesta.</l>
</lg>
<lg type="ottava">
<l>Il Frigio habitator tal maraviglia</l>
<l>Racconta anchor (s'un và da quelle bande)</l>
<l>Che fu la donna pia conversa in Tiglia,</l>
<l>E Filemon ne l'arbor de le ghiande.</l>
<l>Et io, che già v'andai, con queste ciglia</l>
<l>Veduti hò i sacri voti, e le ghirlande,</l>
<l>Che 'l fido peregrin portar si sforza</l>
<l>À gli Dei, che stan chiusi in quella scorza.</l>
</lg>
<lg type="ottava">
<l>Mi fu da prudentissime persone</l>
<l>Vecchie, e d'aspetto venerando, e grato,</l>
<l>Che non soglion parlar senza ragione,</l>
<l>Tutto questo miracol raccontato.</l>
<l>Anch'io vi posi l'ultime corone,</l>
<l>E dissi poi, che 'l mio prego hebbi dato.</l>
<l>Poi ch'essi honor già diero al santo choro,</l>
<l>Sia quello stesso honor dato anch'à loro.</l>
</lg>
<lg type="ottava">
<l>La cosa in se, la grave età, l'aspetto</l>
<l>Del saggio dicitor mosse ogni core.</l>
<l>Ma più d'ogni altro à Teseo accese il petto,</l>
<l>Ch'à gli Dei ne rendeo lode, et honore.</l>
<l>Il fiume Calidonio, che 'l diletto</l>
<l>Conobbe à pien de l'Attico Signore,</l>
<l>Per farlo più stupir, ver lui s'affisse,</l>
<l>E poi con dolce suon cosi gli disse.</l>
</lg>
<lg type="ottava">
<l>Grande è il poter d'un Dio, quando trasforma</l>
<l>Quei, c' han l' interna mente in tronchi, e in sassi,</l>
<l>E fatto, ch'uno è tal, più non mov'orma,</l>
<l>Anzi in eterno ò legno, ò scoglio stassi:</l>
<l>Ma quando un fanno andar di forma in forma,</l>
<l>E quel, che piace à lui, continuo fassi;</l>
<l>Questa è forza maggior, che in un momento</l>
<l>Un può cangiarsi in cento forme, e in cento.</l>
</lg>
<lg type="ottava">
<l>Proteo è di quei, che far cio ponno, hoggi uno,</l>
<l>Che suole indovinar gli altrui secreti,</l>
<l>E guarda il grande armento di Nettuno,</l>
<l>E già de l'Ocean nacque, e di Theti.</l>
<l>Questi secondo à lui viene opportuno,</l>
<l>Per torsi in tutto à gli huomini indiscreti,</l>
<l>Hor si trasforma in un giovane acerbo,</l>
<l>Et hora in un Leon fero, e superbo.</l>
</lg>
<lg type="ottava">
<l>Quando la fama in ogni parte sparse,</l>
<l>Che 'l saggio Proteo predicea il futuro;</l>
<l>Da mille, e mille regni ogn'un comparse</l>
<l>À dimandar di qualche dubbio oscuro.</l>
<l>Ond'ei cercando come liberarse</l>
<l>Da tanti, che v'andar, che troppi furo,</l>
<l>Ottenne da le parti alte, e tranquille</l>
<l>Poter cangiarsi in mille forme, e in mille.</l>
</lg>
<lg type="ottava">
<l>Hor quando il rivelar non era honesto</l>
<l>Qualche secreto in pregiudicio altrui,</l>
<l>Ó quando troppo alcun gli era molesto,</l>
<l>Per torlo in un momento à gli occhi sui,</l>
<l>Facea l'aspetto suo grave, e modesto</l>
<l>Parer crudele, e furioso à lui.</l>
<l>Facendosi hor Cinghial crudo, e iracondo,</l>
<l>Hora un dragon da far terrore al mondo.</l>
</lg>
<lg type="ottava">
<l>Tal volta un par di corna al capo impetra,</l>
<l>Che toro il fà parer fero, e robusto,</l>
<l>Tal volta giace una insensibil pietra,</l>
<l>Tal volta d'arbor sorge altero un fusto.</l>
<l>Come poi si disarbora, ò si spetra,</l>
<l>Se qualch'un' altro è nel pregarlo ingiusto,</l>
<l>Si fonde, e sparge in copioso fiume,</l>
<l>Ó si risolve in fiamma accesa, e in lume.</l>
</lg>
<lg type="ottava">
<l>Ne solo al saggio Proteo il ciel compiacque</l>
<l>Di trasformarsi in qual si voglia sorte;</l>
<l>Ma à Metra anchor, ch'al gran Nettuno piacque,</l>
<l>Che d'Autolico Emonio fu consorte.</l>
<l>Costei, che d'Eresittone già nacque,</l>
<l>Dal grato Dio de la marina corte</l>
<l>Di trasformarsi in ogni forma ottenne,</l>
<l>E vi dirò l'origine, onde venne.</l>
</lg>
<lg type="ottava">
<l>Non fu fra tutte l'anime nefande</l>
<l>Più nefando huom del padre di costei.</l>
<l>Fra gli altri vitij suoi non fu il più grande</l>
<l>Disprezzator del culto de gli Dei.</l>
<l>Tagliò fra gli altri un' albero di ghiande</l>
<l>Ne' boschi, ch'in Tessaglia have colei,</l>
<l>Che con benigno core, e lieta vista</l>
<l>Offerse à l'uso human la prima arista.</l>
</lg>
<lg type="ottava">
<l>Mandava il grosso ceppo inferiore</l>
<l>Insino al ciel la cima alta, e superba.</l>
<l>Gian le radici al tenebroso horrore,</l>
<l>Dove han l'alme più ree pena più acerba.</l>
<l>E tanto de la selva era maggiore,</l>
<l>Quanto la selva era maggior de l'herba.</l>
<l>E i rami suoi fean ombra à tanto suolo,</l>
<l>Ch'era una selva intera un tronco solo.</l>
</lg>
<lg type="ottava">
<l>D'un'alma Ninfa albergo altero, e degno</l>
<l>Era l'incomparabil quercia antica,</l>
<l>Che la vita comune havea co'l legno,</l>
<l>Molto diletta à Cerere, et amica.</l>
<l>E infinite corone facean segno,</l>
<l>Qual di pampino ordita, e qual di spica,</l>
<l>Co i voti, che cingeano il ceppo annoso,</l>
<l>Ch'era dentro à quel tronco un Nume ascoso.</l>
</lg>
<lg type="ottava">
<l>Spesso, dove il sacrato arbore adombra</l>
<l>Legar le Driade pie palma con palma,</l>
<l>E co'l ballo honorar la sua sant'ombra,</l>
<l>E la sua deità propitia, et alma.</l>
<l>Poi per saper, che spatio il tronco ingombra,</l>
<l>Che di rami sostien si grave salma,	</l>
<l>Fer de le man legate una catena,</l>
<l>E bastar tutte à circondarlo à pena.</l>
</lg>
<lg type="ottava">
<l>Ma non resta però l'iniquo, e crudo</l>
<l>Di comandare al servo, che l'atterri,</l>
<l>E ne la scorza, ch'al troncon fà scudo,</l>
<l>Cominci à dar co più sicuri ferri.</l>
<l>Il servo, che non è di pietà ignudo,</l>
<l>Si ritien d'oltraggiare i sacri cerri.</l>
<l>Gli toglie egli di man la scure à forza,</l>
<l>E con questo parlar dà ne la scorza.</l>
</lg>
<lg type="ottava">
<l>Siasi sacrata pur l'altera fronde</l>
<l>À l'inventrice de la prima biada,</l>
<l>Che vò, anchor che la Dea vi si nasconda,</l>
<l>Che la superba cima in terra vada.</l>
<l>Come vede la quercia alta, e feconda</l>
<l>La scure alzar, perche su'l tronco cada,</l>
<l>Tremando geme, e 'n sudor piove il lutto,</l>
<l>E vien smorta la fronde, e il ramo, e 'l frutto.</l>
</lg>
<lg type="ottava">
<l>Qual, se 'l montone al santo altar si punge,</l>
<l>Sparge il rosso liquor, che in vita il serba:</l>
<l>Cosi, come al troncon la scure giunge,</l>
<l>E vi si ficca dentro empia, e superba,</l>
<l>S'apre la vena, e manda il sangue lunge,</l>
<l>E macchia d'ogn' intorno i fiori, e l'herba.</l>
<l>E tutti, che v'havean volte le ciglia,</l>
<l>N'hebber misericordia, e maraviglia.</l>
</lg>
<lg type="ottava">
<l>Fra tanti un pur vi fu, che ne 'l riprese,</l>
<l>Ch'ardì vetar, che non ferisse il cerro.</l>
<l>Disse ei volgendo à lui le luci accese,</l>
<l>Che n' hai tu à far, s' io qui percoto, et erro ?</l>
<l>E da l'arbor, c'haver dovea l'offese,</l>
<l>Rivolse à lui lo scelerato ferro,</l>
<l>E havendo à l'infelice il capo aperto,</l>
<l>Disse; Del tuo cor pio questo fia il merto.</l>
</lg>
<lg type="ottava">
<l>Poi tornando à ferir la santa trave</l>
<l>Co'l medesimo suo rancore, e sdegno,</l>
<l>Questa voce n'uscì mesta, e soave;</l>
<l>Ninfa son' io, ch'albergo in questo Iegno,</l>
<l>Amica de la Dea, che tien la chiave</l>
<l>De l'abondanza del terrestre regno:</l>
<l>Hor morendo t'annuntio, che di corto</l>
<l>La pena havrai, che merta un tanto torto.</l>
</lg>
<lg type="ottava">
<l>Segue egli di ferir sdegnato, et empio,</l>
<l>Et ogni servo suo fa, che seco erra,</l>
<l>Che fatti accorti dal passato essempio</l>
<l>Fan con mill'altri colpi al tronco guerra.</l>
<l>Già già minaccia il ruinoso scempio</l>
<l>L'arbor superbo, e già la cima atterra,</l>
<l>E schianta più d'ogni altro altero, e grosso</l>
<l>Mill'altre piante, à cui ruina adosso.</l>
</lg>
<lg type="ottava">
<l>Le Driade meste, e attonite del danno,</l>
<l>Commesso dal sacrilego homicida,</l>
<l>Squarciano i bei crin d'or, squarciano il panno,</l>
<l>Piangendo la sorella amata, e fida.</l>
<l>S'ornan di veste oscure, e in fretta vanno</l>
<l>Empiendo il ciel di dolorose strida,</l>
<l>E fan la fertil Dea del danno accorta,</l>
<l>Perc'habbia à vendicar la selva morta.</l>
</lg>
<lg type="ottava">
<l>L'alma benigna Dea da l' ira vinta,</l>
<l>Ch'ogni mente più pia talhor commove,</l>
<l>Consente lor, ch'ogni pietà sia estinta</l>
<l>Ver l'offensor del santo arbor di Giove.</l>
<l>E fra se volve à la vendetta accinta</l>
<l>Le pene, che può dar più crude, e nove.</l>
<l>Mille pene hàda far pietate altrui,</l>
<l>Ne degno di pietà posson far lui.</l>
</lg>
<lg type="ottava">
<l>Risolve al fin, che le sue crude pene</l>
<l>Debbian venir da la noiosa fame,</l>
<l>E che quanto più fa le canne piene,</l>
<l>Tanto più da mangiar dimandi, e brame:</l>
<l>Si ch'al fin consumato ogni suo bene,</l>
<l>Rompa à la vita ria Cloto lo stame.</l>
<l>Fra mill'altri tormenti acerbi, e rei,</l>
<l>Questo più piacque à l'Amadriade, e à lei.</l>
</lg>
<lg type="ottava">
<l>E s'à la fame Cerere presente</l>
<l>Potesse stare alquanto, e sopportarla,</l>
<l>Ov'ella hà sempre asciutto, e ingordo il dente,</l>
<l>Sarebbe ita in persona à ritrovarla.</l>
<l>Hor poi, che 'l fato eterno no'l consente,</l>
<l>Vuol, ch'una alpestre Dea vada à pregarla.</l>
<l>E con queste parole accorte, e pronte</l>
<l>La Dea del pian mandò la Dea del monte.</l>
</lg>
<lg type="ottava">
<l>Stà ne l'estrema Scithia un monte alpestro,</l>
<l>Che d'ogni pianta fruttuosa è ignudo,</l>
<l>Sterile d'ogni spiga, e ben terrestro,</l>
<l>Per lo freddo, che v'hà maligno, e crudo.</l>
<l>Nel luogo ivi più sterile, e men destro</l>
<l>Contra il freddo à la fame un' antro è scudo,</l>
<l>Sottoposto à le nevi, al ghiaccio, e à venti,</l>
<l>Dove batte il tremor continuo i denti.</l>
</lg>
<lg type="ottava">
<l>Ferma nel tristo volto il viso alquanto,</l>
<l>E dì da parte mia, ch'entri nel petto</l>
<l>Di quel, che fece oltraggio à l'arbor santo,</l>
<l>Per fare à la mia selva onta, e dispetto.</l>
<l>E 'l faccia dal digiun distrugger tanto,</l>
<l>Che vinto, sia da l'affamato affetto,</l>
<l>Si ch' à satiar la sua digiuna scorza</l>
<l>Non bastin le mie spighe, e la mia forza.</l>
</lg>
<lg type="ottava">
<l>Perche 'l lungo camin non ti spaventi</l>
<l>Dovendo ire à trovar l'Artico polo,</l>
<l>Prendi co'l carro mio gli aurei serpenti,</l>
<l>E ver la fredda Scithia affretta il volo.</l>
<l>Drizz'ella al vol contra i più freddi venti,</l>
<l>E giunge al monte abbandonato, e solo.</l>
<l>E vede lei, che fuor de l'antro stassi</l>
<l>Pascendo il suo digiun fra scogli, e sassi.</l>
</lg>
<lg type="ottava">
<l>Ogni occhio infermo suo si stà sepolto</l>
<l>In una occulta, e cavernosa fossa.</l>
<l>Raro hà l'inculto crin ruvido, e sciolto,</l>
<l>E di sangue ogni vena ignuda, e scossa.</l>
<l>Pallido, crespo, magro, e oscuro ha il volto,</l>
<l>E de la pelle sol vestite l'ossa:</l>
<l>E de l'ossa congiunte in varij modi,</l>
<l>Traspaion varie forme, e varij nodi.</l>
</lg>
<lg type="ottava">
<l>De le ginocchia il nodo in fuor si stende,</l>
<l>E per le secche coscie par gonfiato.</l>
<l>La poppa, ch' à la costa appesa pende,</l>
<l>Sembra una palla à vento senza fiato.</l>
<l>Ventre nel ventre suo non si comprende,</l>
<l>Ma il loco, ù par, che sia già il ventre stato.</l>
<l>Rassembra in somma l'affamata rabbia</l>
<l>D'ossa una notomia, che l'anima habbia.</l>
</lg>
<lg type="ottava">
<l>Come l'Oreada Dea di lei s'accorge,</l>
<l>Si stà tutta paurosa, e non s'appressa,</l>
<l>Che con tal rabbia trangugghiar la scorge,</l>
<l>Che teme forse esser mangiata anch'essa.</l>
<l>Ó per non s'affamar lontan le porge</l>
<l>Con breve dir l'ambasceria commessa.</l>
<l>Pur se ben vide à lei lontan la fronte,</l>
<l>Tornò quasi affamata al patrio monte.</l>
</lg>
<lg type="ottava">
<l>Se ben l'ingorda Fame è ogni hor contraria</l>
<l>À l'opre sante de la Dea Sicana,</l>
<l>Non hà in questo da lei la mente varia,</l>
<l>Anzi corre à infettar l'alma inhumana.</l>
<l>Ne vien contra Austro à vol fendendo l'aria,</l>
<l>E giunge à la magione empia, e profana,</l>
<l>E ritrova, ch'un sonno alto, et intenso</l>
<l>Ha tolto à quell'empio huom la mente, e 'l senso.</l>
</lg>
<lg type="ottava">
<l>Con l'arrabbiate man tutto l'abbraccia,</l>
<l>Ch'ad infettarlo in ogni parte aspira,</l>
<l>E soffia pur ne l'infelice faccia,</l>
<l>E dentro al petto suo se stessa spira.</l>
<l>E mentre, ch'egli l'aura hor prende, hor scaccia,</l>
<l>Lo spirto de la fame inghiotte, e tira.</l>
<l>Si cangia il sangue in aere, e fuor ne viene,</l>
<l>E 'l soffio de la rabbia empie le vene.</l>
</lg>
<lg type="ottava">
<l>Com'ogni vena sua fatt'hà digiuna,</l>
<l>E impresso il cor de l'arrabbiata voglia,</l>
<l>Torna à gli scogli suoi per l'aria bruna</l>
<l>À cor la steril sua radice, e foglia.</l>
<l>La nova d'Eresittone fortuna</l>
<l>Già l'esca in sogno à masticar l'invoglia,</l>
<l>E secondo, che 'l sogno il cibo finge,</l>
<l>Il dente v'affatica, e l'aura stringe.</l>
</lg>
<lg type="ottava">
<l>Ma poi, ch'insieme il sonno, e 'l sogno sparse,</l>
<l>E sentì quell'ardor, ch'entro l'arrabbia,</l>
<l>Fece, che in copia la vivanda apparse,</l>
<l>E ne fe dono à l'affamate labbia.</l>
<l>Ma quanto più mangiò, tanto più n'arse,</l>
<l>E crebbe del mangiar maggior la rabbia.</l>
<l>Cerere, e Bacco, e con la copia il corno</l>
<l>Donato al ventre havria tutto in un giorno.</l>
</lg>
<lg type="ottava">
<l>Se si diporta, ò se negotia, ò siede,</l>
<l>Ó se per riposar si dona al letto,</l>
<l>E desto, e in sogno la vivanda chiede,</l>
<l>Ne satio render può l' ingordo petto.</l>
<l>Cio, che la terra, e 'l mare, e 'l ciel possiede,</l>
<l>Dimanda, e dona all'arrabbiato affetto.</l>
<l>Ne i pesci, ne gli augei, ne i grossi armenti</l>
<l>Bastan per satollar gli avidi denti.</l>
</lg>
<lg type="ottava">
<l>L'armento, il pesce, il gran, la vigna, e 'l frutto</l>
<l>Supplir non ponno al ventre suo digiuno.</l>
<l>Fà gire ogni hor per l'avido condutto</l>
<l>Vivanda nova al suo corpo importuno.</l>
<l>E quel, che può supplire al popol tutto,</l>
<l>Non può (chi 'l crederia) supplire ad uno.</l>
<l>Che mentre gode il cibo, il cibo brama,</l>
<l>E quanto più trangugghia, più s'affama.</l>
</lg>
<lg type="ottava">
<l>Si come il mar nel suo capace seno</l>
<l>Tutti i fiumi terreni inghiotte, e serra,</l>
<l>E satollar giamai no'l ponno à pieno</l>
<l>Tutte l'acque perpetue de la terra:</l>
<l>Cosi il miser mortal non è mai pieno,</l>
<l>Se ben cibo perpetuo il dente afferra.</l>
<l>Che non sol l'esca in copia à lui non giova,</l>
<l>Ma sete induce in lui d'altr'esca nova.</l>
</lg>
<lg type="ottava">
<l>Come mai non ricusa il bosco, e l'esca</l>
<l>La fiamma, ch'alta al ciel manda la vampa,</l>
<l>Ma il novo cibo aggiunto fà, che cresca</l>
<l>Tanto maggior la sua vorace lampa;</l>
<l>E quanto piu la selva in lei rinfresca,</l>
<l>Tanto più ne divora, e più s' vampa;</l>
<l>E chi il cibasse, crescerebbe il foco</l>
<l>Tanto, che 'l mondo à lui sarebbe poco:</l>
</lg>
<lg type="ottava">
<l>Cosi, se l' infelice il cibo prende,</l>
<l>Et à la gola cupida compiace,</l>
<l>Non la satolla, anzi l'ardore accende,</l>
<l>E maggior forza accresce à la fornace.</l>
<l>E più, che le porge esca, più n'attende,</l>
<l>E diventa più rapida, e vorace.</l>
<l>Ne può supplire al suo arrabbiato zelo</l>
<l>Quanto può dar la terra, il mare, e 'l cielo.</l>
</lg>
<lg type="ottava">
<l>Già in buona parte diminuto havea</l>
<l>La facultà ricchissima paterna,</l>
<l>Ne però diminuta esser vedea</l>
<l>Per tanto divorar la fame interna.</l>
<l>Ne l' inghiottir perpetuo empir potea</l>
<l>La sempre voracissima caverna.</l>
<l>Ma à pena al pasto havea dato ricetto,</l>
<l>Che si dolea d'haver digiuno il petto.</l>
</lg>
<lg type="ottava">
<l>Poi che giù per la canna ampia, e profonda</l>
<l>Tutto il suo patrimonio hebbe mandato,</l>
<l>Gli restava una figlia alma, e gioconda,</l>
<l>Non degna di tal padre, e di tal fato.</l>
<l>Hor poi, che d'altro bene ei non abonda,</l>
<l>Per satisfare à l'avido palato,</l>
<l>Con la solita mente empia, e proterva</l>
<l>Vende la carne propria, e falla serva.</l>
</lg>
<lg type="ottava">
<l>Ella, che generosa à maraviglia</l>
<l>Era, et havea la servitute à noia,</l>
<l>La lingua al Re del mar volse, e le ciglia,</l>
<l>C'hebbe da lei già l'amorosa gioia.</l>
<l>Qualche partito, ò Dio de l'onde piglia</l>
<l>À la ria servitù, che si m'annoia:</l>
<l>E s'io ti piacqui mai, per premio chieggio,</l>
<l>Che m' involi à costui, cui servir deggio.</l>
</lg>
<lg type="ottava">
<l>Non disprezza il suo prego il Re de l'onde,</l>
<l>E ben ch'al suo signor foss'ella avante,</l>
<l>Subito cangia à lei le chiome bionde,</l>
<l>E 'l suo leggiadro angelico sembiante.</l>
<l>E sotto un volto d'huom la donna asconde,</l>
<l>C'have una canna in man lunga, e tremante,</l>
<l>Con cui su'l lido s'affatica, e pesca,</l>
<l>Gittando in grembo à l'onde il ferro, e l'esca.</l>
</lg>
<lg type="ottava">
<l>Lo stupid'huom, che più colei non vede,</l>
<l>Con cui credea goder l'infami piume,</l>
<l>S'aggira intorno, e guarda, e indietro riede,</l>
<l>E non può riveder l'amato lume.</l>
<l>Poi che quivi non scorge altro, ne chiede</l>
<l>Al pescator del tridentato Nume,</l>
<l>Dimmi, se 'l Re del mar sempre sia teco,</l>
<l>Dove è gita colei, ch'era qui meco.</l>
</lg>
<lg type="ottava">
<l>Se 'l mare ogn' hor ti sia muto, e composto,</l>
<l>E à l'esca dia favor, che 'l pesce appella,</l>
<l>Dov'ha la donna il suo volto nascosto,</l>
<l>Ch'innanzi à me venia povera, e bella.</l>
<l>Non sò, dove il suo piede habbi riposto,</l>
<l>Più lunge non appar l'orma novella.</l>
<l>Se 'l pesce l'esca tua credulo imbocchi,</l>
<l>Dimmi, come m'è sparsa innanzi à gli occhi.</l>
</lg>
<lg type="ottava">
<l>Conosce allhor, che 'l Re de l'onde Metra</l>
<l>La gratia, onde pregò, l'have concessa,</l>
<l>E s'allegra fra se, mentre egli impetra</l>
<l>Da lei, che nova à lui dia di se stessa.</l>
<l>E con questo parlar da se l'arretra,</l>
<l>E al proprio albergo il fè tornar senz'essa.</l>
<l>Ignoto peregrin da queste sponde</l>
<l>Io non ho gli occhi mai tolti à quest'onde. </l>
</lg>
<lg type="ottava">
<l>E cosi il Re del mar porga à quest'arte</l>
<l>Quel liberal favor, ch'io le desio,</l>
<l>Come d'huom non ho visto in questa parte</l>
<l>Altro segnal, che 'l tuo vestigio, e 'l mio.</l>
<l>Scornato il comprator da lei si parte,</l>
<l>Senza poter dar luogo al suo desio.</l>
<l>Et ella, che di lui più non ved'orma,</l>
<l>Si sente ritornar la prima forma.</l>
</lg>
<lg type="ottava">
<l>Quindi ritorna, e conta al suo parente</l>
<l>Come ella apparse hor pescator, hor donna.</l>
<l>Come da lei l'ingordo padre sente,</l>
<l>Che può, se vuol, cangiar l'humana gonna,</l>
<l>Costretto da la fame immantinente</l>
<l>Fà, ch'un nuovo signor di lei s'indonna.</l>
<l>Cangia ella, per fuggir, l'alme, e leggiadre</l>
<l>Membra, e si fà giumenta, e torna al padre.</l>
</lg>
<lg type="ottava">
<l>Vende poi il padre, e cinque volte, e sei</l>
<l>L'amabil viso, e d'ogni gratia adorno,</l>
<l>E quanto pregio haver puote di lei,</l>
<l>Tanto al ventre ne dà lo stesso giorno.</l>
<l>Usando ella i suoi inganni ingiusti, e rei,</l>
<l>Tutti, che la comprar, lasciò con scorno.</l>
<l>Hor bue si fece, hor corvo, et hora augello</l>
<l>Per dar l'esca non giusta al padre fello.</l>
</lg>
<lg type="ottava">
<l>Ma poi che fu scoperto il crudo inganno,</l>
<l>Onde acquistò le fraudolenti cene,</l>
<l>E 'l morbo intento al destinato danno</l>
<l>Gli rendè più che mai vote le vene.</l>
<l>Contra il proprio suo corpo empio, e tiranno</l>
<l>Fè de le membra sue le canne piene,</l>
<l>Tanto ch'al fin lasciò lo spirto ingiusto,</l>
<l>Da denti proprij il lacerato busto.</l>
</lg>
<lg type="ottava">
<l>Si che non sol Proteo se stesso asconde,</l>
<l>E si veste quel pel, che più gli è grato.</l>
<l>Ma come havete inteso il Re de l'onde</l>
<l>Concesse à l'Amor suo lo stesso fato.</l>
<l>Ma perche cerco io trarne essempi altronde?</l>
<l>Non soglio anch' io cangiar figura, e stato?</l>
<l>Ma il mio poter tant'oltre non si stende,</l>
<l>E solo il volto mio tre forme prende.</l>
</lg>
<lg type="ottava">
<l>Perche in tutto talhor forma ho d'un fiume,</l>
<l>Tal volta in un serpente io stommi avolto;</l>
<l>Talhor celo entro un toro il divin lume,</l>
<l>Ond'è, c' hoggi d'un corno ho privo il volto.</l>
<l>Volea anchor dire il Calidonio Nume,</l>
<l>E forse come, e quando gli fu tolto;</l>
<l>Ma in questa il cor gli si commosse tanto,</l>
<l>Che non potè tenere in freno il pianto.</l>
</lg>
<note place="end" resp="ed" anchored="yes">
<title>Annotationi del Ottavo Libro</title>
<p><hi rend="sc">Scilla</hi> spinta dal soverchio amore ch'ella portava a Minos taglia a simiglianza di Dalida che tagliò i crini a Sansone, il crine fatale al padre Niso, ilquale figuraremo per la ragione che mentre che ha in esso l'imperio assoluto, vede haver ancora un crine fatale, che è il vero Amore verso Dio, e verso il prossimo; per il quale non può essere tratto fuori del suo regno, da qual si voglia artifitiosa malignità de gli inimici suoi, ne meno può essere spento dalla morte. Se non che può essere colto dalla figliuola, che non è altro che la volontà inamorata del mondo, come fu colto Niso da Scilla sua figliuola inamorata di Minos, onde il mondo tendendo insidie alla ragione; &amp; assediandola, come assediava Minos il regno di Niso, la sua figliuola che è la mala affettione, volta alle cose del mondo, spegne in lui la charità, di maniera che vien'a perdere la ragione, la vita e l'imperio insieme; non potendo poi la mala affettione godere a pieno i piaceri del mondo disperata, è per pena del suo errore trasformata in una Lodola, uccello che continuamente va saltando, e volando, ne si vede giamai fermo; cosi la volontà che fa tradimento alla ragione, e la fa perder la vita, e l'imperio, non si potendo fermare in cosa del mondo, dicendo Bernardo, che la volontà nostra come quella che è capace di Dio; non ha altra cosa, che l'istesso Iddio che la possi sacciare, e renderla quieta, però va errando per l'onde del mare di questo mondo, perseguitata dalla ragione figurata nell'Aquila, che si come l'Aquila fissa l'occhio nel Sole, piu d'ogni altro uccello, cosi la ragione guida l'intelletto alla cognitione di Dio meglio di qual si voglia altra parte dell'anima, come quella che la vorrebbe ridure a miglior camino, facendola morire alle cose fugaci, e transitorie, e voltare all'amore delle eterne, e divine, nelle quali havrà il suo vero riposo. S'inamorò Scilla di Minos salendo sopra la torre che rendeva l'armonia della cetra di Apollo; cosi la volontà s'inamora delle cose del mondo, salendo sopra la torre della comodità de gli ogetti propinqui, e del piacere delle delicie.</p>
<p><hi rend="sc">Con</hi> quante belle e proprie digressioni va l'Anguillara quivi ingeniosamente descrivendo gli affetti, della infelice Scilla: come si vede nella stanza, <quote><emph>O sordo piu d'ogni crudo aspe, e fero</emph></quote>, e nelle seguenti. </p>
<p><hi rend="sc">Pasiphe</hi> inamorata di un Toro per opera di Venere, e si congiunge per mezzo dell'ingegno di Dedalo con l'altiero animale, e s'ingravida del Minotauro, ch'era mezzo huomo, e mezzo Toro; hanno voluto alcuni che questa favola sia semplice historia, dicendo che Minos Re di Candia, essendo andato alla guerra; un suo secretario chiamato Toro rimase in Candia per i negocij del regno, e che Pasiphe s'inamorò ardentissimamente di lui, di maniera che per opera di un suo fidatissimo camariere gode dell'amore suo, e ne rimase gravida di un figliuolo; che nato poi parte simigliava a Minos, e parte a Toro, e per questo gli fu posto nome Minotauro. Nondimeno o sia historia, o sia favola, non è che non vi si possi trare una bellissima Allegoria, figurando Pasife figliuola del Sole per l'anima nostra, veramente figliuola del Sole, che è Iddio; che tutto che la sia maritata alla ragione, che la deve guidare per sempre che non la sdruccioli strabochevolmente nelle delicie, e ne i piaceri del mondo, che la deviino poi dal dritto camino; ha nondimeno Venere per inimica, perche il piu delle volte si lascia per mezzo suo spiccare dalla ragione, accostandose al Toro, che non è altro che la simiglianza bestiale che piglia l'huomo allontanandose dalla ragione, del quale rimanendo gravida partorisce il Minotauro, che è un' huomo mezzo bestia, e mezzo huomo; che è dapoi rinchiuso nel laberinto che è pieno di strade tortuose che non conducono giamai al desiderato fine; cosi i piaceri, e le delicie intricano, &amp; aviluppano l'huomo in questo mondo divenuto monstruoso, che non può giunger giamai al suo vero fine. Quivi si vede quanto vagamente è descritta questa favola, dall'Anguillara, e rapresentata vivamente, e con giudicio, e quanto sia bella la comparatione della stanza, <quote><emph>Come se 'l Tebro altier l'irata fronte</emph></quote>.</p>
<p><hi rend="sc">La</hi> favola di Arianna; si può intendere historicamente, che essendo Arianna in quell'Isola abondantissima di Vino, ne bevesse soverchiamente, onde adormentatasi, Theseo partendosi vi la lasciasse; Onde essendo veduta da Bacco cosi ben' aconcia dal suo liquore; fu presa dal lieto Iddio per moglie; e perche la donna che si lascia facilmente vincere dal vino; facilmente si lascia ancora vincere da i piaceri di Venere; per questo Bacho le donò la corona fatta gia da Vulcano per Venere, che non si può dire che fusse altro che i segni della sua dishonesta vita; con i quali segni è portata in Cielo; che vien' a dire che è scoperta da ogn' uno è conosciuta per donna poco pudica. Se in luogo alcuno l'Anguillara si è affaticato con l'ingegno di concorrere con l'Ariosto, si è affaticato in questa descrittione del lamento di Arianna, fatto da quel gran Poeta in persona di Olimpia: perche quivi si potrà vedere apertamente da i giudiciosi, con quanta arte e vaghezza habbi rappresentato quell'amarissimo cordoglio della mesta donna vedendose abandonata, con quai spirti, con quali affetti, con quali contraposte, digressioni proprie, conversioni efficaci; e quanto vivamente habbi spiegate tutte quelle parti che possono mover l'animo altrui ad haver pietà dell'infelice donna; come si poteva meglio rapresentare le risposte di Ecco? di quello che si vede nella stanza, <quote><emph>Guarda s' altro vedere che 'l lito pote</emph></quote>; in vero in questa parte pensarò che habbi avanzato se stesso, cosi s' ha ben saputo valere dell'arte, e del giudicio; e trasformarse in quelle cose che haveva in animo di rapresentare. </p>
<p><hi rend="sc">Il</hi> volo di Dedalo, e del figliuolo ci da a vedere che quando l'ambitione, e 'l desiderio delle cose alte è frenato dalla ragione, e dalla prudenza, non passa i termini lasciandose piu di quello che ricercano i meriti, onde fa giungere l'huomo dopo il corso di questa vita al desiato fine; come saggiamente fece Dedalo, ma quelli che a simiglianza di Icaro vogliono lasciarse piu che non dovrebbero, trasportati da uno irregolato desiderio vengono poi a cadere nelle miserie del mondo, figurate per l'onde del mare, con biasimo e danno irreparabile. </p>
<p><hi rend="sc">Meleagro</hi> che per isdegno della madre, vien meno, essendo arso il tizzon fatale della vita sua ci fa conoscere, che l'humido radicale vien meno in noi tutta volta che la discordia che è fra le parti elementali in noi, il consuma prevalendo l'ardore della febre; che ci conduce alla morte; si vede quindi quanto artificiosamente il Poeta volgare, habbia descritta quella contentione che era nell'animo di Altea intorno la morte di Meleagro, spingendola da una parte il dolore della morte de i fratelli, e dall'altra la pietà materna verso il figliuolo, con quante belle contraposte, digressioni, conversioni, come quella <quote><emph>Ahi madre iniqua e ria che far intendi? Vuoi divenir per tal vendetta infame?</emph></quote> la comparatione poi l'ha arricchita di maniera che se 'l medesimo Ovidio l'havesse voluta scrivere nella lingua nostra, non l'havrebbe potuta piu vivamente, e propriamente rapresentare. </p>
<p><hi rend="sc">Le</hi> Nimphe che furono trasformate nelle Isole Echinadi, da Acheloo fiume che divide scendendo dal monte Pindo, l'Etolia, dall'Acarnania; perche non volsero porgerli i dovuti sacrificij come fecero a gli altri Dei, significano che quei luoghi che per essere privi di humidità; per la quale s'interpreta questa voce Ninfa, non possono far sacrificio a i fiumi, che non è altro che dar loro tributo di qualche rivulo, sono trasformati in Isole, che non è altro che essere lasciati nella loro siccità, non potendo l'acque inondarli, se bene li possono circondare. Theseo che tiene l'invitto del fiume, chiamato del nome, che gli antichi chiamavano l' Acqua; dopo che parti dalla caccia del fiero Cinghiale Calidonio, significa che è raccolto gratamente dall'acque, quello che pieno di sete dopo una lunga fatica, si ripara e ristora all'ombra di un fonte, o d'un fiume, spegnendo l'ardore della sete. Si vede quivi con quanta leggiadria l'Anguillara descrive una inondatione di un fiume alterato da soverchie pioggie; facendovi alcune belle digressioni, comparationi, &amp; altri adornamenti Poetici, come ancora descrive felicemente l'habitatione del fiume, e come le goccie che escono da diversi antri e luoghi nascosti, vengono a divenir fonte, e di fonte si fanno aitare poi da altri rivuli, a fiumi grossissimi. </p>
<p><hi rend="sc">Si</hi> vede in Perimele gettata dal padre Hippodamante nel mare, e divenuta scoglio, per essere stata corrotta dal fiume Acheloo, quanta forza habbi in un'animo generoso la conservatione dell' honore, quando per tenerlo purgato, lucido, e chiaro non si ha rispetto ne a moglie, ne a figliuoli, ne a qual si voglia stato del mondo. </p>
<p><hi rend="sc">In</hi> Giove, e Mercurio che trasformati di Dei in huomini, per conoscere come si portavano gli huomini, intorno l'usar cortesia raccogliendo amorevolmente i forastieri nelle loro habitationi e comunicando loro de i beni che si trovavano; si conosce quanto il grande Iddio sia stato sempre cosi vago, di vedere nodrire l' amore, e l'affettione fra le sue creature piu nobili; come ancora severo nel far vendetta di quelli, che mancano in questa parte come si potrebbono addurre molti, e molti essempi e fra gli altri questo della terra sommersa, per non haver voluto raccoglierli onde il trasformarse che fa in huomo si è il mirare alle volte le operationi de gli huomini; non trovano nella patria di Filemone, e Bauci chi li raccolga amorevolmente nella casa sua, dia loro a mangiare, ne usi loro alcuna maniera di cortesia, ogn'uno li fugge, ogn'uno chiude loro la porta in faccia; soli i poveri vecchi che sono fuori di quella avara, e ingrata terra; gli alloggiano, e fanno loro parte della loro povertà, con pura, e calda affettione cosa che ci da essempio, che sono molto piu pronti a gli ufficij della cortesia, i poveri che sono fuori della terra in stanze humili, e vili che non i ricchi, che stanno ne i magnifici, e soperbi palazzi, e pero i Dei, come quelli che amano l' amorevolezza, lasciano la terra soperba, e s'alloggiano nella picciola e povera casa con l'amorevolezza; e cosi poi sommergeno per giusta vendetta sua, la superbia, la ricchezza, e le delicie, che sono rinchiuse fra le cinte di mura, come ancora nobilitano, inalciano, &amp; fanno immortale quella quantunque povera habitatione, che con puro zelo d' Amore i raccoglie; quivi si può vedere quanto sia cieca, e maligna la natura nostra, che quelli che possono usare i termini della cortesia, come comodi, e ricchi non vogliono; e quelli che non possono per la povertà loro vorrebono. Onde si vede che i poveri sono cosi per la maggior parte accompagnati da grand' animo con poche forze, come i ricchi da poco, e vile animo, con molte forze, e crederò che Iddio habbi voluto che sia contrapesata cosi in questi, come in quelli questa differenza, a fin che ravedendose al fine e gli uni, e gli altri, cosi restringhino i poveri il loro grand'animo, ne i termini delle loro picciole forze, come ancora i ricchi l'allarghino in quelli delle loro molte forze, comunicando quei beni de i quali soprabondano, a quelli che ne sono sempre in necessità; e riconoscendoli dalla bontà di Dio, come suoi dispensatori, e non come Tiranni, essendo specie di tirannia; tenire rinchiusi quei doni che manda e produce iddio per la università de gli huomini, per satisfare a un' ingordo, e disordinato desiderio di havere; con tanto danno e miseria di quelli che viverebbono, di quello che soprabondono loro; ancora che si conoschi chiaramente che per la maggior parte quelli che sono comodi, e ben'istanti quanto piu sono ricchi, tanto piu sono avari, e desiderosi di maggiori ricchezze; o perche le medesime richezze venghino accompagnate da questa ingordiggia insatiabile di havere; overo, che la nostra natura tenda quasi generalmente, per naturale inclinatione a questa malignità, come tende ancora in molti altri vicij. Furono Filemone e Bauci trasformati in due quercie appresso il lor tempio, che non fu altro che essere fatti immortali, per gratitudine de gli Dei, del ricevuto beneficio, essendo la quercia arbore che vive piu di qual si voglia altro arbore, e per questo se ne facevano le corone da gli antichi ne i trionphi, prima che Apollo facesse conoscer' il Lauro. </p>
<p><hi rend="sc">Proteo</hi> figliuolo di Nettuno che era tenuto appresso gli Egitij un grande indovino; e trasformava gli huomini in diverse qualità di cose, quando in animale, e quando in arbore, o cose simili, quando gli tornava bene; è mera historia esssendo stato un' huomo di questo nome prudentissimo, e molto aveduto; il quale havendo gran cognitione delle cose passate applicandole con alcune congietture, sapeva prevedere molte cose dell'avenire, e per questo era tenuto per grandissimo indovino; cangiava ancora gli huomini in diverse forme quando alterava gli animi loro con diverse passioni, le quali sogliono trasformare gli huomini che sono sotto il dominio loro, quando in fiere, e quando in animali di manco offesa, secondo le qualità male loro. </p>
<p><hi rend="sc">L'empio</hi> Eresichtone spregiatore della potentia de gli Dei, che fa tagliare la quercia sacra a Cerere, che diremo che sia altro che l'avaritia? la quale ha tanta forza ne gli huomini che li fa spreggiatori della potentia di Dio, come quella che non conosce altra possanza che quella dell'oro, e delle ricchezze; taglia l'empio arbore sacro a Cerere che è Dea dell'abondantia, quando taglia il camino alla sua intentione, con il coltello del suo veneno apropriando avaramente a se medesima, tutti quei beni che sono produtti da Cerere per beneficio universale, &amp; a fin che fussero comunicati, in tutte le parti, vien' al fine l'ingorda in tanta fame, e in tanta rabbia per giusta vendetta della Dea, che quanto piu magna, tanto piu cresce l'ardentissima voglia di mangiare, se mangia chiede sempre nuove vivande ingordamente, se dorme, mangia in sogno, &amp; in tutte le sue operationi; vuol mangiare cose tutte che molto convengono all'avaro, e gli sono molto proprie, perche quanto piu arricchisse, tanto piu desidera di havere ne può giamai veder satia quella sua insatiabile ingordigia che può tanto in lui, che l'induce sino a vendere con ogni maniera d'infamia le proprie figliuole per haver dinari, come vende Eresichtone Metra sua figliuola; sottomettendola a questo e quello, ond'ella ne diveniva hora un Pescatore, hora un Bue, &amp; tal'hora qualche altro animale, si come le era donato da quelli che la godevano dishonestamente, in quei tempi, che non erano ancora in uso le monete d'oro, e di argento.Con quanta vaghezza ha l'Anguillara poi imitato Ovidio nella descrittione della habitatione della fame non fa bisogno ch' io lo mostri con molti lunghi giri di parole, potendolo ogni quantunque debile ingegno molto ben conoscere, come può ancora conoscere la effigie, e l'operationi sue, e nel modo che l'abbracciò l'empio Erisichtone: a fin che sappiamo fuggire i suoi abbracciamenti.</p>
</note>
</div1>
<div1 type="canto">
<head>Libro Nono.</head>
<lg type="ottava">
<l>Teseo, ch'ode i sospiri, e 'l pianto vede,</l>
<l>Ch' asconder cerca il Calidonio fonte,</l>
<l>Lascia, che si rihabbia alquanto, e chiede</l>
<l>Con modi, e con parole accorte, e conte,</l>
<l>Qual sia l'aspro dolor, che 'l cor gli fiede,</l>
<l>E chi d'un corno gli privò la fronte.</l>
<l>Ei l' inornato crin prima raccoglie</l>
<l>Fra canne in cerchio, e poi la lingua scioglie.</l>
</lg>
<lg type="ottava">
<l>Dura gratia mi chiedi in questa parte,</l>
<l>E gravar non mi puoi di maggior pondo:</l>
<l>E chi conteria mai quel flebil Marte,</l>
<l>Dove da solo à sol fu posto in fondo?</l>
<l>Pur ti conterò tutto à parte à parte,</l>
<l>Perche fu il vincitor si raro al mondo:</l>
<l>Ch'à tanto incarco il perder non m'arreco,</l>
<l>Quanto ad honor l'haver pugnato seco.</l>
</lg>
<lg type="ottava">
<l>Credo, ch'inteso havrai (che non è molto)</l>
<l>Che d'Eneo Re di Calidonia nacque</l>
<l>La bella Deianira, il cui bel volto</l>
<l>À mille amanti, e al forte Hercole piacque.</l>
<l>Ne de suoi dolci nodi io restai sciolto,</l>
<l>Ma del foco d' Amore arsi in quest' acque.</l>
<l>Comparsi poi, che 'l mio lume la vide,</l>
<l>Dov'era il padre, e con mill'altri Alcide.</l>
</lg>
<lg type="ottava">
<l>Di quei, che lei volean chieder consorte,</l>
<l>Presi da le bellezze uniche, e nove,</l>
<l>Non vi fu alcun si coraggioso, e forte,</l>
<l>Che non cedesse al gran figlio di Giove.</l>
<l>Solo io volli con lui tentar la sorte,</l>
<l>E de le forze sue veder le prove.</l>
<l>E in presenza d'Alcide mi conversi</l>
<l>Al Re suo padre, e genero m'offersi.</l>
</lg>
<lg type="ottava">
<l>Mi riguardò il rival con qualche sdegno,</l>
<l>Poi volto al vecchio Eneo l'affetto e 'l zelo,</l>
<l>Fà de la figlia tua me (disse) degno,</l>
<l>Degna, che socero habbia il Re del cielo.</l>
<l>E qui contò le forze, e 'l grande ingegno,</l>
<l>Che tanti mostri havean fatti di gielo,</l>
<l>E c'havea superata ogni maligna</l>
<l>Impresa, imposta à lui da la matrigna.</l>
</lg>
<lg type="ottava">
<l>Gli dico à l'incontr'io, ch'un huom mortale</l>
<l>Fà grand'error, se si pareggia à un Dio.</l>
<l>Non l'havea anchora il suo corso fatale</l>
<l>Fatto di quei del regno eterno, e pio.</l>
<l>Io son signor d'acqua infinita, e tale,</l>
<l>Che fa chiaro per tutto il nome mio,</l>
<l>E vò per lo tuo regno illustre, e altero,</l>
<l>Ne genero di te sarò straniero.</l>
</lg>
<lg type="ottava">
<l>E s'ei si gloria haver con mille mostri</l>
<l>Durata per Giunon tanta fatica:</l>
<l>Tutto il suo dir non vò, ch'altro ti mostri,</l>
<l>Se non, ch'egli ha la Dea del ciel nemica.</l>
<l>Non noccia almeno à gli altri merti nostri,</l>
<l>S'ho sempre à voti miei Giunone amica:</l>
<l>Ne mi convien per obedire à lei</l>
<l>Espormi à mille danni ingiusti, e rei.</l>
</lg>
<lg type="ottava">
<l>Se per far tue le sue membra leggiadre,</l>
<l>Tu per la nobiltà vuoi farti avanti,</l>
<l>Se la mogle d'Anfitrio à te fu madre,</l>
<l>Come vien tu à regni eterni, e santi ?</l>
<l>Che se vuoi dir, che Giove ti sia padre,</l>
<l>Disceso d'adulterio esser ti vanti.</l>
<l>E se pur vuoi negar d'esser bastardo,</l>
<l>Ti fai del maggior Dio figliuol bugiardo.</l>
</lg>
<lg type="ottava">
<l>Mentre il cerco abbassar con questo oltraggio,</l>
<l>Volge ver me la vista oscura, e fella,</l>
<l>E nel parlar di me più parco, e saggio,</l>
<l>Senza dar biasmo à me cosi favella.</l>
<l>La forza à me servir suole, e 'l coraggio,</l>
<l>E più pronta ho la man, che la favella,</l>
<l>E pur, ch'abbatta te con questa palma,</l>
<l>Habbi pur tu nel favellar la palma.</l>
</lg>
<lg type="ottava">
<l>Tutte ignude egli havea le braccia, e 'l petto.</l>
<l>Sol d'un fero Leon si copria il dorso.</l>
<l>La cui testa crudel con crudo aspetto</l>
<l>Gli armava il capo, e quel tenea co'l morso.</l>
<l>La pelle inferior copria l'obbietto,</l>
<l>Che vergognoso fà l'human discorso.</l>
<l>Cosi vestito, e tutto il resto ignudo</l>
<l>Ver me si mosse impetuoso, e crudo.</l>
</lg>
<lg type="ottava">
<l>Io, che conosco in lui l'accese voglie,</l>
<l>C'ha di mandarmi perditore in terra,</l>
<l>Per guadagnar la desiata moglie</l>
<l>Non con altra ragion, che con la guerra,</l>
<l>Getto dal dosso mio le verdi spoglie,</l>
<l>E ciò, che con la man meglio s'afferra,</l>
<l>E sol lascio al mio corpo tanta fronde,</l>
<l>Che quel, che debbe ogni huom celar, m'asconde.</l>
</lg>
<lg type="ottava">
<l>Le gambe allargo, e in terra ben le fondo,</l>
<l>E oppongo (poi che non habbiam altr'arme)</l>
<l>Le braccia, e in ogni parte altier rispondo,</l>
<l>Ne lascio al fero aspetto spaventarme.</l>
<l>E giro il corpo, e l'occhio, e fo secondo</l>
<l>Veggo aggirarsi lui per afferrarme,</l>
<l>Ne men di lui disposto à la contesa</l>
<l>Cerco d'esser il primo à far la presa.</l>
</lg>
<lg type="ottava">
<l>Poi che si vede haver tentato in vano</l>
<l>D'imprigionarmi hor l'uno hor l'altro braccio;</l>
<l>Però ch'à lui fà sdrucciolar la mano</l>
<l>Il continuo sudore, ond'io mi sfaccio:</l>
<l>Alquanto si ritrahe da me lontano,</l>
<l>E, perche più il mio humor non gli dia impaccio,</l>
<l>China le mani à terra, e si risolve</l>
<l>V'empir le palme sue di secca polve.</l>
</lg>
<lg type="ottava">
<l>Anch'io mi chino, e coraggioso il guardo,</l>
<l>E con la terra fo la man più franca.</l>
<l>Per afferrarmi ei vien fero, e gagliardo</l>
<l>Hor con la destra palma, hor con la manca.</l>
<l>Le braccia oppongo, e in lui fermo lo sguardo,</l>
<l>Acciò che non mi stringa ò 'l collo, ò l'anca;</l>
<l>E mentre l'un con l'altro s' incatena,</l>
<l>Ei me di polve, io lui spargo d'arena.</l>
</lg>
<lg type="ottava">
<l>Egli, che del lottare era maestro,</l>
<l>E sapea dove più s'offende altrui,</l>
<l>M'annoda con la manca il braccio destro,</l>
<l>Stringo io co'l pugno destro il manco à lui.</l>
<l>E ben, ch' io sia più grave, egli è più destro,</l>
<l>E meglio scorge gli avantaggi sui.</l>
<l>Hor mentre l'inimico ogn'un rispinge,</l>
<l>L'un braccio sciolto, e l'altro anchor si stringe.</l>
</lg>
<lg type="ottava">
<l>Facciam larga la lotta, e ogn'un le piante</l>
<l>Ben fonda in terra, e stassi in su l'aviso.</l>
<l>Egli mi spinge, e mentre io sto costante,</l>
<l>E lui rispingo, mi coglie improviso,</l>
<l>E con gran scossa à se co'l capo avante</l>
<l>Mi tira, e fui per dare in terra il viso,</l>
<l>Con tal forza ver se la scossa diede,</l>
<l>Pur la gravezza mia mi tenne in piede.</l>
</lg>
<lg type="ottava">
<l>Ci ritiriamo alquanto ogn'un da parte,</l>
<l>Per interrar la ruggiadosa palma:</l>
<l>Dapoi torniam di novo al fero Marte,</l>
<l>E ci abbracciam per riportar la palma.</l>
<l>Gamba ei con gamba annoda, e con quest'arte</l>
<l>Cerca atterrar la mia più grave salma,</l>
<l>E poi, che questa lotta non gli giova,</l>
<l>Diversi modi un dopo l'altro prova.</l>
</lg>
<lg type="ottava">
<l>Come il furor de l'onde il duro scoglio</l>
<l>Ribatte, e 'l peso proprio il fa sicuro:</l>
<l>Cosi ribattev' io l'acceso orgoglio</l>
<l>D'Alcide, e stava ponderoso, e duro.</l>
<l>Un'altra volta anchor da lui mi scioglio,</l>
<l>E poi di raffrontarlo m'assicuro;</l>
<l>E in questo membro, e in quello il pugno incarno,</l>
<l>E cerco d'atterrarlo, e sempre indarno.</l>
</lg>
<lg type="ottava">
<l>Come toro con toro ardito, e forte,</l>
<l>E due, e tre volte ad incontrar si torna,</l>
<l>Per guadagnar frà molte una consorte,</l>
<l>Ch'assembra lor d'ogni belta più adorna;</l>
<l>Stan gli armenti à guardar la dubbia sorte,</l>
<l>E chi di lor più dure havrà le corna,</l>
<l>Chi farà il ciel de la vittoria degno</l>
<l>Di tanto amato, e pretioso regno:</l>
</lg>
<lg type="ottava">
<l>Cosi ciascun di noi per quella sposa,</l>
<l>Che ne par sopra ogni altra unica, e bella.</l>
<l>Si stacca due, e tre volte, e poca posa,</l>
<l>Che cerca d'attaccar pugna novella.</l>
<l>Il padre de la vergine amorosa</l>
<l>Stava intento à mirarci, e v'era anch'ella.</l>
<l>E con la corte sua stava in pensiero</l>
<l>Chi la vittoria havria di tanto impero.</l>
</lg>
<lg type="ottava">
<l>Fà tanto al fin, ch'al mio collo s'appiglia,</l>
<l>E con le forti man l'annoda, e tira.</l>
<l>Mi guasta la corona, e mi scapiglia,</l>
<l>E già si forte à la vittoria aspira,</l>
<l>Ch'ogn'un, ch'è intorno, mormora, e bisbiglia,</l>
<l>Ch'io perderò la lotta, e Deianira:</l>
<l>Che le sue man, che fean chinar la fronte,</l>
<l>Tal peso havean, ch'era men greve un monte.</l>
</lg>
<lg type="ottava">
<l>Respirar non mi lascia, e ogni hor più il collo</l>
<l>M'aggrava, e con maggior vigor l'afferra.</l>
<l>Io pur m'aiuto, e m'affatico, e crollo,</l>
<l>Perche l'honor non habbia ei de la guerra.</l>
<l>Qui convien dire il ver, l'ultimo crollo,</l>
<l>Ch'egli mi diè, mi fè baciar la terra.</l>
<l>E non senza rossor di rabbia acceso</l>
<l>À giacer mi trovai lungo, e disteso.</l>
</lg>
<lg type="ottava">
<l>Tosto, che di cadere Hercol mi sforza,</l>
<l>À l'arte propria mia la mente intendo,</l>
<l>E se ben sono inferior di forza,</l>
<l>Non però mi pacefico, e m'arrendo.</l>
<l>Mi cangio quella, c'hor mi vedi, scorza,</l>
<l>E d'un crudo serpente il volto io prendo,</l>
<l>E di man gli esco sibilando, e ardente,</l>
<l>E gli armo contra à un tratto il tosco, e 'l dente.</l>
</lg>
<lg type="ottava">
<l>Quando un dragon mi scorge essere Alcide,</l>
<l>E contra il suo valor movere altr'arme,</l>
<l>Mi guarda, e schiva il mio morso, e sorride,</l>
<l>E mi dice. Acheloo, che credi farme?</l>
<l>Fanciullo essendo anchor mia madre vide,</l>
<l>Ch' io seppi da due serpi liberarme.</l>
<l>Questa tua forma à la mia destra è nulla,</l>
<l>Ch'i serpenti domai fin ne la culla.</l>
</lg>
<lg type="ottava">
<l>E ben, che si gran serpe hora ti mostri,</l>
<l>Ch'i più lunghi dragon vinci d'assai,</l>
<l>Qual parte sarai tu de crudi mostri,</l>
<l>Ch' io nel lago Lerneo vinsi, e domai?</l>
<l>Tu con un capo sol qui meco giostri,</l>
<l>L'Hidra cento n'havea, ne la stimai;</l>
<l>E per ogn'un, ch' io ne troncai di cento,</l>
<l>Ne vidi nascer due di più spavento.</l>
</lg>
<lg type="ottava">
<l>Se ben cadere à lei più capi scorsi,</l>
<l>Non mai n'ancisi alcun senza due heredi:</l>
<l>Ogn' hor, ch' io l'oltraggiai, favor le porsi,</l>
<l>Ch'à me nemici, à lei soccorso diedi.</l>
<l>Fin posi al fine à suoi infiniti morsi,</l>
<l>E morta me la fei cadere à piedi,</l>
<l>Se bene hebbe dal fato, e da la sorte,</l>
<l>Che più che si feria, venia più forte.</l>
</lg>
<lg type="ottava">
<l>Se l'Hidra, che prendea forza dal male,</l>
<l>Domata, e senza luce al fin rendei,</l>
<l>Ben di te havrò la palma trionfale,</l>
<l>Ch'una minima parte sei di lei.</l>
<l>E più, che la tua forma non è tale,</l>
<l>Ma dragon falso, e trasformato sei.</l>
<l>Se contra i serpi naturali ho vinto,</l>
<l>Che farò, s'havrò contra un serpe finto ?</l>
</lg>
<lg type="ottava">
<l>Hor mentre il falso mio vipereo morso</l>
<l>S'arma contra il valor via più c'humano,</l>
<l>E serpendo ver lui spiego il mio corso,</l>
<l>Et ei mi schiva, e 'l mio pensier fa vano:</l>
<l>Cerca di pormi entro à la bocca un morso,</l>
<l>E chiusa al dente mio stende la mano.</l>
<l>Io vò per afferrarla, e di lungo erro,</l>
<l>Ch'egli apre il pugno, e fa, ch'un lino afferro.</l>
</lg>
<lg type="ottava">
<l>Del manto del Leon credo, che tolse</l>
<l>Quel lin, c'havea dentro al suo pugno ascoso.</l>
<l>Dapoi, ch' imprigionò secondo ei volse</l>
<l>La tela opposto il dente insidioso,</l>
<l>Fra le due man mi strinse il collo, e avolse;</l>
<l>E mi diè quasi à l'ultimo riposo.</l>
<l>Parea, ch' una tenaglia mi stringesse,</l>
<l>Talmente mi tenea le fauci oppresse.</l>
</lg>
<lg type="ottava">
<l>Io con la coda pur m'aiuto, e scuoto,</l>
<l>Per uscirgli di man con molta rabbia,</l>
<l>E l' indurate gambe gli percoto,</l>
<l>Ne posso trovar via, ch' à lasciar m'habbia.</l>
<l>Al fin cangiando forma mi riscuoto,</l>
<l>E già co'l pie del bue stampo la sabbia.</l>
<l>S'allarga il volto, e fà, ch'egli apre il pugno,</l>
<l>Et io co'l corno altier di novo pugno.</l>
</lg>
<lg type="ottava">
<l>Tosto, ch' un'altra forma mi possiede,</l>
<l>E c'ho di bue le corna, il volto, e 'l pelo,</l>
<l>Affretto contra lui l'irato piede,</l>
<l>Per torlo su le corna, e darlo al cielo.</l>
<l>Di novo ei ride subito, che vede,</l>
<l>Ch'io copro l'alma mia sott'altro velo,</l>
<l>E mostra al riso, e al ciglio men di prima</l>
<l>Tener del corno mio cura, ne stima.</l>
</lg>
<lg type="ottava">
<l>Mentre, ch' io corro, ei stà fermo à l'incontra,</l>
<l>Ma come appresso à lui condotto ho il passo,</l>
<l>Si trahe da parte, e meco non si scontra,</l>
<l>Tal, ch'io per forza trasportar mi lasso.</l>
<l>Poi che 'l primo disegno non m' incontra</l>
<l>D'alzarlo al ciel, perche ruini abbasso;</l>
<l>Penso voltarmi, e ritentar di novo,</l>
<l>Ma un corno nel voltar prigion mi trovo.</l>
</lg>
<lg type="ottava">
<l>Che trascorso, ch' io fui, dietro mi venne,</l>
<l>Tal, che mi giunse, et afferrommi un corno.</l>
<l>Subito ch'io sentij, che 'l pugno il tenne,</l>
<l>Mi scossi, e in van girai la fronte intorno,</l>
<l>Ne di poterla sprigionar m'avenne,</l>
<l>Anzi per doppio mio tormento, e scorno</l>
<l>Nel raggirarmi l'altro corno prese,</l>
<l>E al fin per forza in terra mi distese.</l>
</lg>
<lg type="ottava">
<l>Io, che cangiarmi più non posso il manto,</l>
<l>Cerco drizzarmi, e liberar la testa,</l>
<l>E contra il suo poter mi scuoto tanto,</l>
<l>Ch'egli mi rompe un corno, e in man gli resta.</l>
<l>Mentre egli l'alza à l'occhio, e 'l mira alquanto,</l>
<l>Ne van le ninfe à lui con prece honesta,</l>
<l>E impetrano al mio mal gratia, e perdono,</l>
<l>E 'l corno tolto à me, chieggono in dono.</l>
</lg>
<lg type="ottava">
<l>Hercole altier de guadagnati honori</l>
<l>Ver me fu pio, verso le ninfe grato.</l>
<l>Elle lui coronar di palme, e allori,</l>
<l>E 'l celebrar con verso alto, et ornato.</l>
<l>Di fuor poi il corno ornar d'herbe, e di fiori,</l>
<l>E dentro d'ogni frutto più pregiato,</l>
<l>D'ogni più grato don, ch' offre, e dispensa</l>
<l>L'Autunno in copia à la seconda mensa.</l>
</lg>
<lg type="ottava">
<l>La più prudente Ninfa, e meglio ornata,</l>
<l>Coronata di fior lo sparso crine,</l>
<l>Da le più belle Ninfe accompagnata</l>
<l>Sacra con cerimonie alme, e divine</l>
<l>Il mio corno à la Dea fertile, e grata,</l>
<l>La cui felice copia è senza fine.</l>
<l>Tal che la Dea contraria de l' inopia</l>
<l>Dal corno mio più ricca hoggi ha la copia.</l>
</lg>
<lg type="ottava">
<l>Io mi trovai scornato, e senza moglie,</l>
<l>Con doppio dishonor, con doppio affanno,</l>
<l>Ben c'hoggi con corone, e canne, e foglie</l>
<l>Di salce ascondo alla mia fronte il danno.</l>
<l>La notte ascose havea l'accese spoglie</l>
<l>Del biondo Dio col tenebroso panno,</l>
<l>Quando honorò con gli altri il grato Fiume</l>
<l>Teseo co'l cibo pria, poi con le piume.</l>
</lg>
<lg type="ottava">
<l>Ben che promise lor nel novo giorno</l>
<l>Di contar quel, ch'avenne al forte Alcide,</l>
<l>Ma come fuor del mar di raggi adorno</l>
<l>L'apportator del dì da lor si vide,</l>
<l>Far più non si curar seco soggiorno,</l>
<l>Poi che lor l'onda il passo non recide.</l>
<l>Teseo con gli altri al suo camin si tenne,</l>
<l>Senza udir quel, che poi d'Hercole avenne.</l>
</lg>
<lg type="ottava">
<l>Però che se ben' Hercol fù si forte,</l>
<l>Che vinse in guerra il Calidonio Dio,</l>
<l>E per premio acquistò quella consorte,</l>
<l>Che potea far più lieto il suo desio:</l>
<l>Da la non saggia moglie hebbe la morte,</l>
<l>Nel celebrare al ciel l'officio pio,</l>
<l>Ch'un dubbio, onde ella assicurar si volse,</l>
<l>À se il marito, à lui la vita tolse.</l>
</lg>
<lg type="ottava">
<l>De la nova vittoria Hercole altero</l>
<l>Tornava con la sposa al patrio regno:</l>
<l>Ma l'onda Evena gli tagliò il sentiero</l>
<l>Superba uscita allhor fuor del suo segno.</l>
<l>Egli per tutto dà l'occhio, e 'l pensiero,</l>
<l>Se v'è per passar lei ponte, ne legno:</l>
<l>E mentre cerca in ogni parte il lido</l>
<l>Nesso incontra gli vien Centauro infido.</l>
</lg>
<lg type="ottava">
<l>Nesso non men d'Alcide haveano preso</l>
<l>I bei lumi di lei, le chiome bionde,</l>
<l>E ver lui disse à l'empia froda inteso,</l>
<l>S'à nuoto ti da il cor passar quest'onde,</l>
<l>La donna tua per me fia leggier peso,</l>
<l>E per tuo amor darolla à l'altre sponde.</l>
<l>Hor se di te non hai, ma di lei tema,</l>
<l>Fà, che la donna à me la groppa prema.</l>
</lg>
<lg type="ottava">
<l>Hercol, che non temea per se de l'acque,</l>
<l>Ma bramava per lei trovar soccorso,</l>
<l>Poi che passarla al rio Centauro piacque,</l>
<l>L'assise sopra il suo biforme dorso.</l>
<l>Questo à la donna suo pensier dispiacque,</l>
<l>Che del fiume temea l'horribil corso.</l>
<l>Ne men del mostro rio temenza havea,</l>
<l>Che sapea, che per lei d'amore ardea.</l>
</lg>
<lg type="ottava">
<l>Ma come saggia non essendo certa,</l>
<l>Ch'ei dovesse mancar de la sua fede,</l>
<l>Non volle al suo consorte fare aperta</l>
<l>La piaga, ch'al Centauro amor già diede.</l>
<l>Per ischivar qualche battaglia incerta</l>
<l>Su la sua groppa timida si siede.</l>
<l>E prega, mentre passa, i sommi Dei,</l>
<l>Che rendan salvi il suo marito, e lei.</l>
</lg>
<lg type="ottava">
<l>Hercol con gran vigor la mazza, e l'arco</l>
<l>Getta, e volar gli fa ne l'altra sponda;</l>
<l>Poi del Leone, e del turcasso carco</l>
<l>À nuoto va contra il furor de l'onda:</l>
<l>Ne cerca dove è piu sicuro il varco,</l>
<l>Ma dove di più giri il fiume abonda,</l>
<l>E ad onta de la piena alta, e sonante,</l>
<l>Ne la ripa di là ferma le piante.</l>
</lg>
<lg type="ottava">
<l>Ripreso l'arco, e la superba trave,</l>
<l>De la sua fida sposa ode la voce,</l>
<l>E vede il mostro rio, ch' in groppa l'have,</l>
<l>Che via fugge con lei crudo, e veloce</l>
<l>Tosto lo sguardo suo severo, e grave</l>
<l>Diventa oscuro, horribile, e feroce.</l>
<l>Lo strale incocca, e dietro al mostro infido</l>
<l>Move l'offeso piè con questo grido.</l>
</lg>
<lg type="ottava">
<l>Dove fuggi ladron, dove ti porta</l>
<l>Del tuo piè cavallin la falsa spene?</l>
<l>Dove porti crudel la vera scorta</l>
<l>D'ogni riposo mio, d'ogni mio bene ?</l>
<l>E pur ti dovrian far la mente accorta</l>
<l>Del padre ingiusto tuo l'eterne pene,</l>
<l>Che per lo suo adulterio ne lo inferno</l>
<l>Rotato ha sempre, e roterà in eterno.</l>
</lg>
<lg type="ottava">
<l>Se pensi di fuggir, molto t'inganni</l>
<l>Co'l tuo cavallo il meritato male,</l>
<l>Che s'io non ti potrò giungere, i vanni</l>
<l>Ti giungeran del mio veloce strale.</l>
<l>Perche la donna sua fugga quei danni,</l>
<l>Che le può dare il suo dardo mortale,</l>
<l>Prende sopra la sposa alta la mira,</l>
<l>E l'arco più, che puote, incurva, e tira.</l>
</lg>
<lg type="ottava">
<l>Sopra i capei de la sua donna bella,</l>
<l>Mentre il Centauro rio più il corso affretta,</l>
<l>Nel tergo humano avelenata, e fella</l>
<l>Fere la velocissima saetta.</l>
<l>Com'ei sente lo stral, fra se favella,</l>
<l>Non vò però morir senza vendetta:</l>
<l>Gl'insanguinati lini al dosso toglie,</l>
<l>E cosi inganna poi l'Herculea moglie.</l>
</lg>
<lg type="ottava">
<l>Questa del sangue mio vermiglia spoglia</l>
<l>Ha in se virtù mirabile, e valore,</l>
<l>Che verso chi la dona, accende, e invoglia</l>
<l>Chi in don l'ottien del suo possente amore.</l>
<l>Hor se giamai da l'amorosa voglia</l>
<l>Sarà per tempo alcun preso il tuo core,</l>
<l>Dona à quel, ch'ami, il mio sangue qui sparso,</l>
<l>E 'l vedrai dal tuo amor legato, et arso.</l>
</lg>
<lg type="ottava">
<l>Che pur che da tua parte il dono ei prenda,</l>
<l>Sarai de l'amor suo fuor di sospetto,</l>
<l>Che sol di te forz'è, ch'Amor l'accenda,</l>
<l>E che d'ogni altro amor privi il suo petto.</l>
<l>Perche 'l tuo dubbio cor veda, et intenda</l>
<l>Quanto fosse ver te caldo il mio affetto,</l>
<l>Innanzi al mio morir, cui vicin sono,</l>
<l>T'ho voluto arricchir di questo dono.</l>
</lg>
<lg type="ottava">
<l>La semplice d'Eneo credula figlia,</l>
<l>Che la virtù mentita al mostro crede,</l>
<l>Il falso don dal rio Centauro piglia,</l>
<l>E in parte il chiude poi, che non si vede.</l>
<l>Il figlio d'Ission chiude le ciglia,</l>
<l>E manda l'alma à la tartarea sede.</l>
<l>Giunge Alcide à la sposa, e via la mena</l>
<l>Ver la città, che bee de l'onda ismena.</l>
</lg>
<lg type="ottava">
<l>Passati non che gli anni erano, i lustri</l>
<l>Dal dì, ch'ei giunse sposo à la sua terra,</l>
<l>E già facean d'Alcide i fatti illustri</l>
<l>Stupir del suo valor tutta la terra:</l>
<l>Ch'ovunque avien, ch'Apollo il mondo illustri,</l>
<l>Chiare memorie havean de la sua guerra.</l>
<l>Ne sol pugnato havea per tutto, e vinto,</l>
<l>Ma l'odio anchor de la matrigna estinto.</l>
</lg>
<lg type="ottava">
<l>Quando ei tornato vincitore un giorno,</l>
<l>Vinta l'Ecalia, e la città d'Erito,</l>
<l>Sopra il monte Ceneo l'altare adorno</l>
<l>Di Giove intendea farvi il sacro rito.</l>
<l>E già la fama havea sparso d' intorno,</l>
<l>Ch'Alcide in quella pugna havea rapito</l>
<l>Detta per nome Iole, una donzella</l>
<l>Sopra ogni altra fanciulla adorna, e bella.</l>
</lg>
<lg type="ottava">
<l>Hor quando vuol dopo tanta fatica</l>
<l>Rendere honor co'l sacrificio al padre,</l>
<l>Che fè tanto di lui la sorte amica,</l>
<l>Che potè superar l'Ecalie squadre;</l>
<l>Fà un fedel servo suo, nomato Lica,</l>
<l>Gir per le vesti pie, ricche, e leggiadre,</l>
<l>Che servate gli havea la moglie intanto,</l>
<l>E ch'al culto servian fedele, e santo.</l>
</lg>
<lg type="ottava">
<l>La gelosa consorte, c'havea inteso</l>
<l>Da la bugiarda ogn'hor cresciuta Fama,</l>
<l>Che havea del suo marito il petto acceso</l>
<l>La gran beltà de l'acquistata dama:</l>
<l>Pria, che 'l servo leal gravi del peso</l>
<l>De panni, che 'l consorte aspetta, e brama,</l>
<l>Chiede, se Iole è bella, e con qual modo</l>
<l>Preso habbia Alcide à l'amoroso nodo.</l>
</lg>
<lg type="ottava">
<l>Per torle il servo accorto ogni sospetto,</l>
<l>Tosto, che 'l cor di lei geloso vede,</l>
<l>Giovane (disse) è d'un gentile aspetto,</l>
<l>Non però di bellezza ogni altra eccede:</l>
<l>Ne pare à gli occhi miei si raro obbietto,</l>
<l>Ch' ei debba à voi per lei mancar di fede.</l>
<l>Quel, che ne pensa far, dir non saprei,</l>
<l>Ne che n'arda d'amor, creder potrei.</l>
</lg>
<lg type="ottava">
<l>Se ben pensa di dar qualche conforto</l>
<l>À la sospetta donna il messo fido,</l>
<l>Non può far, che non creda, e forse à torto</l>
<l>Quel, che sparso n'havea la fama, e 'l grido.</l>
<l>Per non far del suo pianto il servo accorto,</l>
<l>Mentre intende biasmar lo sposo infido,</l>
<l>Và in parte, (e dice à lui, ch' ivi l'attenda)</l>
<l>Ú si possa doler, ch'ei non intenda.</l>
</lg>
<lg type="ottava">
<l>Dunque è pur ver, che questa Iole serba</l>
<l>Per sue delitie il mio stolto marito?</l>
<l>Ch'essendo bella, e ne l'eta più acerba,</l>
<l>Può dar ricetto al suo folle appetito.</l>
<l>Et una infame andrà lieta, e superba</l>
<l>D'un amante si forte, e si gradito ?</l>
<l>Et io, che son la sua pudica moglie</l>
<l>N'andrò priva di lui, colma di doglie?</l>
</lg>
<lg type="ottava">
<l>Non tien con questo dire il viso asciutto,</l>
<l>Ma sparso, e pien di copioso pianto:</l>
<l>E chiama il suo consorte ingrato in tutto,</l>
<l>E gli dà fra gl'infidi il primo vanto.</l>
<l>Disse (vedendo poi senz'alcun frutto</l>
<l>Le lagrime, onde è molle il viso, e 'l manto)</l>
<l>Non moverà il mio lutto Hercole à pieta,</l>
<l>Ma la nemica mia farà ben lieta.</l>
</lg>
<lg type="ottava">
<l>Miglior rimedio qui trovar conviene.</l>
<l>Qui il pianto in tutto ho da lasciar da parte.</l>
<l>Ne debbo io far querela? ò pure è bene,</l>
<l>Ch'io taccia? et usi anch' io la froda, e l'arte?</l>
<l>E come il tempo commodo mi viene,</l>
<l>Vendichi à pien le lagrime, c'hò sparte?</l>
<l>Ma debbo intanto al Calidonio regno</l>
<l>Tornarmi? ò passar qui l' ira, e lo sdegno?</l>
</lg>
<lg type="ottava">
<l>Ma non debbo mostrar, com' io son quella,</l>
<l>Che nacqui già de la crudele Althea?</l>
<l>E che di Meleagro io son sorella,</l>
<l>Che fe bere à due zij l'onda Lethea?</l>
<l>Non debbo io far ver lui l'alma rubella,</l>
<l>S'egli ha ver me la mente ingiusta, e rea?</l>
<l>S'ella uccise già il figlio, il figlio il zio,</l>
<l>Ben torre à due stranier l'alma poss'io.</l>
</lg>
<lg type="ottava">
<l>Se l'effetto sarà, come io vorrei,</l>
<l>E farà l'error mio pare à la voglia,</l>
<l>Farò vedere al mio marito, e à lei</l>
<l>Quel, che può far la muliebre doglia.</l>
<l>Ne mi torrò da i novi pensier miei,</l>
<l>Ch'à le lor membra l'anima non toglia.</l>
<l>Mostrerò lor con più d'un corpo essangue,</l>
<l>Quel, ch'è far' onta al Calidonio sangue.</l>
</lg>
<lg type="ottava">
<l>Ma non è degno, ch'io del mio consorte</l>
<l>(Senza tentar qualche parer più giusto)</l>
<l>Dia cosi tosto à la spietata corte</l>
<l>Di Stige l'alma, et à la tomba il busto.</l>
<l>S'han rimedij à tentar di varia sorte</l>
<l>Per torlo à questo amore indegno, e ingiusto:</l>
<l>E s'avien poi, che pur la tenga, e l'ami,</l>
<l>Tutti i modi à tentar s' hanno più infami.</l>
</lg>
<lg type="ottava">
<l>Dopo vario pensar le cade in mente</l>
<l>De la camicia, c'hebbe dal Centauro,</l>
<l>La cui virtù per quel, ch'ella ne sente,</l>
<l>Può dare al morto amor forza, e ristauro.</l>
<l>Già molto prima ad una sua servente</l>
<l>L'havea fatta adornar di seta, e d'auro:</l>
<l>Il cui ricamo d'or, d'ostro, e di seta</l>
<l>Lo sparso sangue à l'occhio asconde, e vieta.</l>
</lg>
<lg type="ottava">
<l>Poi, che la donna dal Centauro intese,</l>
<l>Che 'l sangue al morto amor potea dar forza,</l>
<l>Perche non fosse schiva à l'occhio, prese</l>
<l>Parer di dare al sangue un'altra scorza.</l>
<l>E con vermigli fior tale il lin rese,</l>
<l>Ch'ogni occhio à creder, che vi guarda, sforza:</l>
<l>Che i vaghi, e sparsi fior, ch'ornano il panno,</l>
<l>Non denno altrove star, che dove stanno.</l>
</lg>
<lg type="ottava">
<l>Morì da poi la misera donzella,</l>
<l>C'hebbe del suo lavoro il panno pieno.</l>
<l>Ma la figlia d'Eneo si pensò, ch'ella</l>
<l>Morisse d'altro mal, che di veleno.</l>
<l>Quando la freccia avelenata, e fella</l>
<l>Passò il Centauro rio del tergo al seno,</l>
<l>Del tosco empio de l'hidra il sangue sparse,</l>
<l>E questo fu il velen, che la donna arse.</l>
</lg>
<lg type="ottava">
<l>Celò per vendicarsi il mostro il vero,</l>
<l>E la veste, che vide avelenata,</l>
<l>Diede à la donna incauta con pensiero,</l>
<l>Che se mai gelosia fosse in lei nata,</l>
<l>L'havesse à dare al suo marito altero,</l>
<l>Per esser più da lui d'ogni altra amata.</l>
<l>Per questa strada il mostro empio previde</l>
<l>Di far morire il suo nemico Alcide.</l>
</lg>
<lg type="ottava">
<l>Misera il tanto lagrimar, che giova?</l>
<l>Ond'è, che turbi il tuo stato tranquillo?</l>
<l>Questa, ch'amica fai d'Alcide nova,</l>
<l>Sposa al comun figliuol sarà dett' Hillo.</l>
<l>Deh non venire à la dannosa prova,</l>
<l>Che de la morte sua cerchi vestillo.</l>
<l>Che come Lica à lui porti le spoglie,</l>
<l>Misera perderai d'esser sua moglie.</l>
</lg>
<lg type="ottava">
<l>La gelosa consorte al fin conchiude</l>
<l>Di dare al servo l' infelice manto,</l>
<l>Ne sà, che quelle vesti inique, e crude</l>
<l>Non son cagion d'amor, ma ben di pianto.</l>
<l>La porta Lica, e su le carni ignude</l>
<l>Per celebrare il sacrificio santo</l>
<l>Ponsela Alcide, come à lui rapporta</l>
<l>Il messo de la donna poco accorta.</l>
</lg>
<lg type="ottava">
<l>Vestito c' ha l'avelenato lino</l>
<l>La selva splender fa sù i santi marmi,</l>
<l>E 'l core, e gli occhi al pio culto divino</l>
<l>Intende, e canta i gloriosi carmi.</l>
<l>Sparso à pena v'havea l'incenso, e 'l vino,</l>
<l>Che 'l punser del velen le spietate armi.</l>
<l>Dal foco acceso, e dal calor del petto</l>
<l>Scaldossi, e prese forza il lino infetto.</l>
</lg>
<lg type="ottava">
<l>La forza del venen più ogn'hor s'accende,</l>
<l>E con più rabbia le sue membra assale,</l>
<l>Ne sol la pelle à l' infelice offende,</l>
<l>Ma passa insino à l'ossa empia, e mortale.</l>
<l>Co'l solito valore ei si difende,</l>
<l>E tace, e superar pur cerca il male.</l>
<l>E pur vorria dentro al carnal suo nido</l>
<l>Tener per forza in freno il pianto, e 'l grido.</l>
</lg>
<lg type="ottava">
<l>Ma fù talmente al fin piagato il dorso</l>
<l>Dal crudo ardor de l' infettato velo,</l>
<l>Ch'à la bocca allentò per forza il morso,</l>
<l>E lasciò andar l' irate strida al cielo.</l>
<l>Licinnio, e un' altro poi move co'l corso</l>
<l>Ver le risposte del signor di Delo,</l>
<l>Per impetrar rimedio à l'empia peste,</l>
<l>Che rende al corpo suo l' ignota veste.</l>
</lg>
<lg type="ottava">
<l>Vinto poi dal dolor, l'ignoto panno,</l>
<l>Dal corpo offeso suo stracciar si sforza,</l>
<l>E in vece di giovar maggior fa il danno,</l>
<l>Che straccia seco anchor l'humana scorza.</l>
<l>Cresce al miser mortal l' ira, e l'affanno,</l>
<l>Cresce al crudel velen l' odio, e la forza.</l>
<l>E con tal foco à lui piaga la pelle,</l>
<l>Che fa le strida andar fin' à le stelle.</l>
</lg>
<lg type="ottava">
<l>Tende poi verso il sempiterno regno</l>
<l>Con questo dir l'addolorata palma,</l>
<l>Godi Giunon del mio tormento indegno,</l>
<l>Di vedermi disfar la carnal salma.</l>
<l>Satia il tuo crudo cor, satia il tuo sdegno,</l>
<l>Vedi patir la miserabil alma.</l>
<l>Godi vedendo il mio fine, empio, e rio</l>
<l>Haver risposto in tutto al tuo desio.</l>
</lg>
<lg type="ottava">
<l>E s'impetrar pietà l'empia mia sorte</l>
<l>Puote anchor da quel cor, ch'odio mi tiene,</l>
<l>Tu, che d'ogni empio cor m'odij più forte,</l>
<l>Togli quest'alma afflitta à tante pene.</l>
<l>Però che 'l don, ch' io chieggio de la morte,</l>
<l>È don, ch'à la matrigna si conviene.</l>
<l>Non mi mancar poi che 'l mio male è tanto,</l>
<l>Che può impetrar fin da nemici il pianto.</l>
</lg>
<lg type="ottava">
<l>Dunque in Egitto debellai quell'empio</l>
<l>Busiri, c'havea il cor si crudo, e strano,</l>
<l>Che i peregrin facea morir nel tempio,</l>
<l>E tutto lo spargea di sangue humano?</l>
<l>Dunque feci d'Anteo l'ultimo scempio</l>
<l>Ch'era non men di lui crudo, e profano?</l>
<l>E tolsi al seme human danno si certo,</l>
<l>Per haverne dal ciel poi questo merto?</l>
</lg>
<lg type="ottava">
<l>Uccisi pur quel forte Gerione,</l>
<l>Che con tre corpi à l'huom solea far guerra.</l>
<l>Domato il can trifauce di Plutone</l>
<l>Rendei, quando passar volli sotterra.</l>
<l>Le ricche poma d'or tolsi al dragone</l>
<l>Quando co' piè calcai l'Hesperia terra.</l>
<l>E tante prove, e imprese alte, e divine</l>
<l>Mertan d'haver si miserabil fine?</l>
</lg>
<lg type="ottava">
<l>Non superai quel bue nel Ditteo sito,</l>
<l>Che die tant'alme al regno atro, e profondo?</l>
<l>Non sa l'Elide quel, ch'io fei d'Erito,</l>
<l>Che distruggea co'l suo crud'arco il mondo?</l>
<l>Non sa l'Arcadia, e lo Stinfalio lito,</l>
<l>S'io tolsi lor l' insopportabil pondo</l>
<l>De gli augei, che di ferro havean le piume,</l>
<l>Le cui grand'ale al Sol toglieano il lume?</l>
</lg>
<lg type="ottava">
<l>Faccia il bosco Parthenio per me fede,</l>
<l>Faccialo ogni pastor, ch'ivi soggiorna,</l>
<l>C'hebbi più forte il cor, più presto il piede</l>
<l>Del cervo, ch'ivi d'oro havea le corna.</l>
<l>À chi reggea ne l'Amazonia sede</l>
<l>Tolsi la cinta, e l'oro, ond'era adorna.</l>
<l>Domai i Centauri non domati unquanco,</l>
<l>E tolsi l'alma al lor biforme fianco.</l>
</lg>
<lg type="ottava">
<l>Condussi ad Euristeo vivo il cinghiale,</l>
<l>Che de la bella Arcadia era il flagello,</l>
<l>E fu la vista sua superba tale,</l>
<l>Che s'ascose Euristeo per non vedello.</l>
<l>Quel serpe, che prendea forza dal male,</l>
<l>Vinsi, che per lo danno era piu fello,</l>
<l>Che raddoppiava ogni hor l'ancise creste,</l>
<l>E d'un'alma privai ben mille teste.</l>
</lg>
<lg type="ottava">
<l>Non vidi io quei cavalli alteri, e crudi,</l>
<l>Ch'in Tracia si pascean di carne humana?</l>
<l>E mille corpi lacerati, e ignudi</l>
<l>Giacersi entro à la lor nefanda tana?</l>
<l>Non tolser l'alte mie fatiche, e studi</l>
<l>À loro et al lor Re l'alma profana?</l>
<l>Non fu cagion questo medesmo Alcide,</l>
<l>Che 'l lor presepio più quel mal non vide?</l>
</lg>
<lg type="ottava">
<l>Queste medesme braccia non fur quelle,</l>
<l>Che fecer, che 'l leon Nemeo morio?</l>
<l>La cui superba, e smisurata pelle</l>
<l>Fu tal, che fece un manto al corpo mio?</l>
<l>Non fei passare à l'ombre oscure, e felle,</l>
<l>L'alma di Caco à ber l'eterno oblio?</l>
<l>E se 'l ciel va di tante stelle adorno,</l>
<l>No 'l sostenni io sù queste spalle un giorno?</l>
</lg>
<lg type="ottava">
<l>L'irata empia ver me moglie di Giove</l>
<l>Homai di tanto comandarmi è stanca;</l>
<l>Et io, che fei le comandate prove,</l>
<l>L'alma hò più al far, che mai disposta, e franca.</l>
<l>Ma queste pesti mie crudeli, e nove</l>
<l>Fan la forza del corpo inferma, e manca.</l>
<l>Ne l'arme, e le man pronte, e l'alma ardita</l>
<l>Ponno al mio novo mal porger aita.</l>
</lg>
<lg type="ottava">
<l>Io dunque, ò Dei de la celeste corte,</l>
<l>Che di mostri si rij purgato ho il mondo,</l>
<l>Debbo con si infelice, e cruda morte,</l>
<l>Passar dal primo al mio viver secondo?</l>
<l>E godrassi Euristeo valido, e forte</l>
<l>Un tranquillo riposo, almo, e giocondo?</l>
<l>Il qual non solo à mostri non fa guerra,</l>
<l>Ma ogni hor di nove infamie empie la terra.</l>
</lg>
<lg type="ottava">
<l>E sarà poi quà giù chi creder possa,</l>
<l>Che siano Dei? che sia ragion nel cielo?</l>
<l>Sente in questo l'ardor, ch'è giunto à l'ossa,</l>
<l>Dar più duolo, e piu danno al carnal velo.</l>
<l>Qual toro, che sentita ha la percossa,</l>
<l>E sente anchor su'l dosso affisso il telo,</l>
<l>Ne vede il feritor, s'aggira, e scuote,</l>
<l>Ne da torsi à quel mal via trovar puote.</l>
</lg>
<lg type="ottava">
<l>Cosi ne va l'addolorato Alcide</l>
<l>Per torsi à tanto mal girando il monte,</l>
<l>E schianta abeti, e cerri, e corre, e stride,</l>
<l>E le man verso il cielo alza, e la fronte.</l>
<l>In questo à caso Lica ascoso vide,</l>
<l>Che per quel mal facea d'ogni occhio un fonte.</l>
<l>Lica ascoso il seguia fido, e leale,</l>
<l>Ne 'l potendo aiutar, piangea il suo male.</l>
</lg>
<lg type="ottava">
<l>E secondo il dolor, che 'l punge, e fiede,</l>
<l>Mossa havea dentro al cor l'ira, e la rabbia,</l>
<l>Move in fretta ver lui l' irato piede,</l>
<l>E in questo empio furore apre le labbia.</l>
<l>Dunque tu Lica, in cui maggior la fede</l>
<l>Havea, m'hai dato un don, ch'à morir n'habbia?</l>
<l>Si scusa Lica, e trema, e s' inginocchia,</l>
<l>E cerca humil baciar l'alte ginocchia.</l>
</lg>
<lg type="ottava">
<l>Non ascolta ei le scuse, e non l' intende,</l>
<l>Ma da se in tutto ogni pietà remota,</l>
<l>Vinto dal duol, per un de piedi il prende,</l>
<l>E quattro, e cinque volte in aria il rota,</l>
<l>Poi con ogni poter le braccia stende,</l>
<l>E dona al ciel l' impallidita gota.</l>
<l>Ne 'l disco con tal furia al cielo aspira,</l>
<l>Quando al fin del girar la fromba il tira.</l>
</lg>
<lg type="ottava">
<l>Come in aria tal'hor l'humida pioggia</l>
<l>Da venti freddi si congela, e indura;</l>
<l>Tal Lica mentre al ciel per l'aria poggia,</l>
<l>Per lo freddo, ch'egli ha da la paura,</l>
<l>Gelando và con disusata foggia</l>
<l>L' humide vene, e la carnal natura:</l>
<l>E poi nel mar d'Eubea cadendo à basso</l>
<l>Per l'havuto timor giunge di sasso.</l>
</lg>
<lg type="ottava">
<l>Dov' anc'hoggi si vede in mezzo à l'onde</l>
<l>Un breve scoglio d'elevato aspetto,</l>
<l>Ch'à la forma de l'huom tutto risponde,</l>
<l>E si conosce il volto, e 'l fianco, e 'l petto.</l>
<l>Il resto del colosso il mare asconde,</l>
<l>E come havesse il senso, e l'intelletto,</l>
<l>Teme il nocchier toccarlo, e'l chiama anchora</l>
<l>Lica, ma tien da lui lunge la prora.</l>
</lg>
<lg type="ottava">
<l>Com' Hercole ha nel mar lo scoglio posto,</l>
<l>Dal rimedio fatal Licinio viene.</l>
<l>E dice, che l'oracolo ha risposto.</l>
<l>Se vuol dar fine Alcide à le sue pene,</l>
<l>Vada su'l monte Eteo più, che può tosto,</l>
<l>E quivi havendo al ciel volta ogni spene,</l>
<l>Faccia un rogo superbo alto, e funesto,</l>
<l>E dopo lasci al ciel cura del resto.</l>
</lg>
<lg type="ottava">
<l>Come ei sa de gli Dei la santa mente,</l>
<l>Con Filottete figlio di Peante</l>
<l>Passa non molto mar verso ponente,</l>
<l>E sopra il monte Eteo ferma le piante.</l>
<l>Dove la scure, e la sua voglia ardente</l>
<l>Fa giù cader le più superbe piante.</l>
<l>E secondo gl' impon lo Dio di Delo</l>
<l>Fa superba una pira alzare al cielo.</l>
</lg>
<lg type="ottava">
<l>Ma non manca pero l' intensa doglia,</l>
<l>Che rende al cor lo smisurato ardore.</l>
<l>Anzi il velen de l'odiosa spoglia</l>
<l>Par, c'hor cominci à star nel suo vigore.</l>
<l>Tal, che la fatta pira Alcide invoglia</l>
<l>À mandar l'alma del suo albergo fuore;</l>
<l>Già de le piaghe sue la cupa fossa</l>
<l>Lascia in parte veder le sue grand'ossa.</l>
</lg>
<lg type="ottava">
<l>Stride il liquor, che da le piaghe abonda,</l>
<l>E per lo corpo misero camina,</l>
<l>Come quando si pon ne la fredd'onda</l>
<l>Il ferro tratto allhor de la fucina.</l>
<l>Tal, ch'ogn'hor vien più larga, e più profonda</l>
<l>La piaga, e tende à l'ultima ruina.</l>
<l>Tutto l'occulto foco il coce, e strugge,</l>
<l>E 'l miser sangue suo divora, e sugge.</l>
</lg>
<lg type="ottava">
<l>Discorre al fin nel suo pensier profondo,</l>
<l>Che l' alto rogo il ciel gli habbia commesso,</l>
<l>Acciò ch'ardendo il suo terrestre pondo,</l>
<l>Voli l'eterno al ben dal ciel promesso.</l>
<l>Ond'ei, c'havea già scorso, e vinto il mondo,</l>
<l>Volle anchor nel suo fin vincer se stesso,</l>
<l>E diede à Filottete i dardi, e l'arco,</l>
<l>Che dovean far di novo à Troia incarco.</l>
</lg>
<lg type="ottava">
<l>E dolce disse, ò caro amico, e fido</l>
<l>Ti do de l'amor mio questo per pegno,</l>
<l>E tosto ch' io su'l rogo il fianco annido,</l>
<l>Co'l foco alluma il fabricato legno.</l>
<l>Però che del mio padre il santo grido</l>
<l>Chiama il mio spirto al sempiterno regno.</l>
<l>Bacia il suo amico, il qual piangendo il mira,</l>
<l>Poi con invitto cor monta la pira.</l>
</lg>
<lg type="ottava">
<l>La pelle del Leon sopra vi stende,</l>
<l>Sopra la clava poi la guancia posa,</l>
<l>E con quel lieto core il foco attende,</l>
<l>Co'l qual suolsi aspettar la nuova sposa.</l>
<l>La pietra Filottete, e 'l ferro prende,</l>
<l>E la favilla trahe nel sasso ascosa:</l>
<l>Poi di più ardor se stesso il fuoco adorna,</l>
<l>E contra chi lo sprezza, alza le corna.</l>
</lg>
<lg type="ottava">
<l>S'alza la vampa al ciel sempre maggiore,</l>
<l>Crescon per ogni via le fiamme nove.</l>
<l>Quando vider gli Dei con tanto ardore</l>
<l>Il fuoco andar contra il figliuol di Giove,</l>
<l>Sentir di lui pietà, noia, e timore,</l>
<l>Che 'l mondo liberò con tante prove:</l>
<l>E mostrando ciascun pietoso il ciglio,</l>
<l>Raccomandaro à Giove il proprio figlio.</l>
</lg>
<lg type="ottava">
<l>Il Re del ciel, che vede il grato affetto,</l>
<l>Che mostra al figlio il choro alto, et eterno,</l>
<l>Disse. Sommo piacer m' ingombra il petto,</l>
<l>Per la grata pietà, ch' in voi discerno.</l>
<l>Immensa sento al cor gioia, e diletto,</l>
<l>Che 'l gran rettor del regno almo, e superno</l>
<l>Sia con suo grande honor da ogn'un chiamato</l>
<l>Padre, e rettor d'un pio popolo, e grato.</l>
</lg>
<lg type="ottava">
<l>Mi piace, che la mia divina prole</l>
<l>Anchor sicura sia col favor nostro.</l>
<l>Ma la salute sua poi, che ve'n dole,</l>
<l>Sta per torvi il timor nel pensier nostro.</l>
<l>E quel, c'ha superato, ovunque il Sole</l>
<l>La terra alluma, ogni periglio, e mostro,</l>
<l>Questo novo tormento estima poco,</l>
<l>E vuol la forza anchor vincer del foco.</l>
</lg>
<lg type="ottava">
<l>La parte, che ritien grave e materna</l>
<l>Può sol sentir la forza di Vulcano.</l>
<l>Ma quella parte, c' hà dal padre interna,</l>
<l>Non può perire, e l'arde il foco in vano.</l>
<l>Però ch'è inviolabile, et eterna,</l>
<l>E bramo torla al suo carcere humano,</l>
<l>Acciò ch'al al regno, ond' ha principio, torni,</l>
<l>E del suo chiaro lume il cielo adorni.</l>
</lg>
<lg type="ottava">
<l>E come la sua invitta, e nobile alma</l>
<l>Scarca sarà dal suo mortal tormento,</l>
<l>Vo, che venga à la patria eterna, et alma,</l>
<l>E credo, ch' ogni Dio ne sia contento.</l>
<l>Che s'ei portò là giù per noi la palma</l>
<l>Di mille imprese carche di spavento,</l>
<l>Giusta cosa mi par, che 'l suo gran lume</l>
<l>Nel ciel risplenda, e sia celeste Nume.</l>
</lg>
<lg type="ottava">
<l>E s'avien, ch'alcun Dio quà sù si doglia,</l>
<l>Che egli fra gli altri Dei splenda anchor Dio,</l>
<l>Ben potrà de' suoi premij haver gran doglia,</l>
<l>Ma non già mover me dal pensier mio.</l>
<l>E farò, che 'l vedrà contra sua voglia</l>
<l>Starsi fra quei del regno eterno, e pio;</l>
<l>E 'l merto anchor saprà, ch'al cielo il chiama,</l>
<l>E l'approverà Dio, se ben non l'ama.</l>
</lg>
<lg type="ottava">
<l>Gli Dei tutti assentir con lieto volto</l>
<l>À quel, che far d'Alcide il padre elesse.</l>
<l>Giunone anchor mostrò piacerle molto,</l>
<l>Mentre affermò, ch'entro à le fiamme ardesse.</l>
<l>Ma quando udì, ch' in ciel fosse raccolto,</l>
<l>E che di stelle anch'ei vi risplendesse,</l>
<l>Tra se biasmò lo Dio de gli altri Dei,</l>
<l>Che vide, che nel fin sol disse à lei.</l>
</lg>
<lg type="ottava">
<l>L'ardente fiamma havea distrutto intanto</l>
<l>Tutto quel, che Vulcan strugger potea,</l>
<l>E già lasciato Alcide il carnal manto</l>
<l>Più la materna effigie non havea.</l>
<l>Sol quel, che stava in lui perpetuo, e santo,</l>
<l>Del suo lume divin tutto splendea,</l>
<l>E lasciavan veder le forme nove</l>
<l>Sol la divinità, c'hebbe da Giove.</l>
</lg>
<lg type="ottava">
<l>Come se 'l dosso suo la serpe priva</l>
<l>Del manto, c'havea già, si rinovella,</l>
<l>E tolto il vecchio vel, che la copriva,</l>
<l>Vien più forte, più giovane, e più bella:</l>
<l>Tal l'effigie d'Alcide, eterna, e diva,</l>
<l>Tolto il vel, che copriva l' interna stella,</l>
<l>Più illustre appar di pria, si fà maggiore,</l>
<l>E merta più, ch'ogn'un le faccia honore.</l>
</lg>
<lg type="ottava">
<l>Come restar de la terrena veste</l>
<l>Vede il rettor del cielo il figliuol privo,</l>
<l>Ver Borea il chiama al regno alto, e celeste</l>
<l>Su'l carro trionfal pomposo, e divo.</l>
<l>À la Lira vicin di stelle il veste,</l>
<l>Secondo andò mentre qua giù fu vivo.</l>
<l>Co'l piè sinistro il capo al drago aggrava,</l>
<l>Tien l'un pugno il leon, l'altro la clava.</l>
</lg>
<lg type="ottava">
<l>Come l'alme locar celesti, e sante</l>
<l>La nova effigie sua nel più bel mondo,</l>
<l>Gravò tanto le spalle al vecchio AtIante,</l>
<l>Che quasi sostener non potè il pondo.</l>
<l>Se ben non disse il figliuol di Peante,</l>
<l>Che passò Alcide al suo viver secondo,</l>
<l>Com'ei gli havea commesso, il mondo accorto</l>
<l>Quando più no'l rivide, il tenne morto.</l>
</lg>
<lg type="ottava">
<l>Che portato la fama havea per tutto</l>
<l>Non senza universal cordoglio, e pieta,</l>
<l>Dove il don di quel lin l'havea condutto,</l>
<l>E come, e con chi andò nel monte d'Eta.</l>
<l>Non si seppe altro poi: comun fu il lutto:</l>
<l>Sol ne mostrò Euristeo la fronte lieta,</l>
<l>Che per la gelosia, c'havea del regno,</l>
<l>Mostrò d'esserne allegro à più d'un segno.</l>
</lg>
<lg type="ottava">
<l>Ne sol di questo ei sol s'allegra, e ride,</l>
<l>Ma sol persegue anchor mortal nemico</l>
<l>I figli, che restar del forte Alcide,</l>
<l>Ch'eran fuggiti al Regno di Ceico.</l>
<l>Quando la madre sua priva esser vide</l>
<l>De nipoti, e di lui l'albergo antico,</l>
<l>Di si degno figliuol pianse la morte,</l>
<l>De nipoti l'essilio, e l'empia sorte.</l>
</lg>
<lg type="ottava">
<l>Sol ne l'albergo havea la mesta Iole,</l>
<l>Che d'Hillo figliuol d'Hercole era moglie,</l>
<l>La qual nel grave sen tenea la prole,</l>
<l>E già temea de le proprinque doglie.</l>
<l>Hor mentre Almena misera si dole,</l>
<l>Ch'à tanto mal la morte non la toglie;</l>
<l>Vede guardando il sen, c'havea la nuora,</l>
<l>Che del suo partorir vicino è l'hora.</l>
</lg>
<lg type="ottava">
<l>E havendo in mente anchor l'aspro tormento,</l>
<l>Che sentì quanto al mondo Hercole diede,</l>
<l>Disse, tenendo in lei lo sguardo intento.</l>
<l>Prego ogni Dio de la superna sede,</l>
<l>Che di placar Lucina sia contento,</l>
<l>C'habbia nel partorir di te mercede.</l>
<l>Che non habbia ver te quell'empia mente,</l>
<l>C'hebbe ver la tua socera innocente.</l>
</lg>
<lg type="ottava">
<l>Apollo il fin premea del nono segno</l>
<l>Dal dì, che mi fe grave il maggior Nume,</l>
<l>E giunto era quel tempo illustre, e degno,</l>
<l>Che dovea dare il grande Alcide al lume.</l>
<l>Et io, c'havea nel sen si raro pegno,</l>
<l>Con immenso dolor premea le piume,</l>
<l>E ben vedeasi al ventre ampio, e ripieno,</l>
<l>Che Giove era l'auttor di tanto seno.</l>
</lg>
<lg type="ottava">
<l>Era dal troppo duolo homai si vinta,</l>
<l>Ch'io non potea più sofferir le pene,</l>
<l>E non so come io non rimasi estinta,</l>
<l>E tremo anchor qualhor me ne soviene.</l>
<l>Sette volte havea il Sol la terra cinta,</l>
<l>Dal Gange andando in ver l'Hesperie arene;</l>
<l>Sette volte la Dea, ch'oscura il giorno,</l>
<l>Menato il carro havea stellato intorno:</l>
</lg>
<lg type="ottava">
<l>E anchor l' insopportabil mio dolore</l>
<l>Mi facea al cielo alzar continuo il grido,</l>
<l>Ne v'era modo à far, che 'l parto fuore</l>
<l>Potesse uscir del suo materno nido.</l>
<l>Ben chiamava io Lucina in mio favore</l>
<l>Le man tendendo al Regno eterno, e fido.</l>
<l>E ben corse Lucina à tanto affanno,</l>
<l>Ma non già per mio ben, ma per mio danno.</l>
</lg>
<lg type="ottava">
<l>Fu da Giunon mandata allhor costei.</l>
<l>Giunon per gelosia m'odiava à morte,</l>
<l>Che non volea, che i novi parti miei</l>
<l>Dovesser poi goder la fatal sorte.</l>
<l>Tu dei saper, ch'un giorno à gli altri Dei</l>
<l>Disse il rettor de la celeste corte.</l>
<l>Quel, che verrà nel tal tempo à la luce,</l>
<l>Sarà de l'alma Grecia il maggior Duce.</l>
</lg>
<lg type="ottava">
<l>Onde Giunon, che non volea, che 'l figlio,</l>
<l>Ch'uscir dovea di me tal fato havesse,</l>
<l>Fra se discorse, e prese al fin consiglio</l>
<l>Di far, che 'l parto mio rinchiuso stesse</l>
<l>E lei non senza mio mortal periglio</l>
<l>Mandò, che 'l mio figliar tardar dovesse,</l>
<l>Fin tanto, che 'l figliuol di Steneleo</l>
<l>Nascesse, che fu poi l'empio Euristeo.</l>
</lg>
<lg type="ottava">
<l>Lucina in forma d'una vecchia viene</l>
<l>Per esseguir di Giuno il crudo aviso,</l>
<l>Siede su l'uscio, e incatenate tiene</l>
<l>Su'l ginocchio le man, su'l pugno il viso.</l>
<l>E senza haver riguardo à le mie pene,</l>
<l>Perche 'l parto da me non sia diviso,</l>
<l>Dice il verso opportuno, il qual forz'have</l>
<l>Di far, che 'l fianco mio mai non si sgrave.</l>
</lg>
<lg type="ottava">
<l>Io pur mi sforzo, e chiamo ingiusto, e ingrato</l>
<l>Giove, che 'l suo figliuol da me non toglie,</l>
<l>E colma di dolor bramo, che 'l fato</l>
<l>Mi toglia con la morte à tante doglie.</l>
<l>Ma tutto è in van, che 'l core havea indurato</l>
<l>Del maggior Dio l' invidiosa moglie.</l>
<l>E pure i miei lamenti, afflitti, e lassi</l>
<l>Movean di me à pietà le mura, e i sassi.</l>
</lg>
<lg type="ottava">
<l>Ogni madre più nobile, e più degna,</l>
<l>Ch'albergar suol ne la cittate Ismena,</l>
<l>Prega ogni Dio di cor, che nel ciel regna,</l>
<l>C'habbia pietà de l' infelice Almena.</l>
<l>Cerca ogn'una darm'animo, e s'ingegna</l>
<l>Per varie vie d'alleggerir mia pena.</l>
<l>Ma Lucina si stà secondo l'uso,</l>
<l>E tiene il pugno incatenato, e chiuso.</l>
</lg>
<lg type="ottava">
<l>Galantide ministra ardita, e accorta</l>
<l>Del mio fedel marito Anfitrione,</l>
<l>Che sapea in parte l'odio, che mi porta</l>
<l>Per gelosia la querula Giunone;</l>
<l>Vedendo star colei fuor de la porta,</l>
<l>Prese fra se qualche sospitione,</l>
<l>E più, che stava assisa, e havea raccolto</l>
<l>Tutto in un gruppo il seno, il pugno, e 'l volto.</l>
</lg>
<lg type="ottava">
<l>Cade à questa ministra ne la mente,</l>
<l>Che sia qualche malvagia incantatrice,</l>
<l>E tanto più, che mormora fra 'l dente,</l>
<l>E non si può sentir quel, ch'ella dice:</l>
<l>Se n'entra in casa pria, come prudente,</l>
<l>Tutta lieta esce poi, tutta felice,</l>
<l>E con l'allegra sua favella, e vista</l>
<l>La vecchia in un momento inganna, e attrista.</l>
</lg>
<lg type="ottava">
<l>Qual tu ti sia, cui noto era il periglio,</l>
<l>Ch'à la padrona mia dovea tor l'alma,</l>
<l>Stà lieta homai, c'hor hora ha fatto il figlio,</l>
<l>Et ha sgravato il sen di si gran salma.</l>
<l>La Dea per maraviglia inarca il ciglio,</l>
<l>E vuol levarsi, e batter palma, à palma,</l>
<l>E l'una, e l'altra man mesta divide,</l>
<l>Et io do fuora il mio fgliuolo Alcide.</l>
</lg>
<lg type="ottava">
<l>Tosto, che la ministra esser la vede</l>
<l>Levata, e non star più ferma in quell'atto,</l>
<l>Se n'entra, e trova il figlio uscito, e crede,</l>
<l>C'habbia giovato à me quel, ch'ella ha fatto.</l>
<l>Subito lieta fuor ridendo riede,</l>
<l>E trova il volto antico, e contrafatto,</l>
<l>E la deride, e chiama vecchia, e insana,</l>
<l>E strega, e incantatrice inetta, e vana.</l>
</lg>
<lg type="ottava">
<l>La chioma sua la Dea sdegnata prende,	</l>
<l>Come il suo riso, e 'l suo disprezzo mira,</l>
<l>E furiosa in terra la distende,</l>
<l>E quinci, e quindi la strascina, e tira.</l>
<l>Con pugni, e calci poi la batte, e offende.</l>
<l>E sfoga il cruccio muliebre, e l' ira.</l>
<l>Si vuol levar la misera, e si trova</l>
<l>Una persona haver picciola, e nova.</l>
</lg>
<lg type="ottava">
<l>Le braccia si fan piè, la chioma bionda</l>
<l>D'un biondo, e vago pel la fa coprire:</l>
<l>La figura del corpo, e lunga, e tonda,</l>
<l>Et ha poca persona, e molto ardire.</l>
<l>E, perche la sua pena corrisponda</l>
<l>À la bugia, ch' à lei fè il pugno aprire,</l>
<l>Nel partorir la Dea sdegnata vuole,</l>
<l>Ch'onde uscì la menzogna, esca la prole.</l>
</lg>
<lg type="ottava">
<l>Odo, ch'altrove Donnola si chiama,</l>
<l>Mustella qui da gli huomini fu detta.</l>
<l>Le nostre case anchor frequenta, et ama,</l>
<l>E molto de la caccia si diletta.</l>
<l>E si l'honor ne le sue imprese brama,</l>
<l>Ch' insino à crudi serpi impugna, e aspetta.</l>
<l>E per quel, ch'alcun rustico mi dice,</l>
<l>Sopra ogni augello ha in odio la cornice.</l>
</lg>
<lg type="ottava">
<l>M' increbbe in vero assai de la sua sorte,</l>
<l>Ch'oltre, ch' io la tenea come sorella,</l>
<l>M'havea rubata à l'evidente morte</l>
<l>Con la sagace sua mente, e favella.</l>
<l>Hor preghiam figlia la celeste corte,</l>
<l>Che quella, che farai, prole novella</l>
<l>Esca à goder senza tua doglia il mondo,</l>
<l>E 'l favor di Lucina habbia secondo.</l>
</lg>
<lg type="ottava">
<l>Preghiam, diss'ella, anchor l'eterna cura,</l>
<l>Che l'odio di Giunon ver noi sia spento,</l>
<l>Si che la prole mia nasca sicura,</l>
<l>Che già nel sen matura haver mi sento.</l>
<l>Ma colei, che cangiò forma, e natura,</l>
<l>Rinovella il mio duolo, e 'l mio tormento:</l>
<l>Che mia sorella Driope mi rimembra,</l>
<l>Ch' innanzi à gli occhi miei prese altre membra.</l>
</lg>
<lg type="ottava">
<l>E poi che posson te commover tanto</l>
<l>D'una ministra tua le forme nove,</l>
<l>Non ti maravigliar del molto pianto,</l>
<l>Che 'l mio dolente cor per gli occhi piove.</l>
<l>Ch'una sorella mia sott'altro manto</l>
<l>Io vidi, e vò contarti, e come, e dove,</l>
<l>Se l' intenso dolor, che 'l cor percote,</l>
<l>Potrà dar luogo à l'affannate note.</l>
</lg>
<lg type="ottava">
<l>Hebbe il mio padre Eurito un'altra figlia</l>
<l>Driope, ma non però de la mia madre:</l>
<l>Stupir faceano ogn'un di maraviglia</l>
<l>Le sue rare bellezze alme, e leggiadre.</l>
<l>Pria che facesse à lei cangiar famiglia</l>
<l>Il troppo tardo à maritarla padre,</l>
<l>Il biondo Dio, ch'à noi distingue l'hore,</l>
<l>La vide, e 'l virginal le tolse honore.</l>
</lg>
<lg type="ottava">
<l>Ma fu di sì sublime, e raro ingegno,</l>
<l>Di sì gentile, e glorioso aspetto,</l>
<l>Ch'ogni huom d' Echalia, ò d'altro esterno regno</l>
<l>Bramava haverla, e far comune il letto.</l>
<l>Fra rnolti al fin ciascun più illustre, e degno</l>
<l>Andremon fu da miei parenti eletto,</l>
<l>Cui piacque tanto seco esser legato,</l>
<l>Che sopra ogni huom dicea d'esser beato.</l>
</lg>
<lg type="ottava">
<l>Limpido ne l' Echalia un lago siede</l>
<l>Cinto di dolci, e ameni colli intorno,</l>
<l>Lo cui lito fecondo esser si vede</l>
<l>D'arbori, e valli, e vaghi prati adorno.</l>
<l>Cominciando de colli al basso piede,</l>
<l>Fin dove più superbo alzano il corno,</l>
<l>Son mirti, e fanno un cerchio ameno, e vago,</l>
<l>À guisa d'un theatro, intorno al lago.</l>
</lg>
<lg type="ottava">
<l>Era venuta Driope à queste sponde</l>
<l>Per honorar co'l cor devoto, e grato</l>
<l>Con ghirlande di fior tessute, e fronde</l>
<l>Le Dee, c'habitan l'onda, il colle, e 'l prato,</l>
<l>Calcando i fiori già vicino à l'onde</l>
<l>Con un figliuol, che in sen s'havea portato,</l>
<l>Ch'anchor l'anno primier non havea pieno,</l>
<l>Soave peso al suo candido seno.</l>
</lg>
<lg type="ottava">
<l>Mentre à veder del monte il piano, e l'erto</l>
<l>Le luci vaghe sue move per tutto,</l>
<l>Trova, che 'l piè del gran periglio incerto</l>
<l>Vicino à un Loto ha il suo mortal condutto,</l>
<l>Che 'l bel purpureo fior havea già aperto</l>
<l>Speme à mortai del suo futuro frutto.</l>
<l>Stende ella il braccio, e prende il fior vermiglio</l>
<l>Per dar trastullo al suo vezzoso figlio.</l>
</lg>
<lg type="ottava">
<l>Volli io, che v'era, far lo stesso, e porsi</l>
<l>La man per corre un ramuscel col fiore,</l>
<l>Ma dove ruppe Driope, il ramo scorsi,</l>
<l>Che spargea il sangue à spesse goccie fuore.</l>
<l>Com'io di tanta novità m'accorsi,</l>
<l>Divenni un giel, tremò la mano, e 'l core:</l>
<l>Il fusto, e i rami suoi tremar non manco,</l>
<l>E venne il fior purpureo infermo, e bianco.</l>
</lg>
<lg type="ottava">
<l>Loto una Ninfa era in quel tronco ascosa,</l>
<l>Secondo poi contaro i tardi agresti,</l>
<l>Che senza farla il Re de gli horti sposa</l>
<l>Volle seco tentar gli atti inhonesti.</l>
<l>Ella à la parte eterna, e gloriosa</l>
<l>I preghi suoi mandò santi, et honesti.</l>
<l>In quel troncon gli Dei l'humane some</l>
<l>L'ascoser, che di lei poi tenne il nome.</l>
</lg>
<lg type="ottava">
<l>Come la mia sorella il ramo schianta,</l>
<l>E che si vede insanguinar la palma,</l>
<l>Che non sapea, che la fiorita pianta</l>
<l>Desse nel sangue il proprio albergo à l'alma:</l>
<l>Chiede perdon con prece honesta, e santa,</l>
<l>Poi svolger vuol da lei la carnal salma,</l>
<l>E nel girar del corpo, e de la testa,</l>
<l>Trova, ch'una radice il piè l'arresta.</l>
</lg>
<lg type="ottava">
<l>D'alzar pur ella il piè si prova, e sforza,</l>
<l>Ma comportar no'l vuol l'avida terra:</l>
<l>Anzi le barbe sue fa con più forza</l>
<l>Abbarbicarsi, e penetrar sotterra.</l>
<l>Già il novo legno, e l'importuna scorza</l>
<l>Le gambe in un troncone asconde, e serra.</l>
<l>Più ogn'hor la carne, e 'l sangue si disperde,</l>
<l>E trave, e scorza vien succosa, e verde.</l>
</lg>
<lg type="ottava">
<l>Quando ella guarda, e vede il crudo effetto,</l>
<l>Che sotto novo manto i piedi asconde,</l>
<l>Con l'una mano accosta il figlio al petto,</l>
<l>Vuol con l'altra stracciar le chiome bionde,</l>
<l>E trova d'ira accesa, e di dispetto,</l>
<l>Che trahe dal crin la man piena di fronde:</l>
<l>Poi che dal ramo il crin si vede tolto,</l>
<l>Fa più, che puote oltraggio al seno, e al volto.</l>
</lg>
<lg type="ottava">
<l>Il picciol figlio, à cui dier nome Anfiso,</l>
<l>Che sol co'l pianto pio, chiede, e favella,</l>
<l>Al suo solito seno accosta il viso,</l>
<l>E sugge in van la ruvida mammella.</l>
<l>Tutto vidi io, ma qual prendere aviso</l>
<l>Per salvar te potea cara sorella?</l>
<l>Pur con le braccia pie ti tenni avinta,</l>
<l>E teco esser bramai dal tronco cinta.</l>
</lg>
<lg type="ottava">
<l>Col nostro padre in questo il suo consorte</l>
<l>Giunser, che 'l camin nostro havean seguito.</l>
<l>Chieggon di Driope, et io l'empia sua sorte</l>
<l>Breve racconto, e lor l'arbore addito.</l>
<l>Subito al pianto, e al grido apron le porte</l>
<l>Gli sconsolati suoi padre, e marito.</l>
<l>Le braccia danno al mezzo arbore intorno,</l>
<l>Baciando il viso anchor bello, et adorno.</l>
</lg>
<lg type="ottava">
<l>La sventurata Driope, come vede</l>
<l>Versar da gli occhi in tanta copia il pianto</l>
<l>Al padre, à la sorella, à chi le diede</l>
<l>Già per consorte il matrimonio santo;</l>
<l>Con l'occhio, ch'ancor libero possiede,</l>
<l>Sparge un rivo maggior su'l novo manto.</l>
<l>E poi ch'al dir la via non l'è anchor chiusa,</l>
<l>Con questo amaro duol se stessa scusa.</l>
</lg>
<lg type="ottava">
<l>Vi giuro per l'eterno alto motore,</l>
<l>Ch'io non ho fatto à quella Ninfa torto,</l>
<l>E ch'innocentemente io colsi il fiore,</l>
<l>E contra ogni ragion tal pena io porto.</l>
<l>S' io mento, piova in me tanto d'ardore,</l>
<l>Che resti l'arbor mio sfrondato, e morto;</l>
<l>E l'huom, che primo arriva in questo loco,</l>
<l>M'offenda con la scure, e doni al foco.</l>
</lg>
<lg type="ottava">
<l>Prendete in tanto il mio picciolo infante,</l>
<l>Che nel ruvido sen, non ben sostegno,</l>
<l>Che servando il costume de le piante,</l>
<l>L e man son rami, e al ciel s'alzan di legno.</l>
<l>Pur tengamel qualchun sempre davante,</l>
<l>Mentre il molle occhio mio del lume è degno;</l>
<l>E fate poi, che sotto à questa frasca</l>
<l>La nutrice, c' havrà, sovente il pasca.</l>
</lg>
<lg type="ottava">
<l>E quando andar potrà picciol fanciullo</l>
<l>Tosto, ch'ogni scholar la schola sgombra,</l>
<l>Fate, ch'à prender venga il suo trastullo</l>
<l>Presso à la madre sua, sotto quest'ombra:</l>
<l>E che 'l mio volto human qui venne nullo</l>
<l>Ditegli, che quest'arbor me l'ingombra.</l>
<l>E mi saluti, come madre, e dica,</l>
<l>Quel bosco la mia madre asconde, e implica.</l>
</lg>
<lg type="ottava">
<l>E perche à lui non sia cangiato il busto,</l>
<l>Quando gli accade andar tal volta attorno,</l>
<l>Dite, che verso gli arbori sia giusto,</l>
<l>Ne cerchi, che il lor ramo il faccia adorno:</l>
<l>E tenga certo pur, che in ogni arbusto</l>
<l>L'alma di qualche Dea faccia soggiorno.</l>
<l>E per salvar le sue membra leggiadre,</l>
<l>Pensi à quei fior, che già colse la madre.</l>
</lg>
<lg type="ottava">
<l>Dolce consorte mio, padre, e sorella</l>
<l>Da me prendete l'ultimo saluto,</l>
<l>Che già mancar mi sento la favella,</l>
<l>Per l'arbore, che troppo è in su cresciuto.</l>
<l>Hor se non vuol la mia forma novella,</l>
<l>Che 'l volto inchinar possa anchor non muto,</l>
<l>Alzate voi le membra al bacio mio</l>
<l>Co'l figliuol, che già fei, che 'l baci anch'io.</l>
</lg>
<lg type="ottava">
<l>E se qualche pietà vi move, e regge,</l>
<l>Fate le nove mie membra sicure</l>
<l>Con la fedel custodia, e con la legge</l>
<l>Da la man, da la falce, e da la scure.</l>
<l>E gli armenti lontan stiano, e le gregge,</l>
<l>Ne sian le fronde mie le lor pasture.</l>
<l>Rendete il verde legno, ov'io mi serro,</l>
<l>Dal morso, e da la man salvo, e dal ferro.</l>
</lg>
<lg type="ottava">
<l>Non vi posso altro dir, che me ne priva</l>
<l>La scorza, che fa à l'alma un' altro chiostro.</l>
<l>Togliete da la mia luce anchor viva</l>
<l>La man, che senza il santo officio vostro</l>
<l>Vien per chiuderla il legno, il qual già arriva</l>
<l>Al mento, e tutto asconde il corpo nostro.</l>
<l>E in questo perde il dir, ne più si dole,</l>
<l>E lascia à noi le strida, e le parole.</l>
</lg>
<lg type="ottava">
<l>Mentre la mesta, e lagrimosa figlia</l>
<l>D'Erito il suo dolor conta, e rinova,</l>
<l>E l'asciuga la socera le ciglia,</l>
<l>Anchor che l'occhio suo non meno piova;</l>
<l>Una improvisa, e rara maraviglia</l>
<l>Fa ch'un congiunto lor, ch'ivi si trova,</l>
<l>In un momento un'altra forma prende,</l>
<l>E in mezzo del dolor liete le rende.</l>
</lg>
<lg type="ottava">
<l>Era questi Iolao canuto, e bianco</l>
<l>Che fu ne' tempi suoi di gran valore,</l>
<l>Ne potea fare à l'Hidra essangue il fianco</l>
<l>L'altier suo zio senza il costui favore.</l>
<l>Hor mentre, ch'ei si sta debile, e stanco,</l>
<l>La gioventù racquista, e 'l primo honore,</l>
<l>E forte, e altier si trova à l' improviso</l>
<l>Con la prima lanugine nel viso.</l>
</lg>
<lg type="ottava">
<l>Ne sol si trova haver novo l'aspetto,</l>
<l>Ma con novo disio, novo pensiero,</l>
<l>E dove esser solea pien di sospetto,</l>
<l>Timido, tardo, avaro, aspro, e severo;</l>
<l>Brama hor la compagnia, cerca il diletto,</l>
<l>E sprezza l'util suo vano, e leggiero;</l>
<l>E chi il vuol guadagnare, e piacer farli,</l>
<l>Sol de l'honore, e del piacer gli parli.</l>
</lg>
<lg type="ottava">
<l>Questa comparsa subito ventura</l>
<l>Tolse à le meste donne il duolo, e 'l pianto,</l>
<l>Poi che la sua miglior forma, e natura,</l>
<l>Splender farà l'albergo Herculeo alquanto.</l>
<l>Alcide fu, che in ciel si prese cura</l>
<l>Di torre ad lolao l'infermo manto.</l>
<l>Alcide in terra, e in ciel l'amò si forte,</l>
<l>Ch'ottenne questo don da la consorte.</l>
</lg>
<lg type="ottava">
<l>Poi ch'Hercol privo fe del mortal velo</l>
<l>La forza di Vulcan nel monte d'Eta,</l>
<l>L'eterno Dio nel più beato cielo</l>
<l>Con fronte l'abbracciò benigna, e lieta.</l>
<l>Da poi parlò con tanto affetto, e zelo,</l>
<l>Che fe Giunone intenerir di pieta,</l>
<l>Et accettò per figlio Alcide, e in fede</l>
<l>D'amor la figlia sua sposa gli diede.</l>
</lg>
<lg type="ottava">
<l>Giunone hebbe una figlia senza padre,</l>
<l>Bella quanto altra il ciel giamai ne vide.</l>
<l>Le cui rare bellezze alme, e leggiadre</l>
<l>Fan, che la gioventù governi, e guide.</l>
<l>Questa in segno d'amor legò la madre</l>
<l>Co'l Nume fatto in ciel beato Alcide.</l>
<l>E l'odio, che l'accese un tempo il core,</l>
<l>Tutto fu poi concordia, e vero amore.</l>
</lg>
<lg type="ottava">
<l>Fatte le nozze, e quel diletto preso,</l>
<l>Che può dare una Dea bella, et eterna,</l>
<l>Com' ha da la consorte Hercole inteso,</l>
<l>Ch'ella la gioventù guida, e governa;</l>
<l>Verso il congiunto suo d'amore acceso</l>
<l>Scopre con preghi à lei la voglia interna,</l>
<l>Che poi, ch'ella dà legge à i più begli anni,</l>
<l>Privi Iolao de suoi canuti affanni.</l>
</lg>
<lg type="ottava">
<l>Non nega di Giunon la bella figlia</l>
<l>Il primo don, ch'à lei chiede il consorte,</l>
<l>Ma con di tutti invidia, e maraviglia</l>
<l>Fà venire lolao giovane, e forte.</l>
<l>Ma ben per l'avenir partito piglia</l>
<l>Di non romper mai più la fatal sorte,</l>
<l>E de la gioventù tener ben cura,</l>
<l>Ma lasciar fare il corso à la natura.</l>
</lg>
<lg type="ottava">
<l>Hor mentre co'l giurar chiuder la porta</l>
<l>Vuol per ogni mortale à tanto dono,</l>
<l>S'oppon la fatal Themi, e no'l comporta,</l>
<l>E dice. Non giurar, ch'anchor vi sono</l>
<l>Due figli infanti, il cui fato non porta,</l>
<l>Che sian dal ciel lasciati in abbandono;</l>
<l>Anzi egli vuol, quando fia 'l tempo giunto,</l>
<l>Che vengan forti, e giovani in un punto.</l>
</lg>
<lg type="ottava">
<l>E tosto fia, che se chinate il viso,</l>
<l>Già Polinice à Thebe il campo ha spinto,</l>
<l>Ú sendo l'un fratel da l'altro ucciso</l>
<l>Ogn'un del par fia vincitore, e vinto.</l>
<l>Dove, perche più il ciel non sia deriso,</l>
<l>Sarà il fier Capaneo da Giove estinto.</l>
<l>Le cui superbe, e soprahumane prove</l>
<l>Altri non potrà mai vincer, che Giove.</l>
</lg>
<lg type="ottava">
<l>Anfiarao profeta illustre, e degno,</l>
<l>Ch'andrà contra sua voglia à quella guerra,</l>
<l>Sarà inghiottito, e dato al basso regno</l>
<l>Da la subito aperta, e chiusa terra.</l>
<l>Dove non senza suo dolore, e sdegno</l>
<l>Vivi i due Genij suoi vedrà sotterra,</l>
<l>E 'l foco, ch'arderà la carnal salma,</l>
<l>Rogo al corpo sarà, tormento à l'alma.</l>
</lg>
<lg type="ottava">
<l>Indi il figliuol de l' inghiottito mago,</l>
<l>Nominato Almeon, quand'havrà scorto</l>
<l>Da la terrena, e subita vorago</l>
<l>Restare il padre suo sepolto, e morto,</l>
<l>Ucciderà de la vendetta vago</l>
<l>Per vendicare un torto con un torto</l>
<l>La madre, e sarà in un pietoso, e rio,</l>
<l>Ne la madre crudel, nel padre pio.</l>
</lg>
<lg type="ottava">
<l>Però, che quando havrà il profeta letto,</l>
<l>Ch'in quella impresa ei doverà morire,</l>
<l>S'asconderà per non esser costretto</l>
<l>D'andare à farsi subito inghiottire;</l>
<l>Ma l'avaritia ingombrerà si il petto</l>
<l>À Erifile sua moglie, che scoprire</l>
<l>Le farà il loco, ov'ei sarà coperto,</l>
<l>Per un ricco monil, ch'à lei fia offerto.</l>
</lg>
<lg type="ottava">
<l>Quel bel monil, che fabricò Vulcano</l>
<l>Con tante gemme, pretiose, et arte,</l>
<l>E ch'à la sposa diè del Re Thebano,</l>
<l>Che fu figlia di Venere, e di Marte,</l>
<l>E d'Argia moglie capitato in mano</l>
<l>Di Polinice, et ella l' ha in disparte</l>
<l>Ad Erifile offerto con proposto,</l>
<l>Che mostri Anfiarao, dov'è nascosto.</l>
</lg>
<lg type="ottava">
<l>E poi c'havrà scoperto il suo consorte</l>
<l>Erifile, e sarà dal figlio uccisa,</l>
<l>Il crudo auttor de la materna morte</l>
<l>La mente da se stesso havrà divisa,</l>
<l>E con le Dee de la tartarea corte</l>
<l>L'ombre materne il pungeranno in guisa,</l>
<l>Che fuor del senno, e de la patria uscito</l>
<l>Un tempo andrà, poi si farà marito.</l>
</lg>
<lg type="ottava">
<l>La bella Alfesibea saggia, e gioconda</l>
<l>Dotata d'ogni ornato, e bel costume</l>
<l>Di Flegeo figlia il purgherà ne l'onda</l>
<l>Paterna, e poi godrà seco le piume.</l>
<l>Et ei, perche 'l suo amore à quel risponda,</l>
<l>Ch' al suo intelletto havrà renduto il lume,</l>
<l>Di quel monil faralle il collo avolto,</l>
<l>C'havrà con l'alma à la sua madre tolto.</l>
</lg>
<lg type="ottava">
<l>Poi quando un tempo havrà il suo amor goduto,</l>
<l>E spento in parte il desiderio ardente,</l>
<l>Non gli parendo anchor d'esser venuto</l>
<l>Al san pensier da la sua prima mente,</l>
<l>À l'oracol n'andrà per novo aiuto,</l>
<l>Et ei risponderà, che 'l mal, che sente,</l>
<l>Convien, se vuol, ch'à lui la mente sgrave,</l>
<l>Che nel fiume Acheloo si purghi, e lave.</l>
</lg>
<lg type="ottava">
<l>Onde Almeon, che del suo primo honore</l>
<l>Vorrà integrar lo stupido intelletto,</l>
<l>S'andrà à purgar nel Calidonio humore,</l>
<l>Dove l' accenderà novello affetto.</l>
<l>Che 'l vago viso il faretrato Amore</l>
<l>Farà vedergli, e piagheragli il petto</l>
<l>De l'ignuda Calliroe, come nacque,</l>
<l>Mentre à nuoto godrà le patern'acque.</l>
</lg>
<lg type="ottava">
<l>E non si partirà da quelle sponde,</l>
<l>Che per isposa l'otterrà dal padre;</l>
<l>E poi purgato da le socere onde,</l>
<l>Si godrà le bellezze alme, e leggiadre.</l>
<l>E le sue membra essendo atte, e feconde,</l>
<l>La farà in breve di due figli madre,</l>
<l>Detto Acarnana l'un, l'altro Anfotero,</l>
<l>Ch' in un dì acquisteran gli anni, e 'l pensiero.</l>
</lg>
<lg type="ottava">
<l>E poi, ch' ella del bello havrà sentito</l>
<l>Monil, ch'à l'altra moglie il collo adorna,</l>
<l>Pregherà dolce il suo dolce marito,</l>
<l>Che de l'oro fatal la faccia adorna.</l>
<l>Hor mentr'ei per haverlo andrà in quel sito,</l>
<l>Dove la prima sua moglie soggiorna,</l>
<l>Da figli di Flegeo, c'havuto aviso</l>
<l>Del novo amore havran, per via fia ucciso.</l>
</lg>
<lg type="ottava">
<l>Temeno, et Assione ambi fratelli,</l>
<l>Poi ch'Almeone havran dato à l'inferno,</l>
<l>Calliroe alzando i rai languidi, e belli,</l>
<l>Esclamerà con preghi al padre eterno,</l>
<l>Che doni à figli suoi, c'han gli anni imbelli,</l>
<l>Gli anni, c'han forza, ardire, ira, e governo:</l>
<l>Perche chi vendicò del padre il torto,</l>
<l>Non stia, s'ha figli, invendicato, e morto.</l>
</lg>
<lg type="ottava">
<l>E per giusta cagion quel Dio, che fuora</l>
<l>Suol dar ne' tempi suoi gli alti secreti,</l>
<l>Quel, che può dar la sua figliastra, e nuora</l>
<l>Vorrà, che di Calliroe il pianto accheti.</l>
<l>E di quel, che ne' figli allhora allhora</l>
<l>Più brama, ella vedrà gli occhi suoi lieti:</l>
<l>Gli vedrà in un balen robusti, e forti,</l>
<l>Da poter vendicar del padre i torti.</l>
</lg>
<lg type="ottava">
<l>Si ch'Hebe non giurar, che l'alta cura</l>
<l>Mossa talhor da prieghi, e da rispetti,</l>
<l>Suole il corso impedir de la natura,</l>
<l>E far de gli altri sopr'humani effetti.</l>
<l>Come ha la metamorfose futura</l>
<l>Narrata Temi à i puri alti intelletti,</l>
<l>E che si cangi altrui tal volta il pelo,</l>
<l>Gran mormorio s'udì per tutto il cielo.</l>
</lg>
<lg type="ottava">
<l>Che s'à la nuora regia era permesso</l>
<l>Di dar tal volta altrui l'età più bella,</l>
<l>Si dolean tutti in ciel, perche concesso</l>
<l>Non era à ognun quel, che potea far' ella.</l>
<l>Et altri rinovar volea se stesso,</l>
<l>Chi 'l padre, ch'il cugin, chi la sorella:</l>
<l>E parlavan tra lor non senza sdegno,</l>
<l>Ch'era già il ciel tirannide, e non regno.</l>
</lg>
<lg type="ottava">
<l>E che sol Giove, e 'l figlio Hercole, et Hebe</l>
<l>Potean far chi volean de gli anni altero,</l>
<l>E far maravigliar Calliroe, e Thebe,</l>
<l>D'Iolao, d'Acarnana, e d'Anfotero.</l>
<l>E diceano i più illustri, e anchor la plebe,</l>
<l>Che Giove era partial, non giusto, e intero:</l>
<l>E dal proprio interesse ogn'un tirato</l>
<l>Parlava contra Giove, e contra il fato.</l>
</lg>
<lg type="ottava">
<l>Saturno si dolea d'esser si stanco,</l>
<l>Si vecchio, freddo, inutile, e mal sano,</l>
<l>Che mal potea più trar l'antico fianco</l>
<l>Per lo viaggio suo tanto lontano.</l>
<l>Vedendo il suo Titon canuto, e bianco</l>
<l>L'Aurora, le parea pur troppo strano,</l>
<l>Si bella essendo, e di si vago aspetto,</l>
<l>D'havere huom si disutile nel letto.</l>
</lg>
<lg type="ottava">
<l>Cerere à Iasio suo l'antiche membra,</l>
<l>Che nel suo primo fior tanto le piacque,</l>
<l>Cerca rinovellar, che si rimembra</l>
<l>Del tanto dolce amor, che da lui nacque,</l>
<l>Riguardando Erittonio, à Vulcan sembra,</l>
<l>Che s'lolao si vecchio al zio dispiacque,</l>
<l>Si vecchio il figlio à lui dispiace anchora,</l>
<l>E chiama Giove ingiusto, e la sua nuora.</l>
</lg>
<lg type="ottava">
<l>Quella Dea anchora à questa parte arrise,</l>
<l>Cui colse in fallo quel, che 'l mondo aggiorna,</l>
<l>E volea anch'ella patteggiar d'Anchise,</l>
<l>Di poter dare à lui l'età più adorna.</l>
<l>La gran sedition, che in ciel si mise,</l>
<l>Piu ogni hor contra di Giove alzò le corna,</l>
<l>Ogn'uno havea parenti, ò amici imbelli,</l>
<l>À quai bramava dar gli anni più belli.</l>
</lg>
<lg type="ottava">
<l>E vi fu qualche Dio forte, e robusto,</l>
<l>Ch' osò di dir, ma ne' cerchi in disparte,</l>
<l>Privisi homai quel Re d'essere Augusto,</l>
<l>Che le gratie del Ciel si mal comparte;</l>
<l>Et eleggasi un Re, che sia più giusto.</l>
<l>Ma Giove havendo appresso Hercole, e Marte,</l>
<l>Con fronte irata à tutti il parlar vieta,</l>
<l>E con queste parole ogn'uno accheta.</l>
</lg>
<lg type="ottava">
<l>S'alcuna riverentia al Re si porta,</l>
<l>Tacete, e date à me l'orecchie intanto,</l>
<l>Ditemi ciechi, e dove vi trasporta</l>
<l>L'ambition nel regno eterno, e santo?</l>
<l>Puot' esser mai, che la celeste porta</l>
<l>Chiud'alma, che di se presuma tanto ?</l>
<l>Ch'osi parlar ne' regni alti, e beati</l>
<l>Di voler superar gli eterni fati ?</l>
</lg>
<lg type="ottava">
<l>Da che fu l'alto ciel, fu il fato eterno,</l>
<l>E 'l fato è quel, che in Thebe ha fatto oprarme,</l>
<l>Che giovane Iolao gli anni, e 'l governo</l>
<l>Rihabbia anchor, non la superbia, e l'arme.</l>
<l>Vuol del fato il decreto alto, e superno</l>
<l>(Come ha di Theme à noi predetto il carme)</l>
<l>Che i figli d'Almeon troppo per tempo</l>
<l>Debbian far forza à la natura, e al tempo.</l>
</lg>
<lg type="ottava">
<l>Voi regge il fato, e me, per far, che meglio</l>
<l>Ve 'l comportiate, e contra andar non posso,</l>
<l>Ch'à Radamanto, e ad Eaco infermo, e veglio</l>
<l>La troppa età non curverebbe il dosso.</l>
<l>E s'amate di ciò più chiaro speglio,</l>
<l>Volgete gli occhi alquanto al re Minosso,</l>
<l>Che vecchio, e infermo oppresso è da la guerra,</l>
<l>E fe col nome sol tremar la terra.</l>
</lg>
<lg type="ottava">
<l>E se rivolgerete à Creta il ciglio,</l>
<l>Vedrete come ogn'un schernisce, e sprezza</l>
<l>Il mio impotente, e abbandonato figlio</l>
<l>Per l'affannata, e debile vecchiezza.</l>
<l>Che quando à gli anni dar potessi essiglio,</l>
<l>Farei tornarlo à la sua prima altezza;</l>
<l>Ne Mileto ardirebbe il suo cognato</l>
<l>Di volergli involar l'alma, e lo stato.</l>
</lg>
<lg type="ottava">
<l>Ma s'egli guerreggiar per li tropp'anni</l>
<l>Non può, farò, che co'l favor del cielo</l>
<l>Sarà provisto à suoi Cretensi danni</l>
<l>Co'l più rapido ardor, che spegna il gielo.</l>
<l>Subito monta i più sublimi scanni,</l>
<l>Dove è riposto il più dannoso telo,</l>
<l>E fatto innanzi al tuon splendere il lampo,</l>
<l>Aventa irato, ov' ha Mileto il campo.</l>
</lg>
<lg type="ottava">
<l>Quando da pria gli Dei volser la luce</l>
<l>Ver Creta, e vider disprezzato, e abbietto</l>
<l>Quel Re, che fu si chiaro, e invitto Duce,</l>
<l>Ogni sedition scacciar dal petto.</l>
<l>E si piegar di non dare à la luce</l>
<l>Quel, che già detto havean, c'hebber sospetto;</l>
<l>E tanto più, quand'ei s'armò la mano</l>
<l>De l'arme inevitabil di Vulcano.</l>
</lg>
<lg type="ottava">
<l>Mandato Giove un folgor ne rafforza</l>
<l>Un' altro, e un' altro, e via balena, e tuona,</l>
<l>E dando al forte braccio ogni hor più forza,</l>
<l>La terra d'ogni intorno, e 'l cielo introna.</l>
<l>Tal, che Mileto, e 'l campo al corso sforza,</l>
<l>Ognun le squadre, e gli ordini abbandona.</l>
<l>E 'l foco, che dal ciel si ardente piove,</l>
<l>Ognun cerca fuggir, ma non sa dove.</l>
</lg>
<lg type="ottava">
<l>L'uno abbandona l'altro, e per salvarsi</l>
<l>Corron, chi quà, chi là per varij lochi,</l>
<l>E molti in varie forme restano arsi,</l>
<l>Secondo varia il ciel le pietre, e i fochi.</l>
<l>Quei, che vivi anchor, son trovansi sparsi</l>
<l>Tutti chi quà, chi là smarriti, e pochi.</l>
<l>Mileto vede ben, che quel flagello</l>
<l>Gli vien, perch'al cognato egli è ribello.</l>
</lg>
<lg type="ottava">
<l>Tosto, che manca il fulminar de l'aria,</l>
<l>La poca gente sua, che viva resta,</l>
<l>Vedendo la fortuna haver contraria,</l>
<l>Per andar verso il porto insieme appresta.</l>
<l>E trova, che la fiamma empia aversaria</l>
<l>Con la fervente, e subita tempesta</l>
<l>Distrutte ha le galee, rotte le navi,</l>
<l>L'asse, l'antenne, e l'elevate travi.</l>
</lg>
<lg type="ottava">
<l>Fra tutti i grossi legni, e le triremi,</l>
<l>Che 'l fulminar del ciel distrutti havea,</l>
<l>À pena tanta ciurma, e tanti remi</l>
<l>Trovò da porre in punto una galea.</l>
<l>Di quei, che non restar de l'alma scemi</l>
<l>Da la fiamma del ciel crudele, e rea,</l>
<l>Fatta una ciurma à una galea s'attenne,</l>
<l>C'havea anchor salvi gli arbori, e l'antenne.</l>
</lg>
<lg type="ottava">
<l>L'armata havea nel porto di Fenico,</l>
<l>Però c'havendo preso il regno tutto,</l>
<l>Vicino à questo porto il suo nemico</l>
<l>In un forte castel s'era ridutto.</l>
<l>Da questo porto misero, e mendico,</l>
<l>Poi che 'l foco del ciel l'have distrutto,</l>
<l>Sol con una galea forz'è che lasse</l>
<l>Quel regno, ch'assaltò con tanta classe.</l>
</lg>
<lg type="ottava">
<l>Di notte, come porta il suo destino,</l>
<l>Fà vela, e à mezzo dì drizza la prora,</l>
<l>E passa il capo, c' ha nel suol mancino,</l>
<l>Pria, ch'à splender del ciel venga l'Aurora.</l>
<l>Verso levante poi prende il camino,</l>
<l>Et havendo al suo fin propitia l'ora,</l>
<l>Si trova giunto à l'apparir del lume</l>
<l>Sopra la bocca del Messalio fiume.</l>
</lg>
<lg type="ottava">
<l>Poi che scacciato dal celeste grido</l>
<l>Mileto fu di Creta; haveasi eletto</l>
<l>Passar, come premea di Cuma il lido,</l>
<l>Dove ha Meandro il raggirato letto.</l>
<l>E quivi intendea farsi un novo nido</l>
<l>Per qualche suo particolar rispetto.</l>
<l>E conveniale costeggiare intorno</l>
<l>Creta, dov'ella è volta al mezzo giorno.</l>
</lg>
<lg type="ottava">
<l>Come ha dunque passato Psichione,</l>
<l>Drizza à Greco il camin co'l vento à l'orza,</l>
<l>E mentre il promontorio di Leone</l>
<l>Cerca acquistare, il vento alza, e rafforza,</l>
<l>Tanto, ch' in poppa à la galea si pone,</l>
<l>E gonfia il teso lin con tanta forza,</l>
<l>Che speran pria, che venga oscuro il cielo,</l>
<l>Passar se non, Itano, almeno Ampelo.</l>
</lg>
<lg type="ottava">
<l>Già si chinava il Sol verso la sera,</l>
<l>E potea star tre hore à restar morto.</l>
<l>E l'aura era restata si leggiera,</l>
<l>Che 'l lino havean di già piegato, e attorto.</l>
<l>E già il legno ad Ampelo arrivat' era,</l>
<l>Ma sorger non volea, ne pigliar porto.</l>
<l>E gir piuttosto al buio, e con fatica</l>
<l>Volea, che prender l' isola nemica.</l>
</lg>
<lg type="ottava">
<l>Ma intanto un Greco spaventoso, e tetro</l>
<l>Ingrossa il mare, e move al legno guerra,</l>
<l>E dubio il fà, se dè tornare indietro,</l>
<l>Ó dè afferrarsi à la nemica terra.</l>
<l>Ma del mar grosso il paventoso metro</l>
<l>Gli mostra, ch'è men mal, s'egli s'afferra.</l>
<l>Però che correria per l'aria bruna</l>
<l>Con troppo gran periglio la fortuna.</l>
</lg>
<lg type="ottava">
<l>Hor mentre di dar fondo il buon nocchiero</l>
<l>In qualche sen coperto si procaccia,</l>
<l>Da tramontana sorge horrido, e altero</l>
<l>Un vento, che da l' isola lo scaccia.</l>
<l>Subito il buon nocchier cangia pensiero,</l>
<l>E volta verso l'Africa la faccia.</l>
<l>E fa camin contrario al suo disegno</l>
<l>Per dar men noia al combattuto legno.</l>
</lg>
<lg type="ottava">
<l>La traversia di Greco in tutto manca,</l>
<l>E vien sol da maestro, e tramontana.</l>
<l>E l'onda sempre più rompe, et imbianca,</l>
<l>E 'l legno più da l'isola allontana.</l>
<l>Men di quel, che vorria, tiensi à man manca</l>
<l>Per la forza di Circio iniqua, e strana</l>
<l>Il misero nocchier, ch'accorto, e saggio</l>
<l>Si toglie men che può dal suo viaggio.</l>
</lg>
<lg type="ottava">
<l>Con poca vela và ristretta, e bassa,</l>
<l>Et à l'arbor maggior dà sol quel vento,</l>
<l>Che fà, che la galea divide, e passa</l>
<l>Le gran botte del mar con men tormento.</l>
<l>De l'humil turba sbigottita, e lassa</l>
<l>Star al suo officio ogn'un si vede intento.</l>
<l>Stà ogn'un pronto al servitio, al quale è buono</l>
<l>Per obedir (pur che s'udisse) al suono.</l>
</lg>
<lg type="ottava">
<l>Ma tanto orgoglio, e horror ne l'aria freme,</l>
<l>Si grande è 'l mormorio de le rott'onde,</l>
<l>Del grido human, de la galea, che geme</l>
<l>Ne la prua, ne la poppa, e ne le sponde</l>
<l>Co'l romor de le corde unito insieme,</l>
<l>Che del fischietto il suon fra lor s'asconde,</l>
<l>E non, che in prora quei, ch'à lui son presso,</l>
<l>No'l ponno udir, ne quel, che 'l suona istesso.</l>
</lg>
<lg type="ottava">
<l>Ma dove il suon non val, supplisce il grido.</l>
<l>E perche il mar già qualche remo ha rotto,</l>
<l>Accenna con la mano, alza lo strido,</l>
<l>Che dentro il palamento sia ridotto.</l>
<l>Lo stuol poi ver la prora schiavo, e infido</l>
<l>Fà sferrar tutto, e imprigionar di sotto,</l>
<l>Perche sferrato insieme non s' intenda,</l>
<l>E per la libertà l'arme non prenda.</l>
</lg>
<lg type="ottava">
<l>L'onde una appresso à l'altra eran si spesse,</l>
<l>E tanto alcun talhor tenean coperto,</l>
<l>Che non havea donde spirar potesse,</l>
<l>E fur cagion, che 'l capitano esperto</l>
<l>Di sferrar sol quei de la prora elesse,</l>
<l>Ma non, che stesser franchi al discoperto.</l>
<l>E tanto più, c'havean gli ondosi torti</l>
<l>Già dentro à la galea due schiavi morti.</l>
</lg>
<lg type="ottava">
<l>Anchor che chiusi sian tutti i portelli,</l>
<l>E stian di sotto à lume di candela;</l>
<l>Se ben v' han sopra le bovine pelli,</l>
<l>Onde ogni fesso lor meglio si cela;</l>
<l>Pur quando entran del mar gli aspri flagelli,</l>
<l>Qualche poco d'humore indi trapela:</l>
<l>Ma quei di sotto v' han gli occhi, e l'orecchie</l>
<l>E con sassole, e spugne empion le secchie.</l>
</lg>
<lg type="ottava">
<l>Con occhi d'Argo guardan quei di sopra,</l>
<l>Ch'ogni rimedio lor sia fatto à segno.</l>
<l>E che per gettar l'acqua il balcon s'opra,</l>
<l>Quando men nocer può l'ondoso sdegno.</l>
<l>Gettato il mar nel mar fan, che si copra,</l>
<l>Inchiudan poi le pelli sopra il legno</l>
<l>Con chiodi, che non fan nel legno fossa,</l>
<l>Ma saltan tutti fuor con una scossa.</l>
</lg>
<lg type="ottava">
<l>La notte già co'l tenebroso manto</l>
<l>Per tutto l'aere havea renduto oscuro,</l>
<l>E 'l vento, e 'l mar cresciuto era altrettanto,</l>
<l>E fatto il lor periglio men sicuro:</l>
<l>Solo un conforto è à lor rimaso in tanto</l>
<l>Notturno stratio, periglioso, e duro,</l>
<l>C'hanno il mar largo, e per l'ondoso orgoglio</l>
<l>Trovar non ponno insino al giorno scoglio.</l>
</lg>
<lg type="ottava">
<l>Vuol ne la prima guardia de la notte</l>
<l>Il comito alternar la poggia, e l'orza,</l>
<l>E mentre il credon far, del mar le botte</l>
<l>Copron la ciurma, e 'l vento alza, e rafforza,</l>
<l>Tanto, che fa cader l'antenne rotte,</l>
<l>E tanto del cader grande è la forza,</l>
<l>Che storpia, e uccide, e fà, ch' in poppa, e 'n prora</l>
<l>Il legno morto un'altra volta mora.</l>
</lg>
<lg type="ottava">
<l>Fà il buon padron con l'affannato, e roco</l>
<l>Strido levar la vela del trinchetto,</l>
<l>Et appresso al grand'arbor le dà loco</l>
<l>Per far minor, che puote il suo sospetto,</l>
<l>E del rabbioso vento sol quel poco</l>
<l>Prende, ch'à lui può far più fido effetto,</l>
<l>E intanto il rotto mar rompendo passa</l>
<l>Con la poppa, e la prora hor alta, hor bassa.</l>
</lg>
<lg type="ottava">
<l>Il romore è infinito, e l'aria è nera,</l>
<l>E non si vede il cenno, e non s' intende,</l>
<l>Ne si può riparare à l'onda altera,</l>
<l>Ch'ogn'hor con più furor freme, et offende.</l>
<l>Ma il balenar, che fa l'etherea spera</l>
<l>Di cosi spessi fuochi il cielo accende,</l>
<l>Che scopre il mare, e 'l cielo d'ogn'intorno,</l>
<l>E splender fà di mezza notte il giorno.</l>
</lg>
<lg type="ottava">
<l>Ma 'l notturno splendor mostra il lor danno,</l>
<l>Che se 'l verno crudel molto anchor dura,</l>
<l>Far resistenza al mar più non potranno,</l>
<l>Che già la morte lor veggon sicura.</l>
<l>Veggon, che tutto il morto perdut' hanno,</l>
<l>Ne potrà riparar l'humana cura,</l>
<l>Da poi, che 'l mar lor tutto il morto ha tolto,</l>
<l>Che 'l vivo anchor non resti al fin sepolto.</l>
</lg>
<lg type="ottava">
<l>Veggon, mentre arde il lampo in ogni parte,</l>
<l>Del legno impressa l'ultima ruina,</l>
<l>Lo schifo tolto, e rotte antenne, e sarte</l>
<l>Da l'atra tempestosa onda marina.</l>
<l>Pur quel, ch' in poppa gli officij comparte,</l>
<l>Chiede à la gelosia, che gliè vicina,</l>
<l>Come fa la trireme acqua di sotto,</l>
<l>E s'alcun legno v'è sdruscito, ò rotto:</l>
</lg>
<lg type="ottava">
<l>Quel, che sotto à la poppa in guardia siede,</l>
<l>Dimanda à quel di mezzo il punto istesso,</l>
<l>La camera di mezzo ne richiede</l>
<l>La stanza de la prora, che gliè appresso.</l>
<l>Da prora à poppa la parola riede,</l>
<l>Che legno non v'è anchor rotto, ne fesso.</l>
<l>Gran ventura è la lor, poi che si trova</l>
<l>Esser la lor galea spalmata, e nova.</l>
</lg>
<lg type="ottava">
<l>Se bene in su'l mancar de l'aer chiaro</l>
<l>Per haver men travaglio il buon nocchiero,</l>
<l>Diè molte cose al mar crudo, et avaro</l>
<l>Per far restare il legno più leggiero:</l>
<l>Hor si difficil vede il suo riparo,</l>
<l>E 'l vento si rabbioso, e 'l mar si altero,</l>
<l>Ch'ogni più ricca merce, ond'egli è onusto,</l>
<l>Dona à l'ondoso orgoglio avido, e ingiusto.</l>
</lg>
<lg type="ottava">
<l>L'Aurora già per fare al giorno scorta</l>
<l>Il volo havea ver l'oriente preso,</l>
<l>Ma il volto oscuro, e l'habito, che porta,</l>
<l>Non ha il suo bel color vario, et acceso.</l>
<l>Mostra il ciglio dolor, la guancia ha smorta,</l>
<l>Gravi ha le vesti, e 'l crin d'humido peso.</l>
<l>E l'ali nuvolose, ond'ella poggia,</l>
<l>Minaccian per quel di grandine, e pioggia.</l>
</lg>
<lg type="ottava">
<l>Si levò il Sol, ma mesto, e lagrimoso,</l>
<l>Cinto di nubi, e mezzo ascoso il lume,</l>
<l>E nel levarsi alquanto di riposo</l>
<l>Presero i venti, e le salate spume.</l>
<l>Ma rivolgendo il buon nocchier dubbioso</l>
<l>Per lo confuso ciel l'afflitto lume,</l>
<l>Se bene il vento, e 'l mar non è tant'alto,</l>
<l>Par, che trema entro al cor di novo assalto.</l>
</lg>
<lg type="ottava">
<l>Bonaccia à poco à poco il mare, e 'l vento</l>
<l>Men grave l'aura vien, men' alto il mare.</l>
<l>Tanto, ch'un resta muto, e l'altro spento;</l>
<l>Di sopra il Sole, e 'l ciel lucido appare.</l>
<l>Fà il nocchier metter fuora il palamento,</l>
<l>E la ciurma di sotto sprigionare.</l>
<l>La toglie sotto à la prigion di cerro,</l>
<l>E dalla sopra à la prigion di ferro.</l>
</lg>
<lg type="ottava">
<l>Nel conquassato legno me' che sanno</l>
<l>Dan luogo à remi, e fan drizzar la prora.</l>
<l>Fra Circio, e Tramontana, e via ne vanno</l>
<l>Fin che ministra al Sol vien la terza hora.</l>
<l>Et ecco vien per loro ultimo danno</l>
<l>Un superbo Austro impetuoso fuora,</l>
<l>Le nubi sparse subito d' intorno.</l>
<l>Tolgono à gli occhi loro il cielo, e 'l giorno.</l>
</lg>
<lg type="ottava">
<l>Rafforza il vento rio torbido, e fero,</l>
<l>E in un momento il mar rompe, e confonde.</l>
<l>Alza l' irato mare il grido altero,</l>
<l>E manda fin' al ciel superbe l'onde.</l>
<l>Apron le nubi il panno oscuro, e nero,</l>
<l>E danno il passo à le celesti gronde.</l>
<l>E mentre freme in giù la pioggia, e 'l gielo,</l>
<l>Di mille tuoni, e fuochi avampa il cielo.</l>
</lg>
<lg type="ottava">
<l>Tosto con minor vela il vento prende</l>
<l>In poppa il legno stanco, afflitto, e rotto,</l>
<l>E dentro il palamento si distende,</l>
<l>E ciò, che 'l nocchier dice esperto, e dotto.</l>
<l>Sciolta dal ferro poi la turba rende,</l>
<l>E falla ad un ad un serrar di sotto,</l>
<l>E tutto in opra pon l' ingegno, e l'arte</l>
<l>Per vincer contra il mar si fero Marte.</l>
</lg>
<lg type="ottava">
<l>Dal giel, da la procella, e da la pioggia,</l>
<l>E da l'onda superba, et inhumana</l>
<l>Percosso il miser legno hor cade, hor poggia,</l>
<l>E prende il camin dritto à tramontana.</l>
<l>Quattr'hore andò con la gonfiata poggia</l>
<l>Con l'onda ogni hor più incrudelita, e strana</l>
<l>Dal cominciar de la seconda guerra</l>
<l>Senza scoprir la desiata terra.</l>
</lg>
<lg type="ottava">
<l>Quel gran camin, ch' in una notte corse,</l>
<l>Il giorno racquistò tutto in poc'hore,</l>
<l>Che mentre dal sentier dritto si torse,</l>
<l>Men che potè il nocchier, si spinse in fuore.</l>
<l>Ma poi che gire al suo camin s'accorse,</l>
<l>E in tanto male il vento hebbe in favore,</l>
<l>L'antenna da rispetto al tronco strinse,</l>
<l>E con vela maggior la quercia spinse.</l>
</lg>
<lg type="ottava">
<l>Dapoi che di lontan vide lo scoglio,</l>
<l>Cercò il padron d'avicinarsi al lito,</l>
<l>E mentre, che fendean l'ondoso orgoglio,</l>
<l>Discorreano fra lor qual fosse il sito.</l>
<l>Carpato disse alcun, ma fe su'l soglio</l>
<l>Conoscer, ch'era Caso, il più perito.</l>
<l>Si spinge à quella volta il buon nocchiero,</l>
<l>Per discoprir quel, che s' è apposto al vero.</l>
</lg>
<lg type="ottava">
<l>Non molto và, ch'un'Isola à man manca</l>
<l>Riconosce il nocchier molto maggiore,</l>
<l>Per dar riposo à l'alma afflitta, e stanca</l>
<l>La prima, e più propinqua, ma minore.</l>
<l>Ma per quel, ch'al distrutto legno manca,</l>
<l>L'altra, ch' è detta Carpato, è migliore.</l>
<l>Ne molto dal camin torcendo il legno</l>
<l>Solca ver la miglior l'ondoso sdegno.</l>
</lg>
<lg type="ottava">
<l>Co'l vento, e la fortuna in poppa stare</l>
<l>Non potea un'hora il legno à prender terra,</l>
<l>Quando ecco vien crudel la botta, e 'l mare,</l>
<l>E 'l misero timon dal legno sferra,</l>
<l>Ne più potendo la galea voltare</l>
<l>La vela per traverso il vento afferra,</l>
<l>E grava l'arbor tanto, e 'l fà si chino,</l>
<l>Che 'l rompe, e dona al mar l'arbore, e 'l lino.</l>
</lg>
<lg type="ottava">
<l>Ben si veggon perduti il mare, e 'l vento,</l>
<l>E più che fosse mai superbo, e grave,</l>
<l>L'altro timon, le grosse onde, e 'l tormento</l>
<l>Tempo non dan, ch'al suo luogo s' inchiave.</l>
<l>Hor mentre fa ciascun certo argomento,</l>
<l>Che 'l mar gli affondi, e stà piangendo, e pave;</l>
<l>S'apron le nubi, e danno al Sol passaggio,</l>
<l>Et ei ne la galea splender fa il raggio.</l>
</lg>
<lg type="ottava">
<l>Quando Mileto il vivo ardor paterno</l>
<l>Ne la morta galea risplender vede,</l>
<l>Le mani alza, e le luci al regno eterno,</l>
<l>E al Sol mercè con queste note chiede.</l>
<l>Padre se pure è ver, che 'l sen materno</l>
<l>Del tuo seme divin quà giù mi diede,</l>
<l>Rivolgi alquanto à me pietoso il lume,</l>
<l>E salva il sangue tuo da queste spume.</l>
</lg>
<lg type="ottava">
<l>Il Sol, ch'al suo viaggio intento, e fiso</l>
<l>Talhor non guarda à l'opre de' mortali,</l>
<l>Quando apre l'occhio al doloroso viso</l>
<l>Del figlio, e scorge i suoi propinqui mali,</l>
<l>Mosso à pietà con ben fondato aviso</l>
<l>À tre de raggi suoi fa batter l'ali,</l>
<l>E ne manda uno ad Eolo, e l'altro dove</l>
<l>Alberga il Re del mare, e 'l terzo à Giove.</l>
</lg>
<lg type="ottava">
<l>Giove, che scorge liberata Creta,</l>
<l>Vuol, ch'à lo Dio del lume si compiaccia,</l>
<l>E con la vista sua gioconda, e lieta</l>
<l>Tutte à un tratto dal ciel le nubi scaccia.</l>
<l>Compiace ancho Eolo, e i venti irati acqueta,</l>
<l>E lascia in un balen l'aere in bonaccia.</l>
<l>Manda Triton lo Dio del salso regno,</l>
<l>Che faccia ritornar l'onde al suo segno.</l>
</lg>
<lg type="ottava">
<l>Prende tosto Triton la concha attorta</l>
<l>Pronto verso il suo Re devoto, e fido,</l>
<l>E donando lo spirto à l'aura morta,</l>
<l>Fà da l'un polo à l'altro udire il grido.</l>
<l>Poi rende con la voce ogni onda accorta,</l>
<l>Che debbia ritornare al proprio nido.</l>
<l>Si spiana l'onda à poco à poco, e tace,</l>
<l>E lascia il legno in mar del tutto in pace.</l>
</lg>
<lg type="ottava">
<l>Come manca del mar l'aspro tormento,</l>
<l>Metton senza indugiar l'altro timone,</l>
<l>E, perche soffia in aere un dolce vento,</l>
<l>C'ha volto il soffio ver Settentrione,</l>
<l>Legan la rotta antenna in un momento</l>
<l>Al tronco, che restò de l'artimone,</l>
<l>E di più pezzi di legnami, e tele</l>
<l>Rifan l'antenne, gli arbori, e le vele.</l>
</lg>
<lg type="ottava">
<l>Giunti che sono à Carpato il pavese</l>
<l>Legano insieme, e 'l fan notar ne l'onde,</l>
<l>Che poi che 'l mar per se lo schifo prese,</l>
<l>Via da smontar non han migliore altronde.</l>
<l>Vi calar poi più d'un, ch'in terra scese,</l>
<l>E legò il laccio à le propinque sponde.</l>
<l>Qui il legno si fornì parte per parte</l>
<l>Di vele, antenne, remi, arbori, e sarte.</l>
</lg>
<lg type="ottava">
<l>Dal lito con buon tempo il lin poi sciolse</l>
<l>Il provido nocchiero, et uscì fuori,</l>
<l>E al vento maestral la mira tolse,</l>
<l>E solcando andò il mar fra Sime, e Dori.</l>
<l>Passato c'hebbe Gnido egli rivolse</l>
<l>À gli Scithi la prua, la poppa à Mori,</l>
<l>E via solcando il liquefatto vetro</l>
<l>Lasciò mille isolette, e scogli à dietro.</l>
</lg>
<lg type="ottava">
<l>Da man destra lasciò Nisiri, e Claro,</l>
<l>E Leria, e Patmo, e à quel lido pervenne,</l>
<l>Dov'Icaro del ciel soverchio avaro</l>
<l>Sforzò à cader le troppo alzate penne.</l>
<l>E havendo il mar tranquillo, e 'l tempo chiaro</l>
<l>In breve nel canal di Scio si tenne.</l>
<l>Ver Greco solcò poi l'ondosa spuma,</l>
<l>Et in Eolia al fin pervenne à Cuma.</l>
</lg>
<lg type="ottava">
<l>Dopo tanto viaggio, e tanta guerra</l>
<l>Sentita hora dal foco, hora da l'acque</l>
<l>Smonta Mileto à Cuma, e và per terra,</l>
<l>E di fermarsi in Frigia al fin gli piacque:</l>
<l>Dove il Meandro si s'aggira, et erra,</l>
<l>Che par, che torni spesso, ove già nacque.</l>
<l>E una città, ch'in breve fu perfetta,</l>
<l>Fondò, che fu da lui Mileto detta.</l>
</lg>
<lg type="ottava">
<l>Hor caminando per diporto un giorno</l>
<l>Per l'aggirate vie del patrio fiume,</l>
<l>Incontra un volto angelico, et adorno,</l>
<l>E vien seco à incontrar lume, con lume.</l>
<l>Le parla, e 'n solitario entran soggiorno,</l>
<l>E premon l'herbe in vece de le piume.</l>
<l>Figlia era di Meandro la donzella</l>
<l>Detta per nome Ciane adorna, e bella.</l>
</lg>
<lg type="ottava">
<l>Hebbe di questa una gemella prole</l>
<l>Dotata d'ogni gratia illustre, et alma,</l>
<l>E si le lor bellezze uniche, e sole</l>
<l>Crebber, che sopra tutte hebber la palma.</l>
<l>E ben del sangue uscita esser del Sole</l>
<l>D'ambi parea la carnal veste, e l'alma,</l>
<l>Tanto saper, tanto splendor raccolto</l>
<l>Havean nel lume interno, e nel bel volto.</l>
</lg>
<lg type="ottava">
<l>L'un fu garzone, e Cauno fu nomato,</l>
<l>L'altra fu detta Bibli, e fu fanciulla.</l>
<l>E s'ei d'ogni bellezza era dotato,</l>
<l>Ella ogni altra beltà fea parer nulla.</l>
<l>E da che l'uno, e l'altro hebbe lasciato</l>
<l>La prima età del latte, e de la culla,</l>
<l>S'amar d'un vero amor si caldo, e interno</l>
<l>Quanto altri mai, d'amor però fraterno.</l>
</lg>
<lg type="ottava">
<l>La donna, che ne l'odio, e ne l'amore</l>
<l>L'huom di natura, più costante avanza,</l>
<l>Havea più del fratello acceso il core,</l>
<l>Però di buona, e lecita speranza.</l>
<l>Pur non pensando à dishonesto ardore,</l>
<l>Tal volta si prendea troppo baldanza,</l>
<l>E per dar gratia à la camicia, e al manto,</l>
<l>Trovava via d'avicinarsi alquanto.</l>
</lg>
<lg type="ottava">
<l>Venere contra ogn'un grand'odio havea,</l>
<l>Che traheva dal Sol l'alma, e la carne,</l>
<l>E come occasion se le porgea,</l>
<l>Non volea mai senza vendetta andarne.</l>
<l>Hor quando vide, ch'à costei piacea</l>
<l>Tanto il fratel, volle più stratio farne,</l>
<l>Che non fè de la zia quando amò il toro,</l>
<l>Per dar maggiore infamia al sangue loro.</l>
</lg>
<lg type="ottava">
<l>Subito entrar ne gli occhi del fratello</l>
<l>L'irata Citherea fa il suo Cupido.</l>
<l>Và la sorella misera à vedello,</l>
<l>Mossa da santo amor fraterno, e fido;</l>
<l>Rimira l'occhio gratioso, e bello,</l>
<l>Ne sà, ch'allhora Amore ivi habbia il nido.</l>
<l>L'arco scocca ver lei subito Amore,</l>
<l>E fa lo stral passar per gli occhi al core.</l>
</lg>
<lg type="ottava">
<l>Bibli non sà, che l'amoroso dardo</l>
<l>L'habbia di reo desio piagato il petto,</l>
<l>E quando à riveder torna il bel guardo,</l>
<l>Pensa, che vero sia fraterno affetto.</l>
<l>Hor mentre cieca del pensier bugiardo</l>
<l>Corre à l' irragionevole diletto,</l>
<l>S'adorna prima, e poi dolce favella,</l>
<l>E parer brama à lui faconda, e bella.</l>
</lg>
<lg type="ottava">
<l>E se tal volta à sorte il fratel vede</l>
<l>Qualch'altra vagheggiar bella fanciulla,</l>
<l>E per acquistar gratia, amore, e fede,</l>
<l>Seco con modi honesti si trastulla,</l>
<l>L'ha invidia: e se in disparte il fratel siede,</l>
<l>S'accosta, e 'l bel de l'altra in tutto annulla.</l>
<l>E dice ogni difetto, e forse vero,</l>
<l>C'have colei nel volto, e nel pensiero.</l>
</lg>
<lg type="ottava">
<l>Voi, cui la Cipria Dea non è nemica,</l>
<l>Da questo infame amor prendete essempio,</l>
<l>E fate, che la mente alma, e pudica</l>
<l>Scacci da se l'amor nefando, et empio.</l>
<l>Chi cerca farsi di sorella amica,</l>
<l>Acquista de l'infamia il grave scempio.</l>
<l>E non si può scusar, come costei,</l>
<l>Ch'al san pensier contrarij hebbe gli Dei.</l>
</lg>
<lg type="ottava">
<l>Locate il natural caldo desio</l>
<l>In quel fedel amor beato, e santo,</l>
<l>Ch'approva il mondo, la natura, e Dio,</l>
<l>Onde Himeneo ne forma il carnal manto.</l>
<l>Ogni altro amore è scelerato, e rio,</l>
<l>E scorge l'alma al sempiterno pianto,</l>
<l>E innanzi à quei, ch'anchor godono il giorno,</l>
<l>Macchia l'honore altrui d'eterno scorno.</l>
</lg>
<lg type="ottava">
<l>Non si conosce Bibli, e non sà il fine,</l>
<l>Al qual l'occulta sua facella intende.</l>
<l>Ma loda le bellezze alme, e divine,</l>
<l>E dentro maggiormente Amor l'accende.</l>
<l>Dà diversi ornamenti al manto, e al crine,</l>
<l>E ogni hor bella al suo fratel si rende.</l>
<l>Signor già 'l chiama, e da signor già il pregia</l>
<l>E i nomi, che dà il sangue, odia, e dispregia.</l>
</lg>
<lg type="ottava">
<l>Quando ode, che 'l fratel soror la chiama,</l>
<l>Infinito dolor nel suo cor sente,</l>
<l>Che le rimembra quel, ch'ella non brama,</l>
<l>Quel nodo, c'han dal medesmo parente.</l>
<l>Pur se ben tanto il mira, e tanto l'ama,</l>
<l>Desta ha dal rio pensier vota la mente.</l>
<l>Non osa mentre il dì viva la tiene,</l>
<l>Di dare albergo à la nefanda spene.</l>
</lg>
<lg type="ottava">
<l>Ma quando avien, che le cadenti stelle</l>
<l>Spargon sopra di noi l'onde di Lete,</l>
<l>E tutte l'attioni, e le favelle</l>
<l>Fan per tutto restar sopite, e quete:</l>
<l>E Bibli da le luci amate, e belle</l>
<l>Si parte, e dassi anch'ella à la quiete.</l>
<l>Secondo che 'l desio la punge, e fiede,</l>
<l>Sovente l'Amor suo nel sogno vede.</l>
</lg>
<lg type="ottava">
<l>Ne sol le par d'amarlo, e di vedello,</l>
<l>E di stupir del suo divino aspetto,</l>
<l>Ma d'abbracciarlo, e poi girsen con ello,</l>
<l>E goder seco al fin l' infame letto.</l>
<l>Pur si rimembra in quel, che l'è fratello,</l>
<l>E ben che 'l sonno anchor l' ingombri il petto,</l>
<l>Per la vergogna fa vermiglio il volto,</l>
<l>E fa restare il cor dal sonno sciolto.</l>
</lg>
<lg type="ottava">
<l>Da poi, ch'insieme il sonno, e 'l sogno sparve,</l>
<l>Stette un gran tempo sbigottita, e muta.</l>
<l>E poi ch'entro à la sua memoria apparve</l>
<l>L'imagin, che sognando havea veduta;</l>
<l>Dove quella beltà goder le parve,</l>
<l>La qual non havea mai desta goduta,</l>
<l>La biasma, la rimembra, e la rappella,</l>
<l>E dentro al dubbio cor cosi favella.</l>
</lg>
<lg type="ottava">
<l>Misera me, che sogni iniqui, e rei</l>
<l>Turban la mente già pudica, et alma?</l>
<l>E fanno ingiusti i casti pensier miei,</l>
<l>E d'illecito amor m'accendon l'alma?</l>
<l>Giamai non piaccia à sempiterni Dei,</l>
<l>Ch' io gravi l'honor mio di si ria salma.</l>
<l>Non piaccia al glorioso alto governo,</l>
<l>Ch'altro sia l'amor mio, ch'amor fraterno.</l>
</lg>
<lg type="ottava">
<l>È bello sopra ogn'altro, e in vero è tale,</l>
<l>Che costringe il nemico ancho à lodarlo,</l>
<l>E se fratel non fosse al mio mortale,</l>
<l>Sposo potrei meritamente amarlo.</l>
<l>Fugga pur via l'affetto empio, e carnale,</l>
<l>Non mai più il sogno rio venga à destarlo.</l>
<l>E resti quell'amor fido, e pudico,</l>
<l>Che l'ama haver fratello, e non amico.</l>
</lg>
<lg type="ottava">
<l>Ma pur, c'habbia il pensier lodato, e santo,</l>
<l>Mentre contemplo il dì la sua bellezza,</l>
<l>Perche debb'io spregiar quel sogno tanto,</l>
<l>Che m'hà fatto sentir si gran dolcezza?</l>
<l>Senza, ch'offenda il mio terreno manto,</l>
<l>Mi dà il sogno quel ben, che più amor prezza.</l>
<l>Ne può al mio amor trovarsi il più bel modo,</l>
<l>Che 'l cor non pecca, io non offesa il godo.</l>
</lg>
<lg type="ottava">
<l>S'al soave d'amor sommo diletto</l>
<l>Non si pervien, se non à coppia à coppia,</l>
<l>Poi che v'è necessario più d'un petto,</l>
<l>Con testimonij amor gli amanti accoppia.</l>
<l>Ma senz'arbitro alcun, senza sospetto</l>
<l>Il sogno co'l mio amor mi lega, e addoppia.</l>
<l>Lontano è il testimonio al mio trastullo,</l>
<l>Ma l' imitato amor non è già nullo.</l>
</lg>
<lg type="ottava">
<l>Ó dolce sogno, ò Venere, ò Cupido</l>
<l>Quanto fu il mio piacer, quanto il mio bene,</l>
<l>Mentre hebbe il sonno entr'al mio petto il nido,</l>
<l>E fe del dolce fin lieta la spene.</l>
<l>Ó quanto anchor piacer nel core annido,</l>
<l>Quando di parte in parte me'n soviene.</l>
<l>Fu breve il mio diletto, ma si grato,</l>
<l>Che più nel ciel gli Dei non l'han beato.</l>
</lg>
<lg type="ottava">
<l>Ó invidiosa al mio stato felice</l>
<l>Alba, ch'apristi à miei lumi le porte.</l>
<l>Ó quanto erra d'assai ciascun, che dice,</l>
<l>Ch'una imagine il sonno è de la morte.</l>
<l>Che l'esser desto è una morte infelice,</l>
<l>Soggetta ad ogni estrema, et empia sorte.</l>
<l>Scarca d'affanni almen la notte ho posa,</l>
<l>E viver mi fa il sonno allegra, e sposa.</l>
</lg>
<lg type="ottava">
<l>Fu 'l mio beato sogno breve, e finto,</l>
<l>Ma 'l vegghiare, e 'l dolore è lungo, e vero.</l>
<l>Hor s'è si dolce un ben corto, e dipinto,</l>
<l>Che mostra il sogno al non desto pensiero,</l>
<l>Che saria, se 'l mio amor tenessi avvinto</l>
<l>Gran tempo, quando ho sciolto il senso, e intero?</l>
<l>Ben da me posso imaginarmi quanto</l>
<l>Sia il ver piacer d'amor, se 'l finto è tanto.</l>
</lg>
<lg type="ottava">
<l>Deh torna dolce sonno, e da anchor loco</l>
<l>Con quel finto trastullo al grande ardore.</l>
<l>Ma mentre son ne l'amoroso gioco,</l>
<l>E godo il maggior ben, che porga amore;</l>
<l>Del mio tanto piacer ti caglia un poco,</l>
<l>Lascia dentro sfogar l'acceso core.</l>
<l>Se in sogno sposa à lui vivo, e respiro,</l>
<l>Non far, ch' io porti invidia al Tasso, e al Ghiro.</l>
</lg>
<lg type="ottava">
<l>S'io provo nel vegghiar noia, e tormento,</l>
<l>Che 'l mio error vero scorgo empio, e mortale,</l>
<l>E se ne la quiete ho il cor contento,</l>
<l>E un piacer finto annulla ogni mio male,</l>
<l>Sia tutto finto ciò, ch'io veggio, e sento,</l>
<l>E 'l ver lunge da me dispieghi l'ale:</l>
<l>Et ogni opra, ch' io scorgo, ò d'altri, ò mia,</l>
<l>Sia tutta fittion, tutta bugia.</l>
</lg>
<lg type="ottava">
<l>Ó s' io finger potessi in qualche modo,</l>
<l>Dolce amor mio, di non t'esser sorella,</l>
<l>Co'l dolce d'Himeneo legame, e nodo</l>
<l>Godrei la vista tua soave, e bella.</l>
<l>Che la beltà, che tanto ammiro, e lodo,</l>
<l>Non saria ver la sposa empia, e rubella.</l>
<l>Ne spregieresti farti al padre mio</l>
<l>Genero, ch'è figliuol del più bel Dio.</l>
</lg>
<lg type="ottava">
<l>Ohime, perche non fer gli eterni dei</l>
<l>Fra noi comune ogni fortuna, e cosa</l>
<l>Da padri in fuor, che ben trovar saprei</l>
<l>Modo da farmi à te compagna, e sposa?</l>
<l>Ó che rara fortuna havrà colei,</l>
<l>Beata sopra ogni altra, e gloriosa,</l>
<l>Che godrà le tue membra alme, e leggiadre,</l>
<l>Mentre far la vorrai consorte, e madre.</l>
</lg>
<lg type="ottava">
<l>Hor, che importano, ohime, che dir vorranno</l>
<l>L'imagini, che 'l sonno mi dipinse?</l>
<l>Han forsi i sogni forza? e se pur l'hanno,</l>
<l>Qual forza ha quel, che col mio amor mi strinse?</l>
<l>Se fessero i mortai quel, ch' in ciel fanno,</l>
<l>Io potrei giudicar, che 'l ver mi finse,</l>
<l>Che 'l sogno, ch'al mio amor stretta m'avolse,</l>
<l>I futuri Himenei dimostrar volse.</l>
</lg>
<lg type="ottava">
<l>Ma poi che non è lecito à mortali,</l>
<l>Che co'l fratel la donna s'accompagni,</l>
<l>Voglion dir forse i miei venuti mali,</l>
<l>Che di già fan, ch' io mi lamenti, e lagni.</l>
<l>E dier luogo à gli affetti almi, e carnali,</l>
<l>Perche di maggior pianto il volto io bagni.</l>
<l>E m'han fatto goder di tanta gioia,</l>
<l>Perche priva di lei senta più noia.</l>
</lg>
<lg type="ottava">
<l>Quanto è miglior de la terrena legge</l>
<l>Quella, che serva la celeste corte,</l>
<l>Che per quel, che di lor chiaro si legge,</l>
<l>Sposan le lor congiunte d'ogni sorte.</l>
<l>Volle quel Dio, che l'universo regge,</l>
<l>De la sorella propria esser consorte.</l>
<l>Fe sposa Opi Saturno, e l'Oceano</l>
<l>S'unì con Teti, e pur l'era germano.</l>
</lg>
<lg type="ottava">
<l>Ma che cerco io dal ciel prendere essempio?</l>
<l>Non son fra 'l cielo, e noi le ragion pari.</l>
<l>Non dobbiam venerar nel divin tempio</l>
<l>L'opre de gli alti Dei su i loro altari.</l>
<l>Ma à voler fare un' atto infame, et empio,</l>
<l>Da quel, che fan gli Dei, già non s' impari.</l>
<l>Che dar non ponno i nostri animi erranti</l>
<l>Ragion de lor misterij eterni, e santi.</l>
</lg>
<lg type="ottava">
<l>Io vò per ogni via scacciar dal core</l>
<l>Questo nefando, e scelerato affetto.</l>
<l>Ó se far no'l potrò, cresca il dolore,</l>
<l>E de l'aura vital privi il mio petto.</l>
<l>Che senza biasmo mio, senza disnore</l>
<l>Quando sarò dentro al funebre letto,</l>
<l>Del mio dolce fratel l'ostro, e 'l cinabro</l>
<l>Darà gli ultimi baci al morto labro.</l>
</lg>
<lg type="ottava">
<l>Hor sù poniam, ch' io discacciar non voglia</l>
<l>Dal petto il folle amor, che 'l punge, e fiede;</l>
<l>Convien, che in un voler cada la voglia</l>
<l>Di due, se vuole Amor la sua mercede.</l>
<l>Come farà il desio, ch'à ciò m' invoglia,</l>
<l>C'habbia l'amato mio la stessa fede ?</l>
<l>Parrà à me giusto, e 'l pregherò, che m'ame,</l>
<l>Nefando à lui, ne vorrà farsi infame.</l>
</lg>
<lg type="ottava">
<l>Son saria però il primo, il quale osasse</l>
<l>Nel letto entrar de la sorella propia.</l>
<l>Si dice pur, che Macareo v'entrasse,</l>
<l>E ch'ella del suo amor le fesse copia.</l>
<l>E s'anchor Bibli il suo fratel tentasse,</l>
<l>Forse di se non li farebbe inopia.</l>
<l>Ma stolta, che vado io cercando essempi,</l>
<l>Che son da ognun tenuti infami, et empi?</l>
</lg>
<lg type="ottava">
<l>Fuggan pur via da me gl' infami ardori,</l>
<l>E s'armi il cor di voglie honeste, e sante,</l>
<l>E dando essilio à dishonesti amori,</l>
<l>S'ami come fratel, non come amante.</l>
<l>Ben potrei haver pietà de suoi dolori,</l>
<l>S'havesse egli il mio amor bramato avante.</l>
<l>E bene il core haveria troppo empio, e fello</l>
<l>Chi lasciasse perire il suo fratello.</l>
</lg>
<lg type="ottava">
<l>Hor se non saria honesto, ch' io soffrissi</l>
<l>Di veder consumare il mio germano;</l>
<l>Perche, s'io l'amor mio gli discoprissi,</l>
<l>Non dovrebbe ei ver me mostrarsi humano?</l>
<l>Meglio saria per me, se farlo ardissi,</l>
<l>Ch'io medesma il mio amor gli fessi piano.</l>
<l>Ma potrai tu parlar? ben poco accorta</l>
<l>Sei, se palesi un mal, che tanto importa.</l>
</lg>
<lg type="ottava">
<l>Ma vò parlargli, e seguane che vuole,</l>
<l>E dirgli, che 'l suo amor sol bramo, e pregio.</l>
<l>Ma potrà mai la nipote del Sole</l>
<l>Macchiar la luce sua di si gran fregio ?</l>
<l>Chi ti darà la voce, e le parole</l>
<l>Da indurre à tanta infamia il sangue regio?</l>
<l>Non vedi tu, ch'ei si pregiato, e raro</l>
<l>Havrà rispetto al suo sangue si chiaro?</l>
</lg>
<lg type="ottava">
<l>Non però di pieta sarà si ignudo,</l>
<l>C'habbia à lasciar morir la sua sorella,</l>
<l>Che sa ben, che non vale elmo, ne scudo</l>
<l>Contra l'empie d'amore arme, e quadrella.</l>
<l>Se non potrà mostrare il colpo crudo</l>
<l>La debil voce, e timida favella;</l>
<l>Pregherò tutta humil la penna, e 'l foglio,</l>
<l>Che scoprano in mio nome il mio cordoglio.</l>
</lg>
<lg type="ottava">
<l>Quest'ultimo parer, che la consiglia,</l>
<l>Vince la dubbia innamorata mente.</l>
<l>Lascia le piume à un tratto, e 'l manto piglia,</l>
<l>E se l'ammanta intorno solamente.</l>
<l>E senza ornare il bel crine, e le ciglia,</l>
<l>La seta, il panno, l'or, la guancia, e 'l dente,</l>
<l>Spinta dal grande ardor, che la consuma,</l>
<l>Prende una man l'acciar, l'altra la piuma.</l>
</lg>
<lg type="ottava">
<l>Dove ha da scriver commoda s'asside,</l>
<l>E la manca appoggiata alza la penna,</l>
<l>La destra fa, che 'l ferro la divide</l>
<l>Nel mezzo de la gola, ù l'occhio accenna.</l>
<l>In forma d'obilisco la recide,</l>
<l>E poi che l' ha ben rasa la cotenna,</l>
<l>Sù l'unghia manca grossa il dital prende,</l>
<l>Dove co'l ferro poi la spunta, e fende.</l>
</lg>
<lg type="ottava">
<l>Nel vaso, ov'è l' inchiostro, indi la tinge,</l>
<l>E havendo sopra il foglio i lumi intenti,</l>
<l>Ambi i gombiti appoggia, e 'l foglio pinge,</l>
<l>E in varij modi accoppia gli elementi.</l>
<l>Le sillabe, che unite insieme stringe,</l>
<l>Dimostran le parole, e i loro accenti,</l>
<l>E come il suo concetto ha in un congiunto,</l>
<l>Non manca del suo segno, e del suo punto.</l>
</lg>
<lg type="ottava">
<l>È ver, che 'l cassa poi, che non le piace,</l>
<l>E raccoglie à discorrer l' intelletto.</l>
<l>Come ha pensato alquanto, e si compiace,</l>
<l>Spiega nel foglio il suo novo concetto.</l>
<l>Non molto stà, che 'l novo anchor le spiace,</l>
<l>E qualche altro pensier fa dubbio il petto.</l>
<l>D'un vergognoso ardir ha il volto acceso,</l>
<l>E 'l pugno scrive, trema, e stà sospeso.</l>
</lg>
<lg type="ottava">
<l>Ella stessa non sà quel, che si vuole,</l>
<l>Ne forma può trovar, che non la mute,</l>
<l>La carta ne le sue prime parole</l>
<l>Cosi parlò con voci aperte, e mute.</l>
<l>Se ben scrivendo tua sorella suole</l>
<l>Mandarti da principio la salute.</l>
<l>Poi il nome di sorella non vi brama,</l>
<l>E pone in quella vece una, che t'ama.</l>
</lg>
<lg type="ottava">
<l>Poi che più cose ell'have aggiunte, e tolte,</l>
<l>Secondo il caldo amor le persuade,</l>
<l>La legge tutta quattro, e cinque volte,</l>
<l>E quattro, e cinque volte aggiunge, e rade.</l>
<l>Poi la riscrive in note aperte, e sciolte.</l>
<l>E quel, ch'aggiunse, in tal sententia cade;</l>
<l>Non ha per hor salute, onde ti scriva,</l>
<l>Ch'ogni salute sua da te diriva.</l>
</lg>
<lg type="ottava">
<l>Piacesse al ciel, che senza il nome mio</l>
<l>Potesse questa mia causa trattarsi,</l>
<l>E certa fossi pria del tuo cor pio,</l>
<l>Che venisse il mio nome à palesarsi.</l>
<l>Hor s'haver non può luogo il mio desio;</l>
<l>Se i versi miei son del mio nome scarsi,</l>
<l>Bibli è colei, che te nel suo cor tiene,</l>
<l>E c' ha fondato in te tutta la spene.</l>
</lg>
<lg type="ottava">
<l>Ella è colei, che t' ama, e c' ha scolpita</l>
<l>Nel cor l' imagin tua divina, e bella.</l>
<l>Ella è, che t'ama più de la sua vita,</l>
<l>D'amor più caldo assai, che di sorella.</l>
<l>E ben mostrai, c'havea l'alma ferita</l>
<l>Al volto smorto, al pianto, e à la favella.</l>
<l>E i tanti baci, e le parole tante</l>
<l>Non fur già di sorella, ma d'amante.</l>
</lg>
<lg type="ottava">
<l>E ben, ch' io mi sentissi accesa l'alma,</l>
<l>E strugger dentro il già ferito core;</l>
<l>Con la virtù già mia pudica, et alma</l>
<l>Pugnai per discacciar si fatto ardore:</l>
<l>Ma al fine amor ne riportò la palma,</l>
<l>Che posson troppo in noi l'arme d'Amore.</l>
<l>Pur te'l dican per me gli eterni Dei,</l>
<l>Che resister cercai più, ch' io potei.</l>
</lg>
<lg type="ottava">
<l>Fei più, che far non puote una fanciulla</l>
<l>Contra il colpo d'Amor possente, e crudo,</l>
<l>Ma quel poter, ch'ogni potenza annulla,</l>
<l>Più forte hebbe il suo stral, ch' io lo mio scudo.</l>
<l>E la gratia, ch' io vò, non saria nulla,</l>
<l>Se tu 'l il mio cor veder potessi ignudo.</l>
<l>Ch'à la bontà vedresti ivi dipinta,</l>
<l>Che contra il mio voler mi chiamo vinta.</l>
</lg>
<lg type="ottava">
<l>Con quel timore, et humiltà, che deggio,</l>
<l>Ti discopro il mio colpo aspro, e mortale,</l>
<l>E sol quella pietà di cor ti chieggio,</l>
<l>Che può dar la salute à tanto male.</l>
<l>Sol la beltà, che in te contemplo, e veggio,</l>
<l>Sanar può il cor da l'amoroso strale.</l>
<l>Eleggi tu, che in te sta la virtute,</l>
<l>Che mi può dar la morte, e la salute.</l>
</lg>
<lg type="ottava">
<l>Colei non t'è nemica, che desia,</l>
<l>Che 'l prego, che ti manda, approvi, e lodi.</l>
<l>Ma brama per congiunta, che ti sia,</l>
<l>Che la leghin con te più stretti nodi.</l>
<l>Sappiano i vecchi la ragion più pia,</l>
<l>Che vuol, che santo amor gli sposi annodi.</l>
<l>Ma non vuol l'età nostra altro consiglio</l>
<l>Se non quel, che ne dà Venere, e 'l figlio.</l>
</lg>
<lg type="ottava">
<l>Cerchino i vecchi il lecito, e l' ingiusto,</l>
<l>Qual via s' ha da tener, qual da fuggire.</l>
<l>Ma l'anno più possente, e più robusto</l>
<l>Al dolcissimo Amor deve obedire.</l>
<l>Il vecchio poi che l'alma ha inferma, e'l busto,</l>
<l>Quel, che più far non può, vieta co'l dire.</l>
<l>Che sappiam noi, ch'Amor sia il santo, ò l'empio?</l>
<l>Seguiam pur de gli Dei l'eterno essempio.</l>
</lg>
<lg type="ottava">
<l>Forse, che noi dovremo haver sospetto</l>
<l>Del padre, de' congiunti, e de l'honore?</l>
<l>Tu vedi quel, che ne l'altrui cospetto</l>
<l>N'è lecito di far senza rossore.</l>
<l>Sol ne manca il dolcissimo diletto,</l>
<l>Che dà il più dolce pregio, c'habbia Amore.</l>
<l>E 'l piacer, che n'havrem, soave, e certo</l>
<l>Sotto il fraterno amor terrem coperto.</l>
</lg>
<lg type="ottava">
<l>Gli abbracciamenti, i baci, e le parole</l>
<l>Son nulla senza il lor più dolce frutto.</l>
<l>Sol ne manca quel bene, onde Amor sole</l>
<l>Render, chi 'l puote haver, beato in tutto.</l>
<l>Deh veramente scesa alma dal Sole,</l>
<l>Habbi pietà d'un core arso, e distrutto.</l>
<l>Ne creder, che 'l suo amor ti confessasse,</l>
<l>Se 'l forte ultimo ardor non lo sforzasse.</l>
</lg>
<lg type="ottava">
<l>Quel ben, c' ha posto in te l'alma natura</l>
<l>Per bear qualche donna amata, e bella,</l>
<l>Di che prender maggior dovrebbe cura,</l>
<l>Che di bear la sua cara sorella?</l>
<l>Quel ben, c' ha in se la giovinil figura</l>
<l>Di questa accesa, e misera donzella,</l>
<l>Se dè beare un bel sembiante humano,</l>
<l>Chi meglio dè bear, che 'l suo germano?</l>
</lg>
<lg type="ottava">
<l>S'à l'eta giovinile havrai riguardo</l>
<l>Del bel sangue del Sole illustre, e regio,</l>
<l>E se nel volto mio terrai lo sguardo,</l>
<l>Vedrai, ch'io non son donna da dispregio.</l>
<l>E se vuoi dir, che s' io sfavillo, et ardo,</l>
<l>Vien per lo bel, ch'è in te di maggior pregio,</l>
<l>Non è però si vil la mia bellezza,</l>
<l>Che non v'habbi à trovar gioia, e dolcezza.</l>
</lg>
<lg type="ottava">
<l>Deh non chiudiamo à quel gran ben le porte,</l>
<l>Che di due la beltà può dare à dui;</l>
<l>E se possiam bear la nostra sorte,</l>
<l>Non ci curiam bear la sorte altrui.</l>
<l>Deh non ti far cagion de la mia morte,</l>
<l>Che non t' habbi à doler poi di colui</l>
<l>Che scriverà. Sta Bibli in questo avello</l>
<l>Da l'empio core uccisa del fratello.</l>
</lg>
<lg type="ottava">
<l>Poi c'hebbe pieno il foglio in ogni parte,</l>
<l>E la sua voluntà contata intera,</l>
<l>Piegò l' infami, e dolorose carte;</l>
<l>E con la gemma poi segnò la cera.</l>
<l>Trova un ministro, e diceli in disparte,</l>
<l>(Il volto vergognosa, e la maniera)</l>
<l>Tò porta questa al mio, ma al fin non giunge,</l>
<l>E dopo tempo assai, fratel, v'aggiunge.</l>
</lg>
<lg type="ottava">
<l>Mentre la carta al suo ministro porge,</l>
<l>Ei non la prende à tempo, e cade in terra.</l>
<l>Come cader la misera la scorge,</l>
<l>Prende augurio entro al cor di nova guerra.</l>
<l>Il ministro s' inchina, indi risorge</l>
<l>Co'l foglio, che l'error nefando serra.</l>
<l>Ritrova Cauno, e 'l rende irato, e mesto</l>
<l>Co'l verso, che vorria l'infame incesto.</l>
</lg>
<lg type="ottava">
<l>Il pudico fratel da l' ira vinto,</l>
<l>Letto, ch'egli ha l' indegno, e rio cordoglio,</l>
<l>Di rabbia, e ardore il bel viso dipinto,</l>
<l>Straccia, e via getta in mille parti il foglio,</l>
<l>E quel miser ministro havrebbe estinto,</l>
<l>Se l'honor non tenea l'acceso orgoglio.</l>
<l>Pur per coprir l'error de la sorella</l>
<l>Al ministro di lei cosi favella.</l>
</lg>
<lg type="ottava">
<l>Fuggi malvagio, e rio da la mia vista,</l>
<l>Osi con tanto error venirmi avanti?</l>
<l>E dì, ch'io la farò dolente, e trista,</l>
<l>E che la pena havrà de l'altre erranti,</l>
<l>Se quel, ch'ella ha perduto non racquista,</l>
<l>E poco le varran le scuse, e i pianti.</l>
<l>Timido ei fugge, e tien, che 'l suo disdegno</l>
<l>Nasca da qualche suo perduto pegno.</l>
</lg>
<lg type="ottava">
<l>Hor mentre ella si veste, e 'l crine adorna,</l>
<l>Et à lo specchio tien la fronte opposta,</l>
<l>E per mostrarsi à lui più bella, e adorna</l>
<l>Fà, ch'ogni gemma sua sia ben disposta:</l>
<l>Il servo, che portò la carta, torna,</l>
<l>E le rapporta la crudel risposta,</l>
<l>E come egli stracciò le notte impresse,</l>
<l>E quel, che disse à lui, che le dicesse.</l>
</lg>
<lg type="ottava">
<l>Come ode Bibli le repulse, e l'onte,</l>
<l>E c' ha compreso ben quel, ch'ei dett'have,</l>
<l>Si sente impallidir la mesta fronte,</l>
<l>E trema tutta, e vien di gielo, e pave.</l>
<l>Dona comiato al servo, e fa, ch'un fonte</l>
<l>Di lagrime il bel viso, e 'l sen le lave.</l>
<l>Come la mente poi torna, e rispira,</l>
<l>Torna anchora il furor, l'ardore, e l'ira.</l>
</lg>
<lg type="ottava">
<l>Tosto da l'ira mossa, e da l'ardore</l>
<l>Con lo spirto vital l'aere percote,</l>
<l>E fa sonar la debil voce fuore</l>
<l>In queste meste, e dolorose note.</l>
<l>Meritamente sprezza egli il mio amore,</l>
<l>Temeraria, ch'io fui, perche fei note</l>
<l>Quelle fiamme impudiche, e scelerate,</l>
<l>Che nel mio cor dovea tener celate.</l>
</lg>
<lg type="ottava">
<l>Troppo fui presta, misera, à far pieno</l>
<l>Di tanto errore il foglio infame, et empio.</l>
<l>Dovea prima, ch'aprir l'acceso seno,</l>
<l>Con qualche finto altrui tentarlo essempio.</l>
<l>Pria, ch'allentare à la mia vela il freno,</l>
<l>S'amava in mar fuggir l'ultimo scempio,</l>
<l>Pensar dovea con più d'uno argomento</l>
<l>Al camin dubbio, à la stagione, e al vento.</l>
</lg>
<lg type="ottava">
<l>Non posso hor più fuggir l'ira, e l'orgoglio</l>
<l>Del vento empio, e del mar l'ultimo sdegno.</l>
<l>Hor à percoter vò nel duro scoglio,</l>
<l>Non ho più in mio poter la vela, e 'l legno.</l>
<l>Ó folle amore, ò scelerato foglio,</l>
<l>Come scopristi altrui pensier si indegno?</l>
<l>Ó non prudente, e scelerata mano,</l>
<l>Come ardisti un' amor notar si insano?</l>
</lg>
<lg type="ottava">
<l>Da i tristi augurij, oime, mi fu disdetto,</l>
<l>S'havessi havuto il senno in poter mio,</l>
<l>Di compiacer à lo sfrenato affetto,</l>
<l>Di palesar l' illecito desio.</l>
<l>Dovea pure à l'augurio haver rispetto,</l>
<l>Cader vedendo il foglio ingiusto, e rio,</l>
<l>E dovea sceglier più felice giorno</l>
<l>Per trarlo à l'amoroso mio soggiorno.</l>
</lg>
<lg type="ottava">
<l>Non dovea far giamai vedere impressa</l>
<l>La mente mia ne l'odiose carte,</l>
<l>Dovea la mente mia scoprire io stessa</l>
<l>In qualche luogo commodo in disparte.</l>
<l>Che da soverchio amor l'alma mia oppressa</l>
<l>Veduto havria da l'onde, c'havrei sparte.</l>
<l>E da sospiri, e da la vista esterna</l>
<l>Veduta à pieno havria la fiamma interna.</l>
</lg>
<lg type="ottava">
<l>Potea molto più dir la mia favella</l>
<l>Di quel, che cominciò lo scritto carme,</l>
<l>E s'al mio amore havea l'alma rubella,</l>
<l>Potea in aiuto mio movere altr'arme.</l>
<l>Potea abbracciar la gola amata, e bella,</l>
<l>E s'egli volea pur da se scacciarme,</l>
<l>Potea atterrarmi à suoi piè tramortita,</l>
<l>Et impetrare à i morti spirti aita.</l>
</lg>
<lg type="ottava">
<l>Havrei provato ogni sorte opportuna,</l>
<l>Mostrata à me da l'amorosa speme,</l>
<l>E se pur no'l moveano ad una ad una,</l>
<l>Mosso forse l'havriano unite insieme.</l>
<l>Ma forse colpa v' ha l'aspra fortuna,</l>
<l>Forse, ch'altro pensier l'alma hor gli preme,</l>
<l>Ne aspettar seppe il mio messo indiscreto,</l>
<l>C'havesse il cor più libero, e più lieto.</l>
</lg>
<lg type="ottava">
<l>Questo è quel, ch'à me nocque, e ch'à lui spiacque,</l>
<l>Che fu il ministro mio male avertito,</l>
<l>E gli presentò il foglio, e non si tacque,</l>
<l>Mentre ch' egli hebbe l'animo impedito.</l>
<l>Che però d'una tigre egli non nacque,</l>
<l>La madre d'un leon non l' ha nutrito,</l>
<l>Non però mostra il suo nobil sembiante</l>
<l>Haver di ferro il cor, ne di diamante.</l>
</lg>
<lg type="ottava">
<l>Ma vò, che resti ad ogni modo vinto.</l>
<l>Vò di novo con lui tentar la sorte,</l>
<l>E mentre l'alma il cor non lascia estinto,</l>
<l>Io vò seco pugnar costante, e forte.</l>
<l>Poi che 'l foglio il cor rio mostrò dipinto,</l>
<l>Vò l'impresa seguir fin' à la morte.</l>
<l>Non dovea cominciar, ne 'l core aprire,</l>
<l>Ma poi che cominciai, convien seguire.</l>
</lg>
<lg type="ottava">
<l>Che se ben lascierò la ingiusta impresa,</l>
<l>Non però appresso lui sarò qual' era,</l>
<l>Li farà ogn'hor ver me la mente accesa</l>
<l>L'alma, ch'in me vedrà non casta, e intera.</l>
<l>E ne sarò schernita, e vilipesa</l>
<l>Come inhonesta, instabile, e leggiera.</l>
<l>Terrà, ch'altro in suo luogo habbia tentato,</l>
<l>E sia con fraude giunta al voto amato.</l>
</lg>
<lg type="ottava">
<l>Non crederà, che quel possente Dio,</l>
<l>Che con si ardente fiamma arde il mio petto,</l>
<l>Quel caldo habbia creato in me desio,</l>
<l>Che m' ha fatto scoprir l' ingiusto affetto:</l>
<l>Ma ch'à l'amor cedessi iniquo, e rio,</l>
<l>Vinta da la lussuria, e dal diletto.</l>
<l>E quel, che non potei già haver da lui,</l>
<l>Con fraude, ogn'hor, ch'io vò, l'habbia d'altrui.</l>
</lg>
<lg type="ottava">
<l>Già non potrò mai più dirmi innocente</l>
<l>Di quello error, che fa l'alma impudica.</l>
<l>Che se non peccò il corpo, errò la mente,</l>
<l>E di sorella amai di farmi amica.</l>
<l>E se ben hora il cor se'n duole, e pente,</l>
<l>L'alma in tutto però non ho pudica,</l>
<l>Ne mai d'error si dirà in tutto sciolta</l>
<l>L'anima, che peccò sol' una volta.</l>
</lg>
<lg type="ottava">
<l>E scrissi, e dimandai di far l'incesto,</l>
<l>Se possa far, che putta ei non mi chiame.</l>
<l>In tutto è violato il core honesto,</l>
<l>E anchor che più non pecchi, io sono infame.</l>
<l>Meglio è, ch' io provi lui far dishonesto,</l>
<l>E ripregar, che m'accarezze, e m'ame.</l>
<l>Ch' io non havrò à temer la sua rampogna,</l>
<l>Se parte anch'egli havrà ne la vergogna.</l>
</lg>
<lg type="ottava">
<l>È pochissimo error quel, ch'à far resta,</l>
<l>Grandissimo è l'acquisto, s'io 'l commovo.</l>
<l>Ó donna insana, e che discordia è questa,</l>
<l>Che nel tuo ingiusto cor discorro, e trovo?</l>
<l>Ti penti de l' illecita richiesta,</l>
<l>E pur ti piace ritentar di novo.</l>
<l>Solo il ritrova, e move il flebil metro,</l>
<l>E mille volte è ributtata indietro.</l>
</lg>
<lg type="ottava">
<l>Quando il fratel la vede in tutto insana,</l>
<l>Fuggendo al sangue proprio fare oltraggio,</l>
<l>Lascia insieme la patria, e la germana,</l>
<l>Poi che 'l pensier di lei non può far saggio.</l>
<l>Da lei secretamente s'allontana,</l>
<l>E ferma al fine in Caria il suo viaggio.</l>
<l>E fonda per fuggir l'incesto indegno</l>
<l>Lontan da lei nova cittate, e regno.</l>
</lg>
<lg type="ottava">
<l>Quando più Bibli il suo fratel non vede,</l>
<l>E de la sua partita à pieno intende,</l>
<l>Ne la camera sua secreta riede,</l>
<l>E dà fuor quel dolor, ch' entro l'offende.</l>
<l>Straccia l'aureo capello, e 'l petto fiede,</l>
<l>E muta più, che può, lo strido rende.</l>
<l>Che non è anchor si fuor de l' intelletto,</l>
<l>Che scoprir voglia altrui l' infame affetto.</l>
</lg>
<lg type="ottava">
<l>Più ch'ella puote, affrena il grido, e 'l pianto,</l>
<l>Ma pensa ben partir secretamente,</l>
<l>Come il ciel mostri lo stellato manto,</l>
<l>E seguir lui fra la straniera gente.</l>
<l>E pianger per le selve, e strider tanto,</l>
<l>Che sfoghi à pien la dolorosa mente.</l>
<l>Pur mentre è il giorno, il suo dolor raffrena,</l>
<l>Che teme i ceppi, ò i ferri, ò maggior pena.</l>
</lg>
<lg type="ottava">
<l>Come col nero vel la notte adombra</l>
<l>Il nostro almo hemisperio de la terra,</l>
<l>E che 'l sonno à mortali il senso ingombra,</l>
<l>Mentre dan posa à la diurna guerra;</l>
<l>Di se la donna il patrio albergo sgombra,</l>
<l>E sola, e muta và fuor de la terra.</l>
<l>E allontanata in solitario lido</l>
<l>Da luogo à le querele, al pianto, e al grido.</l>
</lg>
<lg type="ottava">
<l>Per la via dubbia va la notte tutta</l>
<l>In tutto fuor de' suoi regij costumi,</l>
<l>E stride, e passa misera, e distrutta</l>
<l>Per selve, e per ombrosi hispidi dumi.</l>
<l>E come da la via varia è condutta,</l>
<l>Hor guazza, hor sopra i ponti passa i fiumi.</l>
<l>E per quel, c'hebbe del fratello aviso,</l>
<l>Tien sempre al mezzo dì voltato il viso.</l>
</lg>
<lg type="ottava">
<l>Ben conosce ella à le stelle diverse,</l>
<l>Che cerca in ciel, qual sia la parte australe.</l>
<l>Ma poi che l'avo suo si discoperse,</l>
<l>E al giorno per lo ciel fe batter l'ale,</l>
<l>Dal Sole entro à le selve si coperse</l>
<l>Sempre stridendo il suo dolore, e male,</l>
<l>E se 'l digiun l'assal, le frutte acerbe</l>
<l>Le danno il cibo, e le radici, e l'herbe.</l>
</lg>
<lg type="ottava">
<l>Più ch'ella può da gli huomini s'asconde,</l>
<l>Sol si palesa à qualche pastorella,</l>
<l>À le dimande altrui poco risponde,</l>
<l>E con lo strido sol piange, e favella.</l>
<l>Straccia con ambe man le chiome bionde,</l>
<l>E dopo il petto misero flagella.</l>
<l>Ben veggon tutti à gl' atti, al volto, e al panno,</l>
<l>Ch' ella è gran donna, e soffre un grand'affanno.</l>
</lg>
<lg type="ottava">
<l>La cercan consolar, le fanno honore,</l>
<l>Le danno il cibo, e 'l rustico conforto.</l>
<l>Di palesar l'amor già dubbio ha il core,</l>
<l>Acciò ch'ogn'una al suo fratel dia torto.</l>
<l>Pur si raffrena, e dove il suo dolore</l>
<l>La guida, va tosto, che 'l giorno è morto.</l>
<l>E passa il fiume, e scorre il monte, e 'l piano,</l>
<l>Ver dove trovar crede il suo germano.</l>
</lg>
<lg type="ottava">
<l>Patisce dal digiuno, e perde il sonno,</l>
<l>E 'l dolor sempre in lei si fa più intenso.</l>
<l>Tal, che le membra afflitte andar non ponno,</l>
<l>Come comanda, e vuol l'ardore immenso.</l>
<l>Tanto, che 'l senno al fin non è più donno</l>
<l>De la ragion, ma si da in preda al senso.</l>
<l>E scopre, s'altri ben non gliel dimanda,</l>
<l>L'ardor de la sua mente empia, e nefanda.</l>
</lg>
<lg type="ottava">
<l>Stride, e chiama il fratello ingiusto, et empio,</l>
<l>E chiede, e vuol, ch'ogn'un le dia ragione.</l>
<l>E fa stupir del suo nefando essempio</l>
<l>Le Bubaside nuore, e le matrone.</l>
<l>L'intelletto perduto, e 'l duro scempio</l>
<l>Ben mover à pietà può le persone.</l>
<l>Ma il non concesso amor le da tal fregio,</l>
<l>Che se ben n' han pietà, l'hanno in dispregio.</l>
</lg>
<lg type="ottava">
<l>Con quel furor, che le baccanti vanno</l>
<l>Di pampino, e di frondi ornate, e d'hasta,</l>
<l>Quand'honor fanno à Bacco ogni terz'anno,</l>
<l>E la mente han dal vin corrotta, e guasta;</l>
<l>Stridendo ella ne và carca d'affanno</l>
<l>Senza la mente haver saggia, ne casta.</l>
<l>E scopre con quei modi il suo dolore,</l>
<l>Che si conviene à chi del senno è fuore.</l>
</lg>
<lg type="ottava">
<l>Già l'armigero Lelega lasciato,</l>
<l>E la Caria s'havea dietro à le spalle,</l>
<l>Crago havea in Licia, e Limire passato</l>
<l>Di Xanto anchor la fruttuosa valle;</l>
<l>E co'l piè proprio il suo mortal portato</l>
<l>Havea per aspro, e faticoso calle,</l>
<l>Fin dove la Chimera fa quel monte,</l>
<l>C' ha di leon la mostruosa fronte.</l>
</lg>
<lg type="ottava">
<l>Passato il monte, che 'l supremo aspetto</l>
<l>Ha d'un crudel leon, che 'l foco spira,</l>
<l>E c' ha di capra il pel, c' ha sotto al petto,</l>
<l>E d'un crudo dragon la coda agira;</l>
<l>Si dà fuor de le selve al verde letto</l>
<l>Dal camin stanca, dal dolor, da l' ira;</l>
<l>E ben, che dia riposo al carnal manto,</l>
<l>Non per questo può darlo al duolo, e al pianto.</l>
</lg>
<lg type="ottava">
<l>Cercar l'accorte Naiade sovente</l>
<l>Di tor l'afflitto corpo à l'herbe, e à fiori,</l>
<l>E dar conforto à la stordita mente,</l>
<l>E pio rimedio à i desiati amori.</l>
<l>Giace ella muta, stupida, e dolente,</l>
<l>E gli occhi un rio perpetuo spargon fuori;</l>
<l>E mentre in pianto il duol si disacerba,</l>
<l>S' irrigan del suo pianto i fiori, e l'herba.</l>
</lg>
<lg type="ottava">
<l>Le Naiade, vedendo in tutto privo</l>
<l>Di forza il corpo suo languido, e stanco,</l>
<l>Per fare il nome eternamente vivo,</l>
<l>Dov'ella stese il travagliato fianco,</l>
<l>Fer del suo pianto il copioso rivo</l>
<l>D'onde abondar, che mai non venner manco,</l>
<l>Sopposero al suo pianto una gran vena</l>
<l>D'onde, che fosse ogni hor fertile, e piena.</l>
</lg>
<lg type="ottava">
<l>Qual de la scorza incisa esce la pece,</l>
<l>Qual de la terra gravida li bitume,</l>
<l>Qual l'onda, che già neve il verno fece,</l>
<l>L'Austro co'l caldo Sol fonde, e consume:</l>
<l>Tal la misera Bibli si disfece,</l>
<l>E 'l pianto co'l sudor cangiolla in fiume.</l>
<l>Ritien la fonte il nome, e quelle valli</l>
<l>Con puri irriga, e liquidi cristalli.</l>
</lg>
<lg type="ottava">
<l>La fama de l' ingiusto, et empio affetto,</l>
<l>Onde Bibli fratel tentato havea,</l>
<l>E del suo trasformato in fonte aspetto,</l>
<l>Che 'l sorso al Licieo rustico rendea,</l>
<l>Tutto maravigliar fe il mondo, eccetto</l>
<l>La donna, e l'huom de l' isola Diteta.</l>
<l>Per più ragioni il bel regno di Creta</l>
<l>Maraviglia di lei non hebbe, ò pieta.</l>
</lg>
<lg type="ottava">
<l>La prima fu, ch'ogn'un sapea del regno</l>
<l>L'odio, ch' al padre havea, l'alto motore.</l>
<l>E tenean certo, che 'l celeste sdegno</l>
<l>Havesse infuso in lei l' ingiusto ardore.</l>
<l>Ne men n'hebbe pietà per l'atto indegno,</l>
<l>Che fe Mileto contra il lor Signore,</l>
<l>Che vedendolo infermo, s'era armato</l>
<l>Per torre il regno al suo proprio cognato.</l>
</lg>
<lg type="ottava">
<l>L'altra ragion, che non diè maraviglia</l>
<l>À l'isola Dittea, che sotto il monte,</l>
<l>C' ha il capo di leon, la stanca figlia</l>
<l>Si fosse assisa, e trasformata in fonte,</l>
<l>Fu, ch' in una plebea casa, e famiglia</l>
<l>Donna senza cangiar l'humana fronte</l>
<l>Sforzò nel regno stesso la natura,</l>
<l>Come piacque à la Dea, che n'hebbe cura.</l>
</lg>
<lg type="ottava">
<l>Hor se'l fonte Bibleo novo, e fecondo</l>
<l>À tutto il mondo maraviglia porse,</l>
<l>Eccetto à Creta, fu, che tutto il mondo</l>
<l>Non vide quel, che Creta sola scorse.</l>
<l>Per isgravar tre donne d'un gran pondo</l>
<l>Iside à tempo apparve, e le soccorse:</l>
<l>La qual fe si gran dono à una fanciulla,</l>
<l>Che Creta più non si stupì di nulla.</l>
</lg>
<lg type="ottava">
<l>Vivea nel territorio allhor di Festo</l>
<l>De la plebe un buon' huom nomato Litto.</l>
<l>Fù d' incolpata vita, accorto, e honesto,</l>
<l>Ma far per povertà volle un delitto.</l>
<l>Hor quanto fu incolpevole nel resto,</l>
<l>Tanto questo à gran biasmo gli fu scritto,</l>
<l>Poi che quel mal co'l tempo venne in luce,</l>
<l>Al qual la povertà volle esse duce.</l>
</lg>
<lg type="ottava">
<l>Vedendo grave à la sua moglie il fianco</l>
<l>Con questo suon l'orecchie le percote,</l>
<l>Due voti io bramo: un faccia il tuo sen franco</l>
<l>Senza sentir le dolorose note;</l>
<l>L'altro è, che 'l parto tuo non habbia manco</l>
<l>Quel don, che 'l pel donar suole à le gote.</l>
<l>E come il terzo lustro habbia fornito</l>
<l>Sia buon per prender moglie, e non marito.</l>
</lg>
<lg type="ottava">
<l>Tu sai di quanto peso è una citella,</l>
<l>Quanto la povertà ne da tormento.</l>
<l>Hor se pur vuol la sorte iniqua, e fella,</l>
<l>Che 'l parto non prometta il pelo al mento;</l>
<l>(Perdonami, pietà) di lei rubella</l>
<l>Fatti, e fa il lume suo del lume spento.</l>
<l>E giunto à questo segno il parlar frange,</l>
<l>E chi parla, e chi ascolta, il danna, e piange.</l>
</lg>
<lg type="ottava">
<l>Prega allhor Teletusa il suo consorte,</l>
<l>Che non sl fondi in si misera speme,</l>
<l>Che senza dare à la lor figlia morte,</l>
<l>Ben passeran le lor fortune estreme.</l>
<l>Stà l'huom nel suo parer costante, e forte,</l>
<l>E mentre il vuol ridir, piangono insieme.</l>
<l>Prega ella, che 'l suo mal vede vicino,</l>
<l>L'Egittia Dea del suo favor divino.</l>
</lg>
<lg type="ottava">
<l>Mentre la mezza notte à cader mena</l>
<l>Le prime stelle apparse in oriente,</l>
<l>E 'l sonno à gli animai lo spirto affrena,</l>
<l>Onde altri non intende, altri non sente;</l>
<l>La donna vinta da l'acerba pena</l>
<l>Al sonno diè l'affaticata mente.</l>
<l>E vide, ch'al suo letto Iside apparve,</l>
<l>Ó se pur non la vide, almen le parve.</l>
</lg>
<lg type="ottava">
<l>De gli ornamenti regij ella era adorna,</l>
<l>Che dan le cerimonie altere, e sante:</l>
<l>Le spighe, e l'oro, e le lunari corna</l>
<l>L'ornan la fronte, e 'l suo nobil sembiante.</l>
<l>Anubi il can fedel seco soggiorna,</l>
<l>Che suol custodia à lei star sempre avante.</l>
<l>V'è Bubasti la Dea, v'è quel bue santo</l>
<l>Api, c'ha cosi vario, e bello il manto.</l>
</lg>
<lg type="ottava">
<l>V'è quel, ch'a labro suol tenere il dito,</l>
<l>Che mostra altrui, che pian l'aura respiri.</l>
<l>V' ha anchor gli usati sistri, e v' ha il marito,</l>
<l>Il non à pien giamai cercato Osiri.</l>
<l>La peregrina serpe il sacro rito</l>
<l>Non vuol, che senza lei s'osservi, e miri,</l>
<l>Hor à la mente sua qual fosse desta</l>
<l>La Dea con questo suon si manifesta.</l>
</lg>
<lg type="ottava">
<l>Ó Teletusa mia devota, e fida,</l>
<l>Da parte poni ogni timore, e noia,</l>
<l>Ne ti curar farti al marito infida,</l>
<l>Quale il parto si sia, non far, che muoia.</l>
<l>Son Dea, ch'à chi nel mio poter confida,</l>
<l>Aiuto soglio ogn'hor portare, e gioia.</l>
<l>Ne d'haver ti dorrai l'altare ornato</l>
<l>Di lume, incenso, e mirra à un Nume ingrato.</l>
</lg>
<lg type="ottava">
<l>Detto c'hebbe cosi la Dea, disparse,</l>
<l>E 'l sonno lasciò lei libera, e viva.</l>
<l>E tal fu la pietà, che 'l petto l'arse,</l>
<l>Che lasciata di se la piuma priva,</l>
<l>Piegate le ginocchia ov'ella apparse,</l>
<l>Prega di cor la gloriosa Diva,</l>
<l>Che quel, c' ha il sogno à lei mostrato, approvi,</l>
<l>E al mal, che non vuol far, rimedio trovi.</l>
</lg>
<lg type="ottava">
<l>Trova sua confidente una ostitrice,</l>
<l>E à pien del suo pensier la rende accorta,</l>
<l>Che servia anchor col latte di nutrice,</l>
<l>E lei vuol sola al letto arbitra, e scorta.</l>
<l>Crescon le doglie, e al giorno almo, e felice</l>
<l>Dal chiostro oscuro il peso si trasporta.</l>
<l>Figlia si trova, e la nutrice mente,</l>
<l>E fa creder, ch'è maschio al suo parente.</l>
</lg>
<lg type="ottava">
<l>Il padre su'l altar fa batter l'ale</l>
<l>Al foco, e poi da l'avo Ifi l'appella.</l>
<l>La madre è lieta, poi che il nome è tale,</l>
<l>Che si conviene à l' huomo, e à la donzella.</l>
<l>Ifi la madre sua propria, e carnale</l>
<l>Lascia, et ha da la balia la mammella.</l>
<l>La qual lontan dal padre la fanciulla</l>
<l>Tutti gli anni nutrì, ch'aman la culla.</l>
</lg>
<lg type="ottava">
<l>Con pia fraude vetar l'infame oltraggio,</l>
<l>E fero al padre rio pietoso scorno.</l>
<l>E già nel mese il qual precede al Maggio</l>
<l>Dal dì, che 'l suo natal diede Ifi al giorno,</l>
<l>Tredici volte il pin, l'abete, e 'l faggio</l>
<l>Havean di nove chiome il capo adorno,</l>
<l>Et ei nel volto, ù fer le gratie il nido,</l>
<l>Havea Venere impressa, e 'l suo Cupido.</l>
</lg>
<lg type="ottava">
<l>Pinga un'imagin Zeusi, un'altra Apelle;</l>
<l>E sian Venere vergine, e Narciso;</l>
<l>E ignude mostrin le lor membra belle,</l>
<l>E non manchi al lor corpo altro, che 'l viso:</l>
<l>Se l'aria à lor daran, che fer le stelle</l>
<l>Piover sopra costei dal paradiso,</l>
<l>Ognun dirà Narciso, e Citherea</l>
<l>Altro viso, che quel non vi volea.</l>
</lg>
<lg type="ottava">
<l>Da poi, ch'à l'uso human la Dea Sicana,</l>
<l>Sopra duo lustri diè la terza arista,</l>
<l>Dal dì, che la sembianza alma, et humana</l>
<l>Il mondo allegro fe de la sua vista,</l>
<l>Il padre Litto la sua mente spiana,</l>
<l>E rende la consorte afflitta, e trista,</l>
<l>Mentre le dice allegro il core, e 'l ciglio,</l>
<l>C'ha dato moglie à lei, che crede un figlio.</l>
</lg>
<lg type="ottava">
<l>Ho dice, al figliuol nostro hoggi trovata</l>
<l>Una sposa leggiadra, accorta, e honesta,</l>
<l>Nobil secondo il nostro stato, e ornata</l>
<l>D'ogni maniera affabile, e modesta.</l>
<l>È questa Iante di Teleste nata,</l>
<l>La cui bontate à tutti è manifesta.</l>
<l>Sì c' habbi l'occhio à quel, che si richiede,</l>
<l>Che tosto esseguirem la data fede.</l>
</lg>
<lg type="ottava">
<l>L'afflitta Teletusa il volto lieto</l>
<l>Mostra, ma dentro il cor sente la doglia.</l>
<l>Che teme, ch'à scoprir s'habbia il secreto,</l>
<l>Ch'ascoso stà sotto mentita spoglia.</l>
<l>Pur con giudicio subito, e discreto</l>
<l>Dice, ch'alquanto anchor pensar vi voglia.</l>
<l>Che 'l figlio è delicato, e desioso,</l>
<l>E 'n troppo verde età vuol farlo sposo.</l>
</lg>
<lg type="ottava">
<l>Stassi nel suo parer costante Litto,</l>
<l>E vanme in tanto, ove il negotio il chiama,</l>
<l>E lascia la moglier co'l core afflitto,</l>
<l>Che d'allungar le nozze intende, e trama.</l>
<l>E ricorda à la Dea santa d' Egitto</l>
<l>Quel, che già le promise, e quel, che brama,</l>
<l>E co'l ginocchio humil, co'l cor intenso,</l>
<l>Dona il foco à l'altar co'l sacro incenso.</l>
</lg>
<lg type="ottava">
<l>Ifi, se ben sapea, ch'era donzella,</l>
<l>Non restava però d'arder d'amore</l>
<l>De la promessa à lei sposa novella,</l>
<l>E molto pria comune era l'ardore.</l>
<l>Era ciascuna à maraviglia bella,</l>
<l>Et ambe eran d'età su'l più bel fiore.</l>
<l>E da primi anni conversando insieme,</l>
<l>Reciproco l'amore era, e la speme.</l>
</lg>
<lg type="ottava">
<l>Ifi mentre fingea d'esser fanciullo,</l>
<l>À più d'una donzella accese il petto.</l>
<l>E l'ultimo bramar seco trastullo,</l>
<l>Quel, che può dare amor maggior diletto.</l>
<l>Et Ifi il lor desio non rendea nullo</l>
<l>Co'l mostrarsi contrara al loro affetto,</l>
<l>Ma solea con parer ben finto, e saggio</l>
<l>Lascivo riscontrar raggio, con raggio.</l>
</lg>
<lg type="ottava">
<l>Hor mentre per mostrar, che la sua gonna,</l>
<l>Che porta, come gli huomini, non mente;</l>
<l>Rende lascivo il guardo à quella donna,</l>
<l>Che del suo amor conosce essere ardente;</l>
<l>Passa per gli occhi al core, e vi s' indonna</l>
<l>L' imagine d' Iante alma, e lucente.</l>
<l>E può si d'una vergine il sembiante,</l>
<l>Ch'una rende di se vergine amante.</l>
</lg>
<lg type="ottava">
<l>Quel voler finger l'huom co'l tempo havea</l>
<l>Ne l'imagination potuto tanto,</l>
<l>Che ingannò anchor se stessa; e le parea</l>
<l>D'esser quel, che mostrava il viril manto.</l>
<l>Hor mentre, che d'amore ogn'una ardea,</l>
<l>Odon, che i padri il matrimonio santo</l>
<l>Giurato han per lor due su'l libro pio,</l>
<l>E fa crescer l'ardor d'ambe, e 'l desio.</l>
</lg>
<lg type="ottava">
<l>Pari eran de l'angelica presenza,</l>
<l>Quanto à l'etate, ogn'una era fanciulla,</l>
<l>E pari anchor ne la benevolenza,</l>
<l>Da che le membra lor lasciar la culla.</l>
<l>Ma fur dispari ne la confidenza,</l>
<l>Ch'una molta n'havea, ma l'altra nulla.</l>
<l>Del par le strinse l'amoroso nodo,</l>
<l>Ma non si confidaro ambe ad un modo.</l>
</lg>
<lg type="ottava">
<l>Si confidava ben la bella Iante</l>
<l>Ne la guerra d'amor lieta, e gioiosa</l>
<l>Di star al par del suo diletto amante,</l>
<l>E fare à pien l'officio de la sposa.</l>
<l>Ma l'altra, à cui quell'arma più importante</l>
<l>Mancava, che suol l'huom tenere ascosa;</l>
<l>Non havea fè ne l'amoroso invito,</l>
<l>Di fare à pien l'officio del marito.</l>
</lg>
<lg type="ottava">
<l>E pur ardea di lei si caldamente,</l>
<l>Havea si acceso il cor d' unirsi à lei,</l>
<l>Che 'l più caldo garzon, forte, e possente,</l>
<l>Ch'uscisse mai de' regni Citherei,</l>
<l>Bramati non havria con più fervente</l>
<l>Ardore, e sete i promessi Himenei.</l>
<l>Poi vedendo il suo errore, e 'l suo difetto</l>
<l>Solea sfogare il cor con questo affetto.</l>
</lg>
<lg type="ottava">
<l>Che fo, misera me, che fine attendo</l>
<l>Di questo mostruoso, e novo ardore ?</l>
<l>À che folle desio la mente intendo ?</l>
<l>Perche seguo io si manifesto errore ?</l>
<l>Me stessa con altrui del tutto offendo,</l>
<l>Co'l manto tinto altrui, me con l'amore.</l>
<l>Che 'l cor, che in una vergine si tiene,</l>
<l>Fonda in un'altra vergine la spene.</l>
</lg>
<lg type="ottava">
<l>Deh sommi Dei de la celeste corte</l>
<l>Senza haver l'occhio à miei commessi errori,</l>
<l>Fatemi, prego, gratia de la morte,</l>
<l>E date fine à miei nefandi ardori.</l>
<l>Ó se per darla à le tartare porte</l>
<l>Non volete da me l'alma trar fuori,</l>
<l>Datemi un'altra pena, e anchor che dura,</l>
<l>Contra l'uso non sia de la Natura.</l>
</lg>
<lg type="ottava">
<l>Se 'l toro contra il toro alza le corna,</l>
<l>Per la femina il maschio il cozzo attacca;</l>
<l>Ma la vacca non mai la vacca scorna</l>
<l>Per acquistar l'amor d'un'altra vacca.</l>
<l>Per una agnella amabile, et adorna</l>
<l>Il monton al monton le corna fiacca;</l>
<l>Ma non cozza giamai la lor sorella</l>
<l>Per guadagnar l'amor d'un'altra agnella.</l>
</lg>
<lg type="ottava">
<l>L'amata sposa sua vagheggia il pardo,</l>
<l>E poi la 'nvita à l'amoroso gioco.</l>
<l>Rende à l'amata il bel colombo il guardo,</l>
<l>E dati i baci al lor desio dan loco.</l>
<l>Sente il delfin da l'amoroso dardo</l>
<l>In mezzo à tanto mar l'ardor del foco,</l>
<l>Lo stesso ardor la sua consorte preme,</l>
<l>E al fin del lor amor godonsi insieme.</l>
</lg>
<lg type="ottava">
<l>Non so in terra trovar, ne in mar, ne in cielo,</l>
<l>Che femina di femina s'accenda.</l>
<l>Una non v'è, che l'amoroso zelo</l>
<l>Tutto à piacer al maschio non intenda.</l>
<l>Sol io di donna un bel corporeo velo</l>
<l>Bramo, che del suo amor lieta mi renda.</l>
<l>Sol' io vorrei l'ardente mio desio</l>
<l>Sfogar con donna, e pur son donna anch'io.</l>
</lg>
<lg type="ottava">
<l>Piacesse à gli alti Dei, ch' io fossi nulla,</l>
<l>Ch'oltre, ch' io fuggirei tanto tormento,</l>
<l>Non si diria, ch' in Candia ogni fanciulla</l>
<l>À mostruoso amor drizza il suo intento.</l>
<l>La figlia di quel Dio, c'hebbe la culla</l>
<l>Da l' isola di Delo, amò l'armento.</l>
<l>Per eterno disnor d'esto paese</l>
<l>L'amor folle d'un bue l'alma l'accese.</l>
</lg>
<lg type="ottava">
<l>Ma pur men folle amor la figlia strinse</l>
<l>Del Sol, poi che nel maschio hebbe il pensiero;</l>
<l>Che 'l fabro al meno à lei la vacca finse,</l>
<l>E con tant'arte ascose al toro il vero,</l>
<l>Ch'à l'amoroso assalto al fin l'astrinse,</l>
<l>E fè, ch'ella il suo amor conobbe intero.</l>
<l>E potè almen sotto il mentito panno</l>
<l>Far' adultero il bue co'l Greco inganno.</l>
</lg>
<lg type="ottava">
<l>Ma inceri pur di novo egli le piume,</l>
<l>E 'l temerario vol drizzi al mio lito,</l>
<l>E passi il sal del tridentato Nume</l>
<l>Per dar rimedio al mio folle appetito,</l>
<l>Potrà mai del suo ingegno il raro acume</l>
<l>Di femina, ch' io son, farmi marito?</l>
<l>Potrà mai l'arte sua con ogni cura</l>
<l>Far forza al gran poter de la natura?</l>
</lg>
<lg type="ottava">
<l>Potrà mai l'arte sua, s'una è donzella,</l>
<l>Farla un fanciullo ? e te far maschio Iante?</l>
<l>Deh stolta homai la mente à te rappella,</l>
<l>E d'amor natural renditi amante.</l>
<l>Scaccia da te l'ardor, che ti flagella,</l>
<l>Non voler nel tuo male esser costante;</l>
<l>Ma te medesma à te propria confessa,</l>
<l>E se fai cieco altrui, non far te stessa.</l>
</lg>
<lg type="ottava">
<l>Non dè saggio pensier fondar l'amore</l>
<l>Dove convien, che 'l fin sia ingiusto, e nullo.</l>
<l>E se donzella sei, fa vago il core</l>
<l>Di qualche innamorato, e bel fanciullo.</l>
<l>Che con santo Himeneo sfoga l'ardore,</l>
<l>Con quel, che più gli sposi aman trastullo,</l>
<l>E mentre anchor non hai l'amato bene,</l>
<l>Nutrito almen l'amor sia da la spene.</l>
</lg>
<lg type="ottava">
<l>I dolci baci, e i cari abbracciamenti,</l>
<l>Che del maggior piacer contentan dui,</l>
<l>Ti toglie il fatto in se, non de parenti</l>
<l>L'asperità, non la custodia altrui.</l>
<l>Non del marito accorto i lumi intenti</l>
<l>Ti privan di quel ben, ch'ei vuol per lui.</l>
<l>Ella non t'è contraria, anzi ti chiama,</l>
<l>E lo stesso diletto attende, e brama.</l>
</lg>
<lg type="ottava">
<l>Vuol meco il padre, il socero, e la sposa,</l>
<l>E 'l mio voler d'ogni volere è donno,</l>
<l>Ne la fiamma sfogar posso amorosa,</l>
<l>Facciano huomini, e Dei quel, che far ponno.</l>
<l>Ne à tanto mal son mai per haver posa,</l>
<l>S'al fin non l' ho dal sempiterno sonno.</l>
<l>Che affligge il troppo ardor l'alma di sorte,</l>
<l>Che non può torle il duol se non la morte.</l>
</lg>
<lg type="ottava">
<l>Che giova à me, se la virtù celeste</l>
<l>Comparte tante gratie al voler mio ?</l>
<l>Che ? se 'l benegno socero Teleste</l>
<l>Vuol co'l padre di me quel, che voglio io?</l>
<l>Che? se le belle membra amate, e honeste</l>
<l>Son pronte à compiacer il mio desio ?</l>
<l>Se la natura mi rispinge, e sforza,</l>
<l>C' ha d'ogni altro favor più spirto, e forza.</l>
</lg>
<lg type="ottava">
<l>Ecco vicino il desiabil giorno</l>
<l>Che da novelli sposi è si bramato,</l>
<l>N'aspetta il letto nuttiale adorno</l>
<l>Per darne il ben, ch'amor può dar più grato.</l>
<l>Pronta ella attende il coniugal soggiorno,</l>
<l>Per far lo sposo suo di se beato.</l>
<l>Starem nel letto, havrem le voglie pronte;</l>
<l>E ne morrem di sete in mezzo al fonte.</l>
</lg>
<lg type="ottava">
<l>Gli sposi aman veder l'ardenti stelle,</l>
<l>Tosto, che l'alba desiata arriva,</l>
<l>Per godersi le membra amate, e belle,</l>
<l>Chi de l'amato suo, chi de la diva.</l>
<l>Sol io, misera me, non son di quelle,</l>
<l>C'habbia l'aria à bramar del giorno priva.</l>
<l>Ma pregherò, che 'l Sol più tempo aggiorni,</l>
<l>Perche da me medesma io non mi scorni.</l>
</lg>
<lg type="ottava">
<l>Ch'oltre, che 'l finger mio sarà scoperto,</l>
<l>Non serverà la fè, c'hor mi mantiene,</l>
<l>C'hor, che ne spera l'amoroso merto,</l>
<l>M'ama, e desia d'unirsi à tanto bene.</l>
<l>Ma se l'inganno mio le sarà certo,</l>
<l>Non fonderà più in me l'amata spene.</l>
<l>Ne vorran le sue gratie alme, e divine</l>
<l>Amar senza speranza, e senza fine.</l>
</lg>
<lg type="ottava">
<l>Pronuba Giuno, e voi sacri Himenei,</l>
<l>À che fin concorrete al nostro invito,</l>
<l>Poi che sposo io non son per menar lei,</l>
<l>Anzi noi ce n'andiamo ambe à marito?</l>
<l>Ó superna pietà, superni Dei,</l>
<l>Porgete aita al mio duolo infinito.</l>
<l>E se rimedio i miei desir non hanno,</l>
<l>Fate cadere in me l'ultimo danno.</l>
</lg>
<lg type="ottava">
<l>Con questi, et altri assai gridi, e lamenti</l>
<l>Seguiti da le lagrime, e dal pianto,</l>
<l>Sfogava l'una sposa i suoi tormenti:</l>
<l>L'altra era ne l'amor calda altrettanto;</l>
<l>Ma non si dolea già con mesti accenti,</l>
<l>Anzi attendea quel dì beato, e santo;</l>
<l>Che non sapendo il mal, ch'à l'altra preme,</l>
<l>L'amor pascea con la creduta speme.</l>
</lg>
<lg type="ottava">
<l>Sol dello Dio doleasi illustre, e biondo,</l>
<l>Che troppo trattenea ne l'aere il giorno:</l>
<l>Biasimava poi la Dea, ch'adombra il mondo,</l>
<l>Che troppo pigra già rotando intorno.</l>
<l>Et attendea quel dì grato, e giocondo,</l>
<l>Che con lo sposo far dovea soggiorno.</l>
<l>E chiamava Homeneo con quello affetto,</l>
<l>Che si richiede à tanto almo diletto.</l>
</lg>
<lg type="ottava">
<l>Ma se la bella Iante il Sole accusa,</l>
<l>Che troppo tardo al fin del giorno giunge;</l>
<l>L'incolpa la dolente Teletusa,</l>
<l>Che troppo i suoi cavalli affretta, e punge:</l>
<l>E cerca tuttavia novella scusa,</l>
<l>Che l'aiuti à menar le nozze lunge.</l>
<l>Finge hor, che'l finto maschio alcun mal punga,</l>
<l>Hor con augurij, e sogni il tempo allunga.</l>
</lg>
<lg type="ottava">
<l>Ma già gli augurij, i sogni, e 'l corpo afflitto,</l>
<l>Et ogni altra materia di bugia</l>
<l>Tutta havea consumata, e 'l dì prescritto</l>
<l>Esser dovea ne l'alba, che venia.</l>
<l>Ricorre al tempio à l'alma Dea d' Egitto,</l>
<l>Et ha la mesta figlia in compagnia,</l>
<l>E chinata il ginocchio, e sparsa il crine,</l>
<l>Cosi prega le menti alte, e divine.</l>
</lg>
<lg type="ottava">
<l>Ó santa Dea del Paritonio lido</l>
<l>Amica, e de la torre alta di Faro,</l>
<l>E del bel regno, ov' ha quel fiume il nido,</l>
<l>Che và per sette bocche à farsi amaro;</l>
<l>Tu sai quanto ver te lo spirto ha fido,</l>
<l>Tu, che l' interno cor vedi si chiaro,</l>
<l>Se 'l male è giunto à me dal tuo consiglio,</l>
<l>Provedi à me d'aiuto, e al finto figlio.</l>
</lg>
<lg type="ottava">
<l>Quando per tua pietà ti concedesti</l>
<l>Con questi suoni in sogno al mio pensiero,</l>
<l>Conobbi queste insegne, e queste vesti,</l>
<l>E le lucide corna, e 'l cane altero,</l>
<l>La spiga, e l'oro, e 'l serpe, e tutti questi</l>
<l>Numi, che 'l tuo poter mostrano intero.</l>
<l>E al mio marito incauto il lume tolsi,</l>
<l>E le tue sante note esseguir volsi.</l>
</lg>
<lg type="ottava">
<l>Costei, ch'innanzi à te la luce gode,</l>
<l>Per lo consiglio tuo spira, e favella,</l>
<l>Se punita io non son de la mia frode,</l>
<l>Vien da la tua ver me propitia stella.</l>
<l>Hor questa, che ti rende honore, e lode,</l>
<l>Salva dal mal, che l'ange, e la flagella.</l>
<l>Tu la salvasti già, salvala anchora,</l>
<l>Ne voler, ch' io per obedirti mora.</l>
</lg>
<lg type="ottava">
<l>Qui pose fine à suoi preghi devoti</l>
<l>La madre ver la Dea non senza pianto.</l>
<l>E in segno, che seguir doveano i voti,</l>
<l>Tremò del sacro altare il marmo santo.</l>
<l>Lasciar gli stupefatti sacerdoti</l>
<l>De sacri carmi il glorioso canto.</l>
<l>Tremar del tempio le gran porte, e i palchi,</l>
<l>E 'l suon dier fuora i sistri, e gli oricalchi.</l>
</lg>
<lg type="ottava">
<l>L'argento, ond'ha la Dea la testa adorna,</l>
<l>De la Luna imitar volle l'essempio,</l>
<l>E venner luminose ambe le corna,</l>
<l>E 'l lume lor mandar per tutto il tempio.</l>
<l>La madre à la magion non certa torna</l>
<l>Del tutto di fuggir l'occulto scempio.</l>
<l>Pur dell'augurio buon l'alma ha più lieta,</l>
<l>E spera più ne la divina pieta.</l>
</lg>
<lg type="ottava">
<l>Ifi segue la madre, e 'l passo molto</l>
<l>Move maggior del solito costume,</l>
<l>Et è più grande alquanto, e non ha il volto</l>
<l>Tanta delicatezza, e tanto lume.</l>
<l>Et ogni membro suo più forte, e sciolto</l>
<l>Sente, e volge à la madre il motto, e 'l lume.</l>
<l>Et ode, come il suo parlar mosso have,</l>
<l>La voce più robusta, e men soave.</l>
</lg>
<lg type="ottava">
<l>La madre la sonora ode favella,</l>
<l>E incontra il guardo con la sua pupilla,</l>
<l>E vi trova quel ben, che la donzella</l>
<l>Suol ritrovar nella viril favilla.</l>
<l>La fronte sua, ch'à l'huom parria men bella,</l>
<l>À lei par più felice, e più tranquilla.</l>
<l>E mentre il guarda ben dal sommo al fondo,</l>
<l>Men pien ha 'l petto, e 'l crin corto, e men biondo,</l>
</lg>
<lg type="ottava">
<l>Mentre stupiscon, lor l'orecchie fiede</l>
<l>Un suon, che vien da l'aere in queste note.</l>
<l>Non vi rallegri il cor timida fede,</l>
<l>Ma l'opre sante mie rendete note.</l>
<l>Come vero fanciullo esser si vede</l>
<l>Ifi, và con parole alme, e devote</l>
<l>Al tempio con la madre, e la nutrice,</l>
<l>E paga il voto, e 'l suo miracol dice.</l>
</lg>
<lg type="ottava">
<l>Palesa à sacerdoti il suo don fido,</l>
<l>E pon l'asse à l'altar co'l carme scritto.</l>
<l>Nel tempio il sacerdote alza co'l grido</l>
<l>Il raro don, che fè la Dea d'Egitto.</l>
<l>La fama andò co'l vol di lido, in lido,</l>
<l>E mosse tutta l'isola à quel dritto.</l>
<l>E d'ogn'intorno il mondo anchor vi mosse,</l>
<l>E voller, che quel dì solenne fosse.</l>
</lg>
<lg type="ottava">
<l>Intanto suona à Litto un' altro carme,</l>
<l>Dove in disparte à l'opra intende agreste.</l>
<l>Non mover dice più timido l'arme,</l>
<l>Ne l'alme, che 'l tuo sangue incarna, e veste;</l>
<l>Fà, che à soffrir la povertà ben t'arme,</l>
<l>Ne diffidar de la pietà celeste.</l>
<l>Loda de la tua moglie il santo zelo,</l>
<l>Co'l gran favor, che l' ha fatt' hoggi il cielo.</l>
</lg>
<lg type="ottava">
<l>Attonito il buon' huom del pio consiglio,</l>
<l>Che parla à lui da la superna parte,</l>
<l>China il ginocchio, alza la mano, e 'l ciglio,</l>
<l>E rende gratia al cielo, e poi si parte.</l>
<l>Nel tempio poi, dov'è la moglie, e 'l figlio,</l>
<l>Ode il divin favor parte per parte.</l>
<l>E mentre ogn'un la Dea loda co'l canto,</l>
<l>Pentito, e chin la loda egli col pianto.</l>
</lg>
<lg type="ottava">
<l>L'altro mattin dopo il solenne giorno</l>
<l>Havea già il Sole il mondo al mondo aperto,</l>
<l>Quando il notturno quei lasciar soggiorno,</l>
<l>Ch' à l'amor dar dovean l'ultimo merto</l>
<l>Tosto, che 'l carro suo di stelle adorno</l>
<l>La notte havesse à gli huomini scoperto:</l>
<l>E pregaro Himeneo, Venere, e Giuno</l>
<l>D'ogni favor più proprio, e più opportuno.</l>
</lg>
<lg type="ottava">
<l>Giunone, et Himeneo con Citherea</l>
<l>Lasciar quel giorno il mondo de le stelle,</l>
<l>E fè risplender l'una, e l'altra Dea</l>
<l>Con Himeneo le più chiare facelle.</l>
<l>Nel letto, che lo sposo usar solea,</l>
<l>Fer d'ambi entrar le membra ignude, e belle.</l>
<l>E co'l favor de l'alme elette, e sante,</l>
<l>Ifi godè fatt'huom la bella Iante.</l>
</lg>
<note place="end" resp="ed" anchored="yes">
<title>Annotationi del Nono Libro</title>
<p><hi rend="sc">La</hi> lotta di Hercole con Acheloo per cagion di Dianira figliuola di Oeneo, è mera historia perche havendo Oeneo promessa Dianira sua figliuola, bellissima giovane, per mogliera ad Hercole con questa conditione, che riducesse l'acque del fiume Acheloo che scende dal monte Pindo, in un sol vase, perche scorrendo come faceva, con dui vasi allagava tutti i frutti, e tutte le biade della campagna; e faceva grandissimi danni a quel paese, per questo si dice che Hercole dopò molte fatiche vinse Acheloo, havendogli tratto un corno quando combatteva con esso lui cangiato in un Toro; e lo lasciò con un corno solo, che fu quando raccolse tutte le sue acque in un vaso solo; fù il corno di Giove vincitore ripieno di herbe, e di frutti, e donato alla ninfa Amalthea, e da indi in poi fu sempre chiamato il corno di Amalthea, e questo fu quando si coltivò, e si rese fertile quella parte che prima ingombravano l'acque del fiume, per opera di Hercole; è da maravigliarse quivi come artificiosamente l'Anguillara habbia aggiunto il proprio Autore, se non avanzato nel descrivere la lotta, e rapresentarla cosi vivamente, che simiglia a chi legge haverla inanzi a gli occhi.Dobbiamo essere cauti nel confidare le cose amate altrui, con l'essempio di Hercole il quale confidò molto male la sua amatissima Dianira a Nesso Centauro, che pensando di involargliela si diede a fuggire havendola in groppa, dopo havere passate l'acque gonfie del fiume Eveno come quello che sperava allontanarse di modo, che potesse godere dell'amore che haveva lungamente portato alla bellissima giovane, &amp; involò la morte, perche come prima Hercole udì la voce di Dianira, che si doleva di essere portata via dal mostro crudele, tirò con l'Arco una saetta, e colse il fiero mostro; il quale sentendose venir meno per il veneno della ferita, non volle morire senza pensare alla vendetta, perche havendo persuasa la giovane a pigliar la camicia sua, e vestirla ad Hercole, come prima s'avvedesse ch' el voltasse l'Amor suo ad altra donna, che conoscerebbe ch'ella haveva virtu cosi di spegnere tutti gli altri amori, come ancora di conservar' il suo; fece a punto la semplice donna quanto le disse Nesso, onde come prima Hercole s'hebbe vestita la camiscia avenenata rimase di modo afflitto dal dolore del veneno, che fatto un Rogo nel monte Oeta s'abbruggiò da se medesimo; potiamo da questa favola ritrare che quello che ama la gloria, compreso sotto questa voce Hercole, vedendose rubare la fama acquistata con molte fatiche e sudori, figurata per Dianira; dalla lascivia, figurata per Nesso Centauro: gli tira una saetta tinta nella propria virtu, &amp; la amazza; dà il Centauro la sua camiscia a Dianira, a fine che la faccia vestire ad Hercole come prima si volti ad amare altra donna; che è quando la lascivia vien meno, ma non però che non lasci de le sue spoglie alla fama; per dar la medesima morte, che è stata data a lei, all'huomo intento alla gloria il quale acceso da poi dell'amor vano, dishonesto, e lascivo di Iole si veste la camiscia dell'error suo, mandatagli dalla fama, onde ne rimane di modo pieno di afflittione, che s'abbrugia da se medesimo, e si torna a ringiovenire, perche come prima passiamo da una vita lasciva, dishonesta, e viciosa, a una temperata, honorata, e lodevole abbrusciando le male affettioni, ritorniamo giovani alla virtu, &amp; alla gloria; e siamo dapoi ancora inalciati al Cielo, dalle ali della contemplatione, e tenuti nel numero de i Dei, che sono quelli che hanno volti tutti i loro pensieri in Dio; perche questi tali divengono Dei per participatione, nella maniera che dice il Salmo: Ho detto che voi sete Dei.</p>
<p><hi rend="sc">Bellissima</hi> conversione è quella dell'Anguillara, a Dianira, nella stanza <quote><emph>Misera il tanto lagrimar, che giova?</emph></quote> ; la trasformatione di Galantide in Donola, ci da essempio, che Iddio ci da il castigo in quella parte con la quale l'habbiamo offeso; havendo Lucina punita la servente di Alchmena, perche si fece scherno di lei, e la ingannò nel parto di Hercole cangiandola in Donola, animale, che secondo i naturali partorisse con la bocca; hebbe nella medesima parte il castigo di partorire, con la quale si volle far scherno di Lucina, e farle la burla che giovò molto ad Alcmena intorno il parto. </p>
<p><hi rend="sc">L'infelice</hi> Driope cangiata in arbore per havere scioccamente spezzato il ramo del loto, per tenire lieto il suo figliuolo con la vaghezza di quel fiore, ci da essempio che ne a studio, ne ignorantemente l'huomo non deve giamai fare alcuna offesa a Iddio, perche facendo se ne riceverà il castigo di essere trasformato in arbore, che non è altro che rimanere solamente nella vita vegetativa intero, perdendo l'huomo per il peccato quelle doti, che lo spingono a far' operationi nobile, e degne veramente dell'huomo. </p>
<p><hi rend="sc">Iolao</hi> ringiovanito per opera di Hebe figliuola di Giunone, e Dea della Giovanezza, a preghi di Hercole, significa che quando il desiderio della gloria ci spinge a far cose honorate, e virtuose, lasciando le vecchie operationi poco lodevoli, ringiovanimmo nelle nuove lodevolissime; chiamasi Hebe Dea della giovanezza, e figliuola di Giunone, perche la Primavera figurata per Hebe rinova, e ringiovanisse tutte le cose, e figliuola di Giunone, come quella che con l'humidità sua conserva le cose rinovate dal vigore de i raggi del Sole; per questo hanno finto i Poeti, che la servisse alla mensa de i dei di dar' a bere; e che rompesse poi i vasi cadendo, e mostrasse loro le parti nascoste e vergognose, nell'autunno quando gli arbori privi di foglie scoprono le parti loro piu secrete. </p>
<p><hi rend="sc">La</hi> misera Erifile che per una cathena d'oro, usa tradimento al marito, palesandolo a quelli che volevano condurlo alla impresa di Thebe; nella quale per revelatione dell'Oracolo haveva da rimaner morto; si comprende quanto Imperio habbi l'avaritia ne i cuori delle Donne, poiche non mirano come accecare dalla sua ingorda rabia; a far tradimento corrotte da duoni, ancora a propri mariti nella vita, oltra quello che fanno loro il piu delle volte nell'honore. </p>
<p><hi rend="sc">Cade</hi> quasi nel medesimo errore di Eriphile ancora Callirhoe, la quale desiderando di havere la medesima cathena che spinse Erifile a palesare come traditrice il proprio marito, mandò Alcmeone che l'haveva gia donata ad Alfesibea sua prima mogliera, a ripigliarla, e fu cagione della sua morte, dandoci essempio di fuggire, quanto più potemo l'avaritia delle Donne. </p>
<p><hi rend="sc">Descrive</hi> quivi molto artificiosamente l'Anguillara una fortuna di mare, con tutti quegli accidenti che sogliono avenire in simili casi, scorrendo la Galea di Mileto dove è spinta da i venti, e dall'onde. </p>
<p><hi rend="sc">Titone</hi> che dopò una lunghissima vecchiezza fu trasformato in una Cicalla, ci fa conoscere, che i vecchi, non potendo piu operare cosa alcuna; come indeboliti dalla vecchiaia; si danno a parlare continuamente delle cose fatte a tempi della loro giovanezza; overo de gli altrui fatti; e pigliano tanto piacere nel favellare che non s'ode gia mai altra cosa che le lingue loro fastidiose; la onde si può dire che sono molto propriamente assimigliati anzi trasformati in Cicalle, venendo essi il piu delle volte a noia altrui, come le Cicalle nel maggior' ardore dell'Estate. </p>
<p><hi rend="sc">L'incestuoso</hi>, e infame amore di Bibli verso il fratello, ci fa vedere quanto sia fiera, e crudele la possanza dell'Amore lascivo, poi che non osservando legge alcuna di sangue ne di parentella, si trapone alle volte ancora fra fratelli, e sorelle, non che fra parenti di piu lontano grado; descrive felicemente l'Anguillara gli affetti dell'inamorata Bibli, come è accostumato di fare, adornandogli di bellissime sententie, come quella della stanza, <quote><emph>La Donna che nell'odio, e nell'Amore. L'huom di natura piu constante avanza</emph></quote>, di bellissime conversioni, come quelle della stanza, <quote><emph>Voi cui la Cipria Dea non è nemica</emph></quote>, e quella ancora: <quote><emph>O dolce sogno</emph></quote> etc. e quell'altra: <quote><emph>O invidiosa al mio felice stato</emph></quote>. Alba; di bellissime digressioni; come questa, <quote><emph>Fu 'l mio beato sogno breve, e finto</emph></quote>; nella quale si è affaticato, di fare, come ha fatto in moltissimi luoghi di queste sue trasformationi una virtuosa concorrenza all'Ariosto, nel lamento che fa Bradamante mentre godeva piu soavemente il suo Ruggiero dormendo in sogno che non faceva veggiando: e quivi spiega molto vagamente alcune belle, e artificiose contraposte tutte piene de spiriti. Si vede ancora con quanta vaghezza habbia descritto il modo di porse a scrivere lettere, in quella stanza dove Bibli risoluta di scoprire il suo Amore per mezzo di una sua lettera a Cauno; si pone a vedere, come la descrive il Poeta nella stanza, <quote><emph>Dove ha da scriver comoda s'asside</emph></quote>, come descrive ancora il modo di componere nelle due seguenti. </p>
<p><hi rend="sc">E Bibli</hi> al fine vedendosi spregiata da Cauno trasformata in una fonte; per darci essempio che dopo che si vediamo gionti a penitenza di qualche nostro gravissimo errore dobbiamo trasformarse in un fonte, che non è altro che risolverse in lagrime per segno che siamo veramente, e non fintamente pentiti. </p>
<p><hi rend="sc">Cauno</hi> che fugge la dishonesta sorella ci depinge la virtu che fugge il vicio. </p>
<p><hi rend="sc">La</hi> povertà spinge Litto a comandar' a Telethusa sua mogliera, tutto che fusse huomo prima di buona vita, di perfetta mente, e di santi costumi, che nel parto suo havendo una figliuola la facesse morire; e se era maschio lo preservasse, per dimostrarci, che la povertà la cui faccia è spaventevole a qual si voglia animo forte, e constante; suole alle volte ancora fare prevaricare, i piu saldi, e piu prudenti giudicij che si trovino; e la prudentia di Telethusa in conservare Iti fanciulla sotto nome di fanciullo, ci mostra che non sapiamo il piu delle volte quello che dimandiamo, come bene lo mostrò il Signor nostro a Giacobo, e Giovanni per la nostra imprudentia, e strano desiderio, dimandando figliuoli a Dio, e non figliuole, come se da queste dependesse cosi ogni nostra miseria, &amp; infelicità; come da quelli contentezza e felicità, e non dimeno i continui essempi che se ne veggono ordinariamente nel mondo ci mostrano al contrario per isgannarci, e ridurci a rimettere tutti i nostri desiderij in Dio, pigliando per il meglio quello ch'egli ci manda, o sia maschio, o sia femina, vedendosi il piu delle volte, che si hà molto maggiore contentezza delle femine, che è quando le femine sono di maniera ben create, virtuose, e giudiciose, che ci danno maggior consolatione, che i maschi, i quali per la maggior parte, se non vi si usa piu che gran diligentia; fanno mala riuscita, con danno grandissimo, e dishonore delle famiglie.</p>
</note>
</div1>
<div1 type="canto">
<head>Libro Decimo.</head>
<lg type="ottava">
<l>Dato c'hanno à gli sposi ogni favore</l>
<l>Giunone, e Citherea con Himeneo,</l>
<l>Giunon lasciò la Dea madre d'Amore,</l>
<l>E de la vista sua lieto il ciel feo.</l>
<l>Ma gli altri due, tirati dal candore</l>
<l>Del verso felicissimo d'Orfeo,</l>
<l>Lasciar di ritornare al regno santo</l>
<l>Per udir la sua Lira, e 'l suo bel canto.</l>
</lg>
<lg type="ottava">
<l>Orfeo d'Apollo, e di Calliope nacque,</l>
<l>Del padre de' poeti, e d'una Musa,</l>
<l>E dal favor de tai parenti giacque</l>
<l>Ne la bell'alma sua tal gratia infusa.</l>
<l>Talmente anchor lo sparser di quell'acque,</l>
<l>Ch'uscir del sangue alato di Medusa,</l>
<l>Che nel cantare i gesti de gli Heroi</l>
<l>Più degno huom non fu mai prima, ne poi.</l>
</lg>
<lg type="ottava">
<l>Hebbe dal padre poi quel cavo legno,</l>
<l>Che 'l padre dal nipote hebbe d'Atlante.</l>
<l>Dal padre apprese il tuon, la chiave, e 'l segno,</l>
<l>Che fa, che con prudenza il nervo cante.</l>
<l>Et ei, che si felice hebbe l' ingegno,</l>
<l>Sì ben serbò le sue parole sante,</l>
<l>Che mosse à udire il suon concorde à carmi</l>
<l>Gli huomini, e gli animai, le piante, e marmi.</l>
</lg>
<lg type="ottava">
<l>Quel legno appoggia à la mammella manca,</l>
<l>Che si felice il suon figura, e rende;</l>
<l>Opra la destra assicurata, e franca,</l>
<l>Che l'arco unito à nervi hor poggia, hor scende.</l>
<l>Le corde l'altra man premer non manca,</l>
<l>Ma con la destra, e l'arco à pien s'intende.</l>
<l>Et ei, secondo à lui mostrò già il Sole,</l>
<l>V'accorda à tempo i versi, e le parole.</l>
</lg>
<lg type="ottava">
<l>Non fa, che 'l verso serva al canto, e al suono,</l>
<l>Ma ben, ch'al verso il canto, e 'l suon risponda,</l>
<l>Ne vuol, che 'l gorgheggiar soave, e buono</l>
<l>L'accento, e la parola al verso asconda.</l>
<l>Ne men, che d' Helicona il santo dono</l>
<l>Con suon troppo possente si confonda.</l>
<l>Ma mentre ferma il canto, e che rispira,</l>
<l>Fa con più alto suon sentir la Lira.</l>
</lg>
<lg type="ottava">
<l>Hor mentre egli ama in Tracia una donzella</l>
<l>Del più possente amor detta Euridice,</l>
<l>E co'l possente suo suono, e favella</l>
<l>Fà, ch'ella al caldo amor suo non disdice:</l>
<l>Con Giuno, et Himeneo Venere appella,</l>
<l>Che 'l novo nodo lor rendan felice.</l>
<l>Nulla può di Giunon mover la mente,</l>
<l>Che mal di quelle nozze augura, e sente.</l>
</lg>
<lg type="ottava">
<l>Ma la madre dolcissima d'Amore</l>
<l>Non seppe contradire al dolce canto.</l>
<l>V'andò seco Himeneo, ma 'l suo favore</l>
<l>Non fè segno di gioia, ma di pianto.</l>
<l>Venere accese in lor del par l'ardore,</l>
<l>Ne so, se sposi mai s'amasser tanto.</l>
<l>Ma mentre, ch' Himeneo legar gli volse,</l>
<l>Con gran difficultà la lingua sciolse.</l>
</lg>
<lg type="ottava">
<l>La face accesa anchor, che in man vi tenne,</l>
<l>Non potè far giamai, ch'alzasse il lume,</l>
<l>Stridendo al fumo fe batter le penne,</l>
<l>Come l'havesse alcun sparsa co'l fiume.</l>
<l>Ma peggio augurio diè quel, ch' ivi avenne,</l>
<l>Quando la sposa entrò pria ne le piume,</l>
<l>Ch' improviso soffiò nel lume un vento,</l>
<l>E restò il foco suo del tutto spento.</l>
</lg>
<lg type="ottava">
<l>Ne passar molti dì, che corrispose</l>
<l>Al tristo augurio il doloroso effetto.</l>
<l>Andando un dì costei con altre spose</l>
<l>Premendo per diporto al prato il letto,</l>
<l>Sopra un serpente à caso il piede pose,</l>
<l>Che stava in molti giri avolto, e stretto.</l>
<l>La piagò il serpe à un tratto nel tallone,</l>
<l>E fè passarla al regno di Plutone.</l>
</lg>
<lg type="ottava">
<l>Poi che 'l consorte suo nel mondo aperto</l>
<l>Hebbe assai pianto il suo perduto bene,</l>
<l>E vide non poter trarne alcun merto,</l>
<l>Poi che 'l regno infernal l'asconde, e tiene:</l>
<l>Pensò d'andar nel mondo atro, e coperto</l>
<l>Da le spoglie oscurissime terrene.</l>
<l>E se n'andò per la Tenarea porta</l>
<l>À rispirar ne l'aria oscura, e morta.</l>
</lg>
<lg type="ottava">
<l>Per lo popol ne và, ch'è ignudo, e scarco</l>
<l>Del suo mortale incenerito pondo,</l>
<l>E dopo molti passi arriva al varco,</l>
<l>Dove siede Pluton nel maggior fondo.</l>
<l>Quivi accordando à versi i nervi, e l'arco,</l>
<l>Disse. Ó voi Dei del più fondato mondo</l>
<l>Non punite per hor l'umano orgoglio,</l>
<l>Ma date luogo alquanto al mio cordoglio.</l>
</lg>
<lg type="ottava">
<l>Così pij trovi voi verso il mio canto,</l>
<l>Come nel verso mio non è bugia;</l>
<l>Non vengo io per far guerra à Radamanto,</l>
<l>Ne per veder come l' inferno stia;</l>
<l>Non per rubare à la città del pianto</l>
<l>Cerbero, e darlo à l'alta patria mia:</l>
<l>Ma vengo per haver la mia consorte,</l>
<l>Che sopra innanzi al tempo hebbe la morte.</l>
</lg>
<lg type="ottava">
<l>Cercato ho superar l'aspro dolore,</l>
<l>E senza lei goder l'aperta terra;</l>
<l>Ma vinto ha finalmente il troppo amore,</l>
<l>E m'ha fatto per lei scender sotterra.</l>
<l>Ovunque alluma il Sol co'l suo splendore,</l>
<l>Contra ogni core Amor vince la guerra.</l>
<l>E se i libri non son bugiardi, e rei,</l>
<l>Amor legò anchor voi tartarei Dei.</l>
</lg>
<lg type="ottava">
<l>Vi prego per l' imperio, che tenete</l>
<l>Sopra le trapassate, e misere ombre,</l>
<l>Per queste sepolture atre, e secrete,</l>
<l>Da la luce del mondo ignude, e sgombre;</l>
<l>Che far le voglie mie vogliate liete,</l>
<l>Che di me giusta pieta il cor v'ingombre;</l>
<l>Che lasci l'amor mio l'averno lago,</l>
<l>E viva il tempo à lei tolto dal drago.</l>
</lg>
<lg type="ottava">
<l>Tutto si debbe à voi l'humano ingegno,</l>
<l>Tardi, ò per tempo ogn'un quà giù discende.</l>
<l>Tutti n'acceleriam solo ad un segno,</l>
<l>Quest'è l'ultimo albergo, che n'attende.</l>
<l>Voi tenete il perpetuo immobil regno,</l>
<l>Che tutto il germe human riceve, e prende.</l>
<l>L'alto vostro poter basso, et inferno</l>
<l>Terrà di tutti noi lo scettro eterno.</l>
</lg>
<lg type="ottava">
<l>E questa sposa anchor, c'hoggi vi chieggio,</l>
<l>Finiti gli anni suoi giusti, e maturi,</l>
<l>Verrà à render tributo al vostro seggio,</l>
<l>À star ne' vostri regni ombrosi, e scuri.</l>
<l>Con quella riverenza, e honor, che deggio,</l>
<l>Con tutti i preghi, e tutti gli scongiuri,</l>
<l>L'uso chieggio di lei sol per qualch'anno,</l>
<l>Si ch'io possa dar requie à tanto affanno.</l>
</lg>
<lg type="ottava">
<l>E se 'l fato non vuol, ch'ella ritorni</l>
<l>À goder meco l'aura aperta, e viva,</l>
<l>Gli ascritti à lei da la natura giorni,</l>
<l>Onde il serpe, e 'l velen la rendè priva:</l>
<l>Non vò, che per celest'occhi il Sol più aggiorni,</l>
<l>Non vò partir da la tartarea riva.</l>
<l>Se ridar non la vuol la fatal sorte,</l>
<l>Godete pur di due l'alma, e la morte.</l>
</lg>
<lg type="ottava">
<l>Spiega con tal pietate il suo concetto,</l>
<l>E 'l suon con tal dolcezza v'accompagna,</l>
<l>Ch'al crudo inferno intenerisce il petto,</l>
<l>E non meno di lui se'n duole, e lagna.</l>
<l>Ogni alma essangue ascolta il caldo affetto,</l>
<l>E di pianto infinito il volto bagna.</l>
<l>Tantalo per udire alza la fronte,</l>
<l>E sprezza il faggitivo arbore, e 'l fonte.</l>
</lg>
<lg type="ottava">
<l>L'eterno d' Ission giro, e flagello</l>
<l>Pon fine al suo rotare, e tace, et ode.</l>
<l>Per lo canto ascoltar l'avido augello</l>
<l>À l' infelice Titio il cor non rode.</l>
<l>Lasciando ogni Belide il suo crivello</l>
<l>Piange del mal d'Orfeo, del canto gode.</l>
<l>Sisifo ascolta affaticato, e lasso,</l>
<l>Assiso sopra il suo volubil sasso.</l>
</lg>
<lg type="ottava">
<l>Ogni Furia infernal non men si dolse,</l>
<l>Non men sparse di pioggia i serpi, e 'l manto.</l>
<l>E potè tanto il suo cantar, che tolse</l>
<l>À gli occhi de l'Erinni il primo pianto.</l>
<l>Proserpina piangendo il grido sciolse,</l>
<l>Per impetrar mercede al dolce canto</l>
<l>Da Pluto, e scorge, che 'l divin poeta</l>
<l>Non meno ha il pianto in lui mosso, e la pieta.</l>
</lg>
<lg type="ottava">
<l>La moglie preghi porge al suo marito,</l>
<l>Che voglia compiacer al dolce accento.</l>
<l>Pluton, c'ha il cor commosso, e intenerito</l>
<l>Dal grato suon del metrico lamento,</l>
<l>Vuol, ch'un carme sì raro, e sì gradito</l>
<l>De l' infernal favor torni contento.</l>
<l>Et è la virtù sua di tanta forza,</l>
<l>Che lo sdegno infernal commove, e sforza.</l>
</lg>
<lg type="ottava">
<l>Chiama colei Pluton, che stava anchora</l>
<l>Fra l'ombre nove, e al suo sposo la rende,</l>
<l>Con legge tal, che fin, che non è fuora</l>
<l>Del regno, dove il dì mai non risplende,</l>
<l>Gli occhi non volga indietro in ver la nuora</l>
<l>D' Apollo, se là sù goderla intende:</l>
<l>Ma che 'l fato la danna al nero fiume,</l>
<l>S'ei volta per l'inferno adietro il lume.</l>
</lg>
<lg type="ottava">
<l>Per uno stretto calle, alpestro, et erto</l>
<l>Orfeo si drizza, e lei co'l carme invita,</l>
<l>Che seco à rigoder torni quel merto,</l>
<l>Che suol tanto bramar chi si marita.</l>
<l>Eran quasi vicini al giorno aperto,</l>
<l>Quand'ei si ricordò de la ferita,</l>
<l>Che tarde à lei facea mover le piante,</l>
<l>Secondo ei vide andarla à Pluto avante.</l>
</lg>
<lg type="ottava">
<l>E non si ricordando, che la luce</l>
<l>Voltar mai non dovea per l'aere tetro,</l>
<l>Senza punto obedir l' infernal Duce,</l>
<l>Volle veder s'era restata in dietro.</l>
<l>Subito à Stige il fato la conduce,</l>
<l>Et ei comincia il doloroso metro;</l>
<l>Volle abbracciarla cupido, e l'avinse</l>
<l>Più volte, e sempre l'aere avolse, e strinse.</l>
</lg>
<lg type="ottava">
<l>Nulla si duol de la seconda morte</l>
<l>La donna, ch'à l'inferno la richiama.</l>
<l>Ne giusto è, che si doglia d'un consorte,</l>
<l>Che lei sopra ogni cosa ammira, et ama.</l>
<l>Hor come vuol di lei la fatal sorte,</l>
<l>Se ne ritorna al mondo, che la brama.</l>
<l>Disse l'estremo Vale al centro intesa</l>
<l>Si lunge, che da lui fu à pena intesa.</l>
</lg>
<lg type="ottava">
<l>Non meno si stupì del doppio fato</l>
<l>Orfeo, che diè la moglie al regno basso,</l>
<l>Pria quando il piè dal serpe hebbe piagato,</l>
<l>Poi quando ei volse à lei lo sguardo, e 'l passo,</l>
<l>Di quel, che strascinar vide legato</l>
<l>Cerbero per lo mondo, e venne un sasso:</l>
<l>Che 'l veder fare al Can trifauce forza</l>
<l>Gli fè per lo stupor cangiar la scorza.</l>
</lg>
<lg type="ottava">
<l>Stupido venne Orfeo non altramente</l>
<l>Di quel, ch'Oleno già venne, e Letea,</l>
<l>Quando disse il marito esser nocente</l>
<l>Di quel, che fatto error la moglie havea,</l>
<l>Che 'l corpo immarmorar, perder la mente</l>
<l>Ne l'altera montagna humida Idea.</l>
<l>Sopra d'ogni alma Dea disse esser bella,</l>
<l>Per dare à se, et altrui forma novella.</l>
</lg>
<lg type="ottava">
<l>Com'ei ritorna in se, drizza la fronte</l>
<l>Un'altra volta à la tartarea sede,</l>
<l>Ma fu ripreso al fiume di Caronte,</l>
<l>Ne pose mai ne l'altra ripa il piede.</l>
<l>Ei canta, e suona, e fa d'ogni occhio un fonte,</l>
<l>Ne quella, che vorria, può havere mercede.</l>
<l>Può ben mover co'l suon l' inferno à pieta,</l>
<l>Ma non racquistar lei, che 'l fato il vieta.</l>
</lg>
<lg type="ottava">
<l>Più giorni à quelle ripe egli si tenne</l>
<l>Pregando ogn'hora il passator del porto;</l>
<l>Ne Cerere, ò Lieo giamai sovenne</l>
<l>L'afflitte fauci sue d'alcun conforto.</l>
<l>Poi ch'à l'ultimo prego egli pervenne,</l>
<l>Lasciò dolente l'aere oscuro, e morto.</l>
<l>E detto de l'inferno il male estremo</l>
<l>Al monte Rodopeo pervenne, et Hemo.</l>
</lg>
<lg type="ottava">
<l>Dal Pesce nel Monton tre volte ascese</l>
<l>Per dar la primavera Apollo al mondo,</l>
<l>Dal dì, che lasciò il basso aereo paese,</l>
<l>E ritornossi à l'aere almo, e giocondo:</l>
<l>Ne mai beltà di donna intanto il prese,</l>
<l>Ne volle à l'Himeneo passar secondo.</l>
<l>Arse di lui più d'una, e 'l prego sciolse,</l>
<l>Ma tutte ei le scacciò, ne unir si volse.</l>
</lg>
<lg type="ottava">
<l>Prima, perch'egli fu molto infelice</l>
<l>Ne la prima consorte à cui s'avinse:</l>
<l>Dapoi, perchè promise ad Euridice,</l>
<l>Quando il nodo d'amor seco lo strinse,</l>
<l>Ch'altra donna non mai faria felice</l>
<l>Con la beltà, ch'Apollo in lui dipinse.</l>
<l>Hebbe le spose tutte à sdegno, e noia,</l>
<l>E la venerea lor dolcezza, e gioia.</l>
</lg>
<lg type="ottava">
<l>Molte per le bellezze uniche, e sole,</l>
<l>C'hebbe da sì bel Dio, da tanta madre,</l>
<l>Desiderar da lui diletto, e prole</l>
<l>De l' istesse bellezze alme, e leggiadre.</l>
<l>Molte altre da le belle alte parole</l>
<l>Vinte, che già placar l' inferne squadre,</l>
<l>Per haver prole, in quel fondar la speme,</l>
<l>Che sì dolce tessea le note insieme.</l>
</lg>
<lg type="ottava">
<l>Ma le voglie ver tutte hebbe rubelle,</l>
<l>Per quella fè, ch'à la consorte diede.</l>
<l>Ch'egli altramente (perche le donzelle</l>
<l>Soglion del primo ben far qualche fede)</l>
<l>Una amata n'havria de le più belle,</l>
<l>Per alzar l'alma à la superna sede,</l>
<l>Per darsi à la bellezza eterna, et alma,</l>
<l>E la prima cagion goder con l'alma.</l>
</lg>
<lg type="ottava">
<l>Ma pur per mezzo loro ei non intende</l>
<l>D'alzarsi à le bellezze alte, e beate.</l>
<l>E, perche mentre l'huom con gli anni ascende,</l>
<l>Nel più bel fior de la sua verde etate,</l>
<l>Quel raggio di bellezza in lui risplende,</l>
<l>Che può à la prima alzare alma beltate;</l>
<l>Fece de gli occhi suoi scala, et obbietto</l>
<l>De l'huomo il giovinil più vago aspetto.</l>
</lg>
<lg type="ottava">
<l>E così à la moglier la fè mantenne,</l>
<l>Che d'altra donna mai poi non fè stima.</l>
<l>E dal bel pueril quel raggio ottenne,</l>
<l>Che potea alzarlo à l'alta cagion prima.</l>
<l>Onde fece dapoi batter le penne</l>
<l>À la sonora sua felice rima</l>
<l>In lode di quel bel, che stà raccolto</l>
<l>Ne l'huom mentre ha anchor molle, e dubbio il volto.</l>
</lg>
<lg type="ottava">
<l>E fu cagion, che in Tracia il germe humano</l>
<l>Prese ad amar ne l'huom l'eta più acerba.</l>
<l>In cima d'un bel colle era ml bel piano</l>
<l>Dipinto, e tutto pien di fiori, e d'herba;</l>
<l>Ma il folto ombroso bosco era lontano</l>
<l>Del faggio, e de la quercia alta, e superba:</l>
<l>D'ogni pianta la terra ivi era sgombra,</l>
<l>E 'l poeta divin non v'havea l'ombra.</l>
</lg>
<lg type="ottava">
<l>Ma come à dolci nervi il canto accorda,</l>
<l>E l'arco in sù, e 'n giù fere, e camina;</l>
<l>E de la grave, e de l'acuta corda</l>
<l>Sentir fa l'harmonia dolce, e divina;</l>
<l>D'esser la selva stabile si scorda,</l>
<l>Ogni arbor per udir l'orecchie inchina.</l>
<l>Si spinge à poco à poco il bosco avante,</l>
<l>E verso il dolce suon move le piante.</l>
</lg>
<lg type="ottava">
<l>La Quercia spatiosa, e 'l Cerro altero,</l>
<l>Co'l Rovero al bel suon drizza la fronte.</l>
<l>La molle Tiglia, il Faggio, il Pruno, e 'l Pero,</l>
<l>E le sorelle selve di Fetonte.</l>
<l>L'arbor, che 'l fior suo virginale intero</l>
<l>Salvò da lui, ch' alluma ogni orizonte,</l>
<l>Diede al bel suon l'orecchie illustri, e caste,</l>
<l>Co'l frassino superbo, utile à l'haste.</l>
</lg>
<lg type="ottava">
<l>Portaro anchora il Platano, e l'Abete</l>
<l>Con l'Elce à quel camin l'altera fronde.</l>
<l>Il Salce, che patir non può la sete,</l>
<l>Ch'ama di star co'l Loto appresso à l'onde;</l>
<l>L'Acero, ne le cui parti secrete</l>
<l>Tanti diversi, e bei colori asconde,</l>
<l>Co'l sempre verde Bosso, e co'l Mirico</l>
<l>V'andaro, e dopo Mirto, il Gelso, e 'l Fico.</l>
</lg>
<lg type="ottava">
<l>L'Hedera flessuosa, e 'l molle Acanto,</l>
<l>La pretiosa vite, e l'Olmo, e l'Orno,</l>
<l>E la Palma, il cui ramo altero, e santo</l>
<l>Circonda al vincitor le tempie intorno,</l>
<l>Corsero à dar l'orecchie al dolce canto</l>
<l>Del gran figliuol del formator del giorno.</l>
<l>Vi corse anchor co'l crin levato, et hirto</l>
<l>Il Pin, che fu pur dianzi humano spirto.</l>
</lg>
<lg type="ottava">
<l>Ati un fanciullo Frigio accese il petto</l>
<l>À Cibele, à la madre de gli Dei.</l>
<l>E poi che venne al coniugal diletto,</l>
<l>Che 'l fin dolce d'amor gusto con lei:</l>
<l>Gli fu da l'alma Dea più volte detto,</l>
<l>Non goder mai connubij altri, che i miei,</l>
<l>Se 'l mio sdegno fuggir brami, e 'l tuo danno,</l>
<l>Non fare à l'amor mio furtivo inganno.</l>
</lg>
<lg type="ottava">
<l>Promise il bel garzon su la sua fede</l>
<l>Di non venir con altra al dolce invito:</l>
<l>Ma Sangarida ninfa un giorno vede</l>
<l>Un volto sì giocondo, e sì gradito;</l>
<l>Dopo infinite offerte al fin gli chiede</l>
<l>Quel, che bramar si suol più dal marito.</l>
<l>Rompe ei la fede à la celeste madre,</l>
<l>E gode le sue membra alme, e leggiadre.</l>
</lg>
<lg type="ottava">
<l>Subito assal la Dea l' ira, e lo sdegno,</l>
<l>E fa, che l'implacabile Megera</l>
<l>De lo Stigio furor sparge l' ingegno</l>
<l>D'Ati, e fa, che si crucia, e si dispera.</l>
<l>Cerca egli furioso il Frigio regno;</l>
<l>Vinto al fin da la doglia insana, e fera</l>
<l>Priva co'l crudo acciar se di quel bene,</l>
<l>Onde l'humana specie si mantiene.</l>
</lg>
<lg type="ottava">
<l>Come s'è fatto Eunucho, il furor cresce,</l>
<l>Si getta giù d'un monte, e non s'atterra,</l>
<l>Che la Dea, che 'l cader vede, e gl' incresce,</l>
<l>Per sostenerlo in aere il crin gli afferra.</l>
<l>In tanto di due piedi un sol tronco esce,</l>
<l>Che s'allunga ogn'hor più verso la terra,</l>
<l>Dove una sol radice al suol s'apprende,</l>
<l>Che dritta sino à Stige si distende.</l>
</lg>
<lg type="ottava">
<l>Come vede la Dea, che la radice</l>
<l>Sostien ben dritto il molto alzato fusto,</l>
<l>Verde, et hirsuta fà l'alta cervice,</l>
<l>E lascia in terra un Pin l'amato busto,</l>
<l>Il quale al canto, e al suon dolce, e felice</l>
<l>Di quel, che fu ver la consorte giusto,</l>
<l>Andò per ascoltar con l'altre piante,</l>
<l>E vicino al bel suon fermò le piante.</l>
</lg>
<lg type="ottava">
<l>V'andò il funebre anchora alto Cipresso,</l>
<l>Che in forma di obilisco ha l'alta cima,</l>
<l>C'hoggi è una pianta, e fu un fanciullo anch'esso</l>
<l>E cangiò il volto human non molto prima.</l>
<l>Fù Ciparisso à Cea dal ciel concesso</l>
<l>Si bel, quant'altri mai godè quel clima.</l>
<l>E fu grato à quel Dio, che l'ombre arretra,</l>
<l>Ch'opra sì bene hor l'arco, hora la cetra.</l>
</lg>
<lg type="ottava">
<l>Un cervo già ne l' isola di Cea</l>
<l>D'oro il forbito alzò ramoso corno,</l>
<l>Sacro à la bella Driada, à la Napea,</l>
<l>À cui la detta patria era soggiorno.</l>
<l>E la montana, e la silvestre Dea</l>
<l>Gli havean d'un bel monile il collo adorno,</l>
<l>Gli ornar l'orecchie anchor di perle, e d'oro</l>
<l>Con raro, e sottilissimo lavoro.</l>
</lg>
<lg type="ottava">
<l>D'un bel gemmato cor gli ornar la fronte,</l>
<l>Da bei legami d'or sospeso, e stretto.</l>
<l>Ne sol correa sicuro il piano, e 'l monte,</l>
<l>Ma gia per la città senza sospetto.</l>
<l>Solea prender da ogn'uno il cibo, e 'l fonte;</l>
<l>Ogn'un potea palpargli il collo, e 'l petto.</l>
<l>Al cenno di ciascun solea gir presso,</l>
<l>Et ad ogni stranier creder se stesso.</l>
</lg>
<lg type="ottava">
<l>Ma più di tutti gli altri era à te grato</l>
<l>Leggiadro Ciparisso adorno, e bello.</l>
<l>Tu 'l menavi hora al fonte, et hora al prato,</l>
<l>Et hora al cibo human nel patrio ostello.</l>
<l>Tu di fiori, e ghirlande il volto ornato</l>
<l>Talhora al tergo suo premevi il vello:</l>
<l>Tu fatto cavalier sopra il suo dorso</l>
<l>Con fren di seta à lui reggevi il corso.</l>
</lg>
<lg type="ottava">
<l>Nel tempo era, che 'l Sole al Cancro ardea</l>
<l>Co'l più cocente ardor le curve braccia,</l>
<l>E l'ombra de le cose à punto havea</l>
<l>Dritto à Settentrion volta la faccia;</l>
<l>E 'l cervo al fresco à l'ombra si giacea,</l>
<l>E 'l bel garzon di lui seguia la traccia;</l>
<l>Quando ad un alto faggio alzando il lume,</l>
<l>Vi scorse un grande augel posar le piume.</l>
</lg>
<lg type="ottava">
<l>L'arco allentato curva, e 'l nervo tira</l>
<l>Tanto alto, che le tacche al legno afferra.</l>
<l>Lo strale incocca, e poi prende la mira</l>
<l>Là 've fra l'ali sue l'augel si serra.</l>
<l>Fà poi, che 'l pugno manco al cielo aspira,</l>
<l>E 'l destro tira il nervo in ver la terra.</l>
<l>Vola à ferir l'ambitioso telo,</l>
<l>Fugge l'augel, và il dardo irato al cielo.</l>
</lg>
<lg type="ottava">
<l>Co'l moto violento la saetta</l>
<l>Và tanto verso il ciel, che non si vede.</l>
<l>Il moto natural poi giù l'affretta</l>
<l>À quietar ne la terrena sede:</l>
<l>E dove l'ombra il miser cervo alletta,</l>
<l>Cade con furia à piombo, e in parte il fiede,</l>
<l>Che 'l misero mortal ne geme, e langue,</l>
<l>E in breve manda l'alma co'l sangue.</l>
</lg>
<lg type="ottava">
<l>Tosto, che Ciparisso il dardo scorge</l>
<l>Cader su'l miser cervo, aspro, e mortale,</l>
<l>E de la morte subita s'accorge,</l>
<l>C'ha dato al viver suo l' iniquo strale;</l>
<l>In preda al pianto misero si porge,</l>
<l>Et à le strida al ciel fa batter l'ale.</l>
<l>Febo il consola, e prova, ch'un vil danno</l>
<l>Non merta tanto duol, ne tanto affanno.</l>
</lg>
<lg type="ottava">
<l>Pur ogni suo argomento, ogni conforto,</l>
<l>È scarsa medicina al duolo interno.</l>
<l>Piange abbracciando spesso il corpo morto,</l>
<l>Poi manda questi preghi al ciel superno.</l>
<l>Poi ch'io fei co'l mio strale al cervo torto,</l>
<l>Fa Re del cielo il mio lamento eterno.</l>
<l>Gli cangian gli alti Dei la carnal soma,</l>
<l>E fan, ch'egli alza al ciel l'horrida chioma.</l>
</lg>
<lg type="ottava">
<l>Con la radice al suolo il piè s'apprende,</l>
<l>E 'l busto tondo vien dritto, et acuto.</l>
<l>Altissima la cima al cielo ascende,</l>
<l>Co'l sempre verde crin folto, et hirsuto.</l>
<l>Tosto, che 'l biondo Dio gli occhi v'intende</l>
<l>Gli da piangendo l'ultimo saluto.</l>
<l>Piangerai gli altri poi (dice) altrettanto,</l>
<l>Essendo ogn'hor presente al duolo, e al pianto.</l>
</lg>
<lg type="ottava">
<l>Orfeo co'l dolce verso unico, e solo</l>
<l>Fà, che 'l luogo, ove egli è, tutto s' inselva.</l>
<l>Lascia ogni arbor, che l'ode il proprio suolo,</l>
<l>E fa vicino à lui crescer la selva.</l>
<l>Ogni celeste augel vi ferma il volo,</l>
<l>Vi corre con l'armento ogni empia belva.</l>
<l>E 'l sasso, e 'l fonte, e 'l cielo, e gli elementi</l>
<l>Stanno al suo dolce suon queti, et intenti.</l>
</lg>
<lg type="ottava">
<l>Come in mezzo al concilio de le piante,</l>
<l>De' sassi, e de le fiere esser si mira:</l>
<l>Raccordar vuol pria, che di novo cante,</l>
<l>La distemprata homai querula lira.</l>
<l>Stà con l'orecchia attenta, e vigilante,</l>
<l>E questo nervo, e quel percuote, e tira,</l>
<l>Fin che prometton far l'usata prova,</l>
<l>Pur ch'egli i diti, e l'arco à tempo mova.</l>
</lg>
<lg type="ottava">
<l>Con queste note poi comparte il verso,</l>
<l>Che danno al luogo suo l'accento, e 'l piede.</l>
<l>Rendi del tuo valor Calliope asperso</l>
<l>Lo spirto, che 'l tuo chiostro almo mi diede;</l>
<l>E cominciam dal Re, che l'universo</l>
<l>Co'l suo favor divin tempra, e possiede.</l>
<l>Ch'amò quel bel, ch'à l'huom nel volto alloggia</l>
<l>Mentre à la gioventute aspira, e poggia.</l>
</lg>
<lg type="ottava">
<l>Contra i giganti già l' ira, e la guerra</l>
<l>Cantai del sempiterno alto motore,</l>
<l>Che ne' campi Flegrei fur posti in terra</l>
<l>Dal formidabil suo celeste ardore.</l>
<l>Hor più leggier soggetto il mio cor serra,</l>
<l>E con più lieve lira il vuol dar fuore.</l>
<l>Vuol cantar di quel bello almo, e gioioso,</l>
<l>C'ha l'huom ne' primi dì, ch' esser può sposo.</l>
</lg>
<lg type="ottava">
<l>Bramo cantare anchor l'empie donzelle,</l>
<l>C'hebber d'amore ingiusto accesa l'alma</l>
<l>E de le pene varie atroci, e felle,</l>
<l>Che ne sentì la lor terrena salma.</l>
<l>Hor dal motor principio de le stelle</l>
<l>Dò, che lasciò la patria eterna, et alma,</l>
<l>Per la beltà, che in Ganimede scorse</l>
<l>Mentre un giorno à la Frigia il lume porse.</l>
</lg>
<lg type="ottava">
<l>La Dea, che la più bella età governa,</l>
<l>Nel nappo trasparente adamantino</l>
<l>Al Re, che la città regge superna,</l>
<l>Solea il dolce portar celeste vino.</l>
<l>Hor mentre in un convito ella è pincerna,</l>
<l>E che porta il liquor santo, e divino,</l>
<l>Le viene à sdrucciolare un piede, e cade,</l>
<l>E quel nettar celeste empie le strade.</l>
</lg>
<lg type="ottava">
<l>E, perche ella era in habito succinta,</l>
<l>Ne la zona contraria in tutto al gielo,</l>
<l>E di seta sottil varia, e dipinta</l>
<l>S'havea coperto il bel corporeo velo;</l>
<l>Da l'aura la gonnella alzata, e vinta</l>
<l>Mostrò le sue vergogne à tutto il cielo.</l>
<l>E de l'alme che stan nel santo regno,</l>
<l>Mosse i giovani à riso, i vecchi à sdegno.</l>
</lg>
<lg type="ottava">
<l>Subito l'alto Dio dispon la mente</l>
<l>À far, che 'l vino à lui più non dispense,</l>
<l>Ne vuol, che donna incauta, e negligente</l>
<l>Mostri spettacol tale à le sue mense.</l>
<l>Volge in giù gli occhi quel pensiero ardente,</l>
<l>Dove fra le bellezze humane immensa</l>
<l>Ne vede una atta à star fra gli alti Dei,</l>
<l>E tal, che di beltà non cede à lei.</l>
</lg>
<lg type="ottava">
<l>Era in Frigia un garzon bello, et adorno</l>
<l>Troio si nomò il padre, ei Ganimede,</l>
<l>Ch'Ida solea girar sovente intorno</l>
<l>Dietro affrettando à varie belve il piede.</l>
<l>Hor mentre ei dà la caccia al cervo un giorno,</l>
<l>L'occhio del Re del ciel cupido il vede;</l>
<l>Et havea l'eta sua vaga, et illustre</l>
<l>Finito à punto il numero trilustre.</l>
</lg>
<lg type="ottava">
<l>Si trovò allhor, che Giove havrebbe eletto</l>
<l>D'essere in quello stante altri, che Giove,</l>
<l>Per appressarsi al suo divino aspetto,</l>
<l>Per rapir le bellezze uniche, e nove.</l>
<l>Già trasformar fra se dispone il petto,</l>
<l>Tanto la sua bellezza il pugne, e move.</l>
<l>Ma spregia ogni altra forma, e sol si serra</l>
<l>Nel forte augel, che i suoi folgori atterra.</l>
</lg>
<lg type="ottava">
<l>Subito le grand'ale in aere stese,</l>
<l>E co i mentiti vanni à terra venne.</l>
<l>Con gl'incurvati artigli il garzon prese,</l>
<l>Poi verso il patrio ciel battè le penne,</l>
<l>Come il vecchio custode, e ogn' altro intese</l>
<l>Gli occhi nel forte augel, che in aria il tenne,</l>
<l>Co'l grido in vano al ciel alzò le mani,</l>
<l>Et abbaiaro à l'aria indarno i cani.</l>
</lg>
<lg type="ottava">
<l>Passa il rettor del ciel gli Etherei calli</l>
<l>E 'l garzon Frigio entro al suo regno accoglie.</l>
<l>Poi di portargli il nappo il grado dalli,</l>
<l>Et à la nuora sua tal grado toglie.</l>
<l>À mensa egli del vino empie i cristalli</l>
<l>Non senza duol de la celeste moglie.</l>
<l>Pur non biasma il marito, e per l'honore</l>
<l>Non mostra il giel, che le costringe il core.</l>
</lg>
<lg type="ottava">
<l>E tè figliuol leggiadro d'Amiclante</l>
<l>Nel cielo havrebbe posto il padre mio,</l>
<l>Se non t'havesse tolto al mondo avante</l>
<l>Al tempo il tuo destin mortale, e rio.</l>
<l>Ma se eterno non sei fra l'alme sante,</l>
<l>Non ti ponno i mortai porre in oblio.</l>
<l>Che come il pesce aquoso ha il Sol lasciato,</l>
<l>Rinasci un fior purpureo, et orni il prato.</l>
</lg>
<lg type="ottava">
<l>Si raro, e bel fanciullo era Hiacinto,</l>
<l>Quant'altri fosse mai cantati in carmi.</l>
<l>Ne più vago il pennel l'havria dipinto,</l>
<l>Ne fatto lo scarpel più bello in marmi.</l>
<l>Et oltre à questo havea l'animo accinto</l>
<l>À gli studi pacefici, et à l'armi;</l>
<l>E ne'l corpo, e ne l'alma havea ogni parte,</l>
<l>Che Venere può dar, Minerva, e Marte.</l>
</lg>
<lg type="ottava">
<l>Nel trarre il pal del ferro, il dardo, e 'l disco,</l>
<l>Ogn'un de l'età sua seco perdea.</l>
<l>Nel salto, e ne la lotta, e in ogni risco,</l>
<l>Più forza, e più saper d'ogni altro havea.</l>
<l>E senza dubbio alcun di dire ardisco,</l>
<l>Che potea star al par (se no'l vincea)</l>
<l>Di quel, che nel convito alto, e divino</l>
<l>Portar suol nel diamante à Giove il vino.</l>
</lg>
<lg type="ottava">
<l>Nel conversare affabile, e soave,</l>
<l>Sciogliea con tal modestia la favella,</l>
<l>Che cosa più gioconda, ne più grave</l>
<l>Non vide mai la mia paterna stella.</l>
<l>E ben segno ne fe, poi che la chiave</l>
<l>Fidò de la sua luce adorna, e bella</l>
<l>À l'hore, e volle, ch'elle il solar plaustro</l>
<l>Fesser volar fra l'Aquilone, e l'Austro.</l>
</lg>
<lg type="ottava">
<l>Sapean per lo girar perpetuo l'Hore</l>
<l>D'Apollo il periglioso alto viaggio,</l>
<l>E ciascuna di loro havea vigore</l>
<l>Di guidar per un'hora il solar raggio.</l>
<l>Il freno ad altra poi dava, e l'ardore</l>
<l>Co'l nervo, onde à gli augei far suole oltraggio:</l>
<l>E mentre dava l'una il censo al giorno,</l>
<l>L'altre se'n gian volando al carro intorno.</l>
</lg>
<lg type="ottava">
<l>Hor come il padre mio da l'alto scorge</l>
<l>Un fanciullo si nobile, e si bello,</l>
<l>La diurna facella à l'Hore porge,</l>
<l>E scende à lui vicin per me' vedello.</l>
<l>Hiacinto de lo Dio biondo s'accorge,</l>
<l>Che 'l tempo brameria passar con ello,</l>
<l>E cortese ver lui si mostra, e rende,</l>
<l>E fa, che 'l suo parlar giocondo intende.</l>
</lg>
<lg type="ottava">
<l>Quanto più il raggio Apollo in lui tien fiso,</l>
<l>Tanto gli par più bello, e più giocondo,</l>
<l>Loda il divin suo spirto, ammira il viso,</l>
<l>Stupisce del parlar dolce, e facondo.</l>
<l>E lascia dal suo preside diviso</l>
<l>Quel tempio, ch'egli ha in Delfo in mezzo al mondo.</l>
<l>Tanto l'alletta il volto, e 'l bel costume</l>
<l>Di quel, per cui lasciato ha 'l carro, e 'l lume.</l>
</lg>
<lg type="ottava">
<l>Cerca co'l bel garzon d'Eurota il lito,</l>
<l>Et ovunque s'invia, gli è sempre appresso,</l>
<l>E danno intrambidui nel nobil sito</l>
<l>Di Sparta à gli animai la caccia spesso.</l>
<l>Del suo bel lume il mio padre invaghito</l>
<l>Si scorda totalmente di se stesso.</l>
<l>Porta le reti, e tiene i cani al varco,</l>
<l>Et usa indegnamente il plettro, e l'arco.</l>
</lg>
<lg type="ottava">
<l>Quando il corpo del Sol vedeano giunto</l>
<l>Dove il meridian fendea la sfera;</l>
<l>Dico il meridian, ch'era in quel punto</l>
<l>Nel qual co'l bel fanciul lo Dio biond'era,</l>
<l>E che 'l medesmo spatio il giorno à punto</l>
<l>Era lontan da l'alba, e da la sera;</l>
<l>Ó notando se'n gian godendo l'onde,</l>
<l>Ó godean l'aura à l'ombra de le fronde.</l>
</lg>
<lg type="ottava">
<l>Poi ver la sera innanzi al tempo alquanto,</l>
<l>Che suol co'l cibo à l'huom render conforto,</l>
<l>Tal volta il piombo, e 'l disco alzavan tanto,</l>
<l>Che faceano à le nubi oltraggio, e torto.</l>
<l>Talhor con la racchetta, over co'l guanto</l>
<l>Palle di cuoio battean per lor diporto</l>
<l>Fin che l'hora venia, che con le cene</l>
<l>Brama di ristorar l'avare vene.</l>
</lg>
<lg type="ottava">
<l>Un gioco da racchetta havea Hiacinto</l>
<l>Di ben pensata, e commoda grandezza.</l>
<l>Da quattro muri in quadro egli era cinto,</l>
<l>E tre quadri facean la sua lunghezza.</l>
<l>Di dentro il muro à nero era dipinto,</l>
<l>Dal basso fondo à la suprema altezza.</l>
<l>Da due sol lati il suo tetto havea giusto,</l>
<l>L'un largo, e corto, e l'altro lungo, e angusto.</l>
</lg>
<lg type="ottava">
<l>Sendo lo Dio ne lo steccato un giorno,</l>
<l>Per far co'l disco, e la racchetta il gioco,</l>
<l>Febo girar fa la racchetta intorno,</l>
<l>E giocan chi di lor sceglier dè il loco.</l>
<l>Vince il mortale, et ei s'elegge il corno</l>
<l>Del mandator, vantaggio à lui non poco.</l>
<l>Poi manda falso à l'avertito Nume,</l>
<l>E la palla, ove và, segue co'l lume.</l>
</lg>
<lg type="ottava">
<l>Lo Dio la palla con giudicio attende,</l>
<l>E se la può investir prima, che cada,</l>
<l>Con l'accorta racchetta à lui la rende,</l>
<l>Ma l'aversario à lei rompe la strada.</l>
<l>Tanto, c'hor l'uno, hor l'altro il cuoio offende,</l>
<l>E fa, ch'ogni hor sopra la corda vada.</l>
<l>Fin ch'un fa il fallo, ò in modo il tondo scaccia</l>
<l>Ch'à forza in terra fa segnar la caccia.</l>
</lg>
<lg type="ottava">
<l>Con gran giudicio l'uno, e l'altro mira,</l>
<l>Qual colpo il segno, il caso, e 'l loco chiede.</l>
<l>E l'occhio esperto, ch'al vantaggio aspira,</l>
<l>Obediente fa la mano, e 'l piede.</l>
<l>Hor fà, che cresce innanzi, hor si ritira</l>
<l>Con leggiadria, dove il bisogno vede.</l>
<l>E l'uno, e l'altro v'è si bene instrutto,</l>
<l>Che par, che non si mova, et è per tutto.</l>
</lg>
<lg type="ottava">
<l>Fermato c'han due segni, cangian lato,</l>
<l>E secondo che stan presso, ò lontano,</l>
<l>Così batton co'l fil duro, e intrecciato</l>
<l>La travagliata palla hor forte, hor piano.</l>
<l>Quel, c'ha disavantaggio, è più accurato</l>
<l>Nel dar la botta sua con dolce mano,</l>
<l>Ma quel, c'ha ne la caccia alcun vantaggio,</l>
<l>Fa con maggior superbia al disco oltraggio.</l>
</lg>
<lg type="ottava">
<l>Havean giocato tanto, che vicino</l>
<l>Era d'ogn'uno, ò 'l perdere, ò la palma:</l>
<l>Et era il pegno tal, che l'huom divino</l>
<l>Più tosto eletto havria di perder l'alma:</l>
<l>Et era giunto il dì, che 'l fier destino</l>
<l>Dovea disanimar la carnal salma</l>
<l>Del miser figlio, il qual facea gran stima</l>
<l>D'haver la spoglia in quel duello opima.</l>
</lg>
<lg type="ottava">
<l>L'ultimo gioco hor và ne la partita,</l>
<l>Chi 'l vincerà, n'avrà l'honore, e 'l pegno:</l>
<l>E già se perde il giovane è finita,</l>
<l>Un sol per lui non vantaggioso segno.</l>
<l>Tanto ch'ogn'un di lor cauto s'aita,</l>
<l>Adopra il piè, la man, l'occhio, e l'ingegno.</l>
<l>Lo Dio se vien la palla, in furia dalle;</l>
<l>L'altro pian pian, perchè lontan s'avalle.</l>
</lg>
<lg type="ottava">
<l>Hor, mentre l'uno, e l'altro studia, e vede,</l>
<l>Che l'aversario il voto non adempia;</l>
<l>Apollo con furor la palla fiede,</l>
<l>E fa sdegnarla, e gir superba, et empia.</l>
<l>Mentre il garzon vi và, gli manca un piede,</l>
<l>E nel cader, ferir sente la tempia</l>
<l>Dal disco empio, e crudel, che correa in fretta</l>
<l>À far del suo gran stratio la vendetta.</l>
</lg>
<lg type="ottava">
<l>Come l'acceso Dio cader lo scorge,</l>
<l>Impallidito il volto almo, e giocondo;</l>
<l>Vien smorto anch'egli, aiuto in van gli porge,</l>
<l>Ch'ei non si può più dir di questo mondo.</l>
<l>D'alzarlo ei cerca pur, ma indarno sorge,</l>
<l>Che 'l collo regger più non può il suo pondo,</l>
<l>Anzi mentre egli l'alza, e 'l tien sospeso,</l>
<l>Inchina il volto, ove il trasporta il peso.</l>
</lg>
<lg type="ottava">
<l>Come s'alcun nel passeggiar per l'horto</l>
<l>Al papavero à caso il fusto offende,</l>
<l>Viene in breve il suo fior pallido, e smorto,</l>
<l>E ver la pianta sua s'inchina, e pende:</l>
<l>Così il garzon ferito, e mezzo morto</l>
<l>Al gran dolor, che 'l domina, s'arrende.</l>
<l>Il qual su'l più bel fior morendo langue,</l>
<l>Dipinto il suo color di morte, e sangue.</l>
</lg>
<lg type="ottava">
<l>Vorria pur aiutarlo ei, che l'offese,</l>
<l>E pone in opra in van lo studio, e l'herba,</l>
<l>Perche la piaga immedicabil rese</l>
<l>La palla, che ferì, troppo superba.</l>
<l>Pur con ogni opra pia grato, e cortese</l>
<l>Tutto il tempo, che puote, in vita il serba.</l>
<l>E poi che l'arte sua più non vi puote,</l>
<l>Sfoga l'interno duol con queste note.</l>
</lg>
<lg type="ottava">
<l>Tu muori, ò mio dolcissimo Hiacinto,</l>
<l>E questo doloroso pugno è stato,</l>
<l>Che t'ha su'l fior de' più begli anni estinto,</l>
<l>E de l'età prescritta à l'huom fraudato.</l>
<l>Io miro il volto tuo di sangue tinto,</l>
<l>E piango la tua morte, e 'l mio peccato.</l>
<l>Nel sangue, che 'l bel volto irriga, e verga,</l>
<l>Il mio dolore, e 'l mio delitto alberga.</l>
</lg>
<lg type="ottava">
<l>Convien, ch'al pugno mio crudel si scriva</l>
<l>La tua infelice accelerata morte:</l>
<l>La destra mia la tua bell'alma ha priva</l>
<l>Del corpo, che s'havea fatto consorte.</l>
<l>La colpa è mia: quel mal da me deriva,</l>
<l>Ch'à dolci lumi tuoi chius' hà le porte.</l>
<l>Se colpa si può dir d'un fido core,</l>
<l>Che gioca per ischerzo, e per amore.</l>
</lg>
<lg type="ottava">
<l>Potessi almen cangiar la sorte teco,</l>
<l>E de la vita mia render te donno.</l>
<l>Ó almen potessi anch' io per sempre cieco</l>
<l>Farmi, e restar nel sempiterno sonno.</l>
<l>Hor poi, che i fati l'immortal, ch'è meco,</l>
<l>Con tutto il lor poter tor non mi ponno;</l>
<l>Meco sempre sarai, ne la mia lingua</l>
<l>Mai non verrà, che 'l tuo nome s'estingua.</l>
</lg>
<lg type="ottava">
<l>Quando la lira mia sarà tentata</l>
<l>Da l'impeciato crin, che sta sù l'arco,</l>
<l>La tua doppia beltà sarà lodata</l>
<l>Da' versi di colui, che ti fe incarco.</l>
<l>Ne mai la lingua mia ti sarà ingrata,</l>
<l>Ne sarà il verso mio ristretto, e parco,</l>
<l>Ma con le canne liberali, e pronte,</l>
<l>Darà il miglior liquor, c'habbia il suo fonte.</l>
</lg>
<lg type="ottava">
<l>E s'io co'l suon de l'arbore, e co'l canto</l>
<l>Spiegherò le tue lodi, e la mia doglia;</l>
<l>Tu fatto un fiore il mio seguirai pianto</l>
<l>Con quel, che scritto fia ne la tua foglia.</l>
<l>Quel tempo verrà anchor, che 'l carnal manto</l>
<l>Perdendo prenderà la stessa spoglia</l>
<l>Quel forte Aiace, e 'l fior mostrerà scritto</l>
<l>Il suo nome, il tuo pianto, e 'l mio delitto.</l>
</lg>
<lg type="ottava">
<l>Mentre con queste note aperte, e vere</l>
<l>Apollo il suo dolor sfoga, e rimembra,</l>
<l>S'allargan le pareti oscure, e nere,</l>
<l>E fan, che 'l gioco un gran giardin rassembra.</l>
<l>Fanno à le mura l'edere spalliere,</l>
<l>Già su l'herba ha il garzon l'estinte membra.</l>
<l>Le travi, e i travicelli insieme uniti</l>
<l>Si forman olmi, e pergolati, e viti.</l>
</lg>
<lg type="ottava">
<l>La rete, ch'à traverso era sospesa, </l>
<l>Sopra la qual dovea passar la palla,</l>
<l>Simile à quella vien, che 'l ragno ha tesa,</l>
<l>Per prendervi la mosca, ò la farfalla.</l>
<l>La terra, c'havea rossa il sangue resa,</l>
<l>Che reggea sopra lei la morta spalla,</l>
<l>Ingravida del sangue il proprio chiostro,</l>
<l>Poi parturisce un fior di minio, e d'ostro.</l>
</lg>
<lg type="ottava">
<l>Il corpo, e lo splendor del suo bel viso</l>
<l>Tutto entra in quel bel fior simile al giglio,</l>
<l>Ma resta in questo sol da lui diviso,</l>
<l>Ch'egli è candido fior, questo è vermiglio.</l>
<l>Prima, che torni Apollo al paradiso,</l>
<l>China verso il bel fior la mano, e 'l ciglio,</l>
<l>E ne le foglie sue purpuree, e vive</l>
<l>Il dolor di Hiacinto, e 'l suo discrive.</l>
</lg>
<lg type="ottava">
<l>Scrisse, hia, nel fior de la novella pianta,</l>
<l>Nota, ch'è lagrimevole, e funesta.</l>
<l>Non se'n vergogna Sparta, anzi se'n vanta,</l>
<l>Ch'ogni anno la sua solenne festa.</l>
<l>La quale il nome suo con pompa canta,</l>
<l>E 'l nome di Hiacinthia anchor le resta,</l>
<l>Dove nel rinovar la sua memoria</l>
<l>Del fanciullo, e del fior si vanta, e gloria.</l>
</lg>
<lg type="ottava">
<l>De lo splendor, ch'à l'huom nel volto alberga,</l>
<l>Quando à sentir comincia il primo amore,</l>
<l>Che fa, che l'alma, e l' intelletto s'erga</l>
<l>À la prima cagion d'ogni splendore,</l>
<l>Nacque sovente una leggiadra verga,</l>
<l>Che partorì qualche mirabil fiore;</l>
<l>E gloriar del bel fanciul fè il loco</l>
<l>Materno, e ne fa fè Hiacinto, e Croco.</l>
</lg>
<lg type="ottava">
<l>Ma quando voi chiedeste altere piante,</l>
<l>Che chinate al mio dir l'avida fronda,</l>
<l>Come di Cipro l' isola si vante</l>
<l>D'haver là, dove di metallo abonda,</l>
<l>Produtte quelle, che spregiar le sante</l>
<l>Leggi de la lor Dea bella gioconda,</l>
<l>Propetide nomate da parenti,</l>
<l>À voi risponderia con questi accenti.</l>
</lg>
<lg type="ottava">
<l>lo non mi glorio già, qual lo Spartano</l>
<l>Fa de la nova pianta unica, e bella,</l>
<l>D'haver vestito del sembiante humano</l>
<l>La schiera, che Propetida s'appella.</l>
<l>E se amate, ch'io faccia aperto, e piano</l>
<l>Con più distesa, et utile favella,</l>
<l>Come di lor mi glorij, e mi compiaccia,</l>
<l>Queste vere parole udir vi piaccia.</l>
</lg>
<lg type="ottava">
<l>Io mi soglio lodar, non altramente</l>
<l>D'haver vestito il volto humano à loro,</l>
<l>Di quel, ch'io fò de la Cerasta gente,</l>
<l>C'havea cornuto il capo, come il toro.</l>
<l>E sì perversa, et empia hebbe la mente,</l>
<l>Che nel sacrare al Re del sommo choro,</l>
<l>Spargean sopra l'altar santo, e divino</l>
<l>Il sangue del non cauto peregrino.</l>
</lg>
<lg type="ottava">
<l>Ogn'un, c'havesse visto il sangue sparso</l>
<l>Sopra l'altar dinanzi al loro hostello,</l>
<l>Creduto havria, che quivi ucciso, et arso</l>
<l>Havessero monton, capro, ò vitello.</l>
<l>Che d'ogni peregrin quivi comparso</l>
<l>Facean sopra l'altar strage, e macello.</l>
<l>E fer tanto sdegnar la Cipria Dea,</l>
<l>Ch'abbandonar la sua patria volea.</l>
</lg>
<lg type="ottava">
<l>Ma poi mossa à pietà del suo bel nido</l>
<l>Disse, che colpa n' ha la patria terra?</l>
<l>Se questo iniquo stuol cornuto, e infido</l>
<l>L'alma del peregrin manda sotterra;</l>
<l>Meglio è dar bando lor da questo lido,</l>
<l>Ó mandar sopra lor l'ultima guerra,</l>
<l>Ó dar loro altra pena, e sia di sorte,</l>
<l>Che in mezzo stia del bando, e de la morte.</l>
</lg>
<lg type="ottava">
<l>E qual pena esser può quella, che chiede</l>
<l>Il loro error, se non quella si acerba;</l>
<l>Che fà, che l'huom à peggior forma cede,</l>
<l>Se ben non gli dà bando, e 'n vita il serba?</l>
<l>Mentre pensa qual dar, la fronte vede</l>
<l>Di due curvate corna empia, e superba;</l>
<l>E dice, è ben, ch'anchor cornuta reste.</l>
<l>E fà, ch'ognun d'un bue prende la veste.</l>
</lg>
<lg type="ottava">
<l>Si che de le Propetide quel vanto,</l>
<l>Che di costor mi diedi, io dar mi posso,</l>
<l>Che 'l celeste favor disprezzar tanto,</l>
<l>Che se ben vider quei con altro dosso,</l>
<l>Negar quella esser Dea del regno santo,</l>
<l>Che cangiò loro il pel, la carne, e l'osso.</l>
<l>Ma ben l'inique, incredule, et oscene</l>
<l>N'hebber da lei le meritate pene.</l>
</lg>
<lg type="ottava">
<l>Sdegnata l'alma Dea le fe si stolte,</l>
<l>Che de la lor beltà superbe, e vane,</l>
<l>Tratte le vesti intorno al corpo avolte,</l>
<l>Prima ignude mostrar le membra humane:</l>
<l>Poi rendè lor la mente, e in se raccolte</l>
<l>Restar per lo stupor di novo insane.</l>
<l>E poi che lo stupor vide si intenso,</l>
<l>Le fe stupidi sassi, e fuor del senso.</l>
</lg>
<lg type="ottava">
<l>Hor questo havrebbe l' isola risposto</l>
<l>À voi, cui volgo il mio fedele aviso;</l>
<l>Volendo dir, che 'l bel, che stà riposto</l>
<l>Nel volto di Hiacinto, e di Narciso,</l>
<l>Novo fiore, et honor nel mondo ha posto;</l>
<l>Ma quel bel, che le donne hanno nel viso,</l>
<l>Ha seco tanto male, e tanto inganno,</l>
<l>Che non apporta al mondo altro, che danno.</l>
</lg>
<lg type="ottava">
<l>È forse poco mal, se l'huom dispone</l>
<l>À viver l'età sua senza consorte ?</l>
<l>Ne cadder molti in questa opinione,</l>
<l>Vedendo una impudentia di tal sorte.</l>
<l>Fra quali il primo fu Pigmalione,</l>
<l>Che sofferta piuttosto havria la morte,</l>
<l>Che prender moglie, quando senza veste</l>
<l>Le vide andare infami, e dishoneste.</l>
</lg>
<lg type="ottava">
<l>Scultor Pigmalione era eccellente,</l>
<l>Se bene in Cipro havea la regia sede.</l>
<l>Hor come vide quell'atto impudente,</l>
<l>Non potè ne le donne haver più fede.</l>
<l>E scacciato Himeneo da la sua mente,</l>
<l>À la sua gran virtù si volse, e diede.</l>
<l>E fe statue sì degne, e con tant'arte,</l>
<l>Che fè stupire il mondo in ogni parte.</l>
</lg>
<lg type="ottava">
<l>Gran gloria è di quel Re, ch'oltre al governo</l>
<l>Ha di qualche virtù l'animo acceso.</l>
<l>Non dico già, c'habbia il suo officio à scherno,</l>
<l>E che ponga in oblio lo scettro, e 'l peso;</l>
<l>Ma nel ritrarsi al suo luogo più interno,</l>
<l>Data audienza, e 'l suo consiglio inteso,</l>
<l>Da giusto fa, s'à l'otio non intende,</l>
<l>Ma in essercitio degno il tempo spende.</l>
</lg>
<lg type="ottava">
<l>Nel tempio de la moglie di Vulcano</l>
<l>Posta una statua fu pochi anni avante,</l>
<l>Da dotta fatta, e risoluta mano</l>
<l>Di dente in un composto d'Elefante.</l>
<l>Il cui raro artificio, e più c'humano</l>
<l>Mostrava d'una vergine il sembiante,</l>
<l>E potè tanto in lei l'humana cura,</l>
<l>Che fu da l'arte vinta la natura.</l>
</lg>
<lg type="ottava">
<l>Stupir vedendo il gran Ciprio scultore</l>
<l>Ciascun, ch' ivi venia d'ogni altro regno,</l>
<l>De la rara beltà, de lo splendore</l>
<l>Di quel bel simulacro illustre, e degno,</l>
<l>Ad un'altera impresa accinse il core,</l>
<l>E di voler passar pensò quel segno.</l>
<l>Per far la fama sua volar più chiara,</l>
<l>Ei far pensò una vergine più rara.</l>
</lg>
<lg type="ottava">
<l>E volendo avanzar quella immortale</l>
<l>Opra, che tutto 'l mondo unica appella,</l>
<l>Vi pose tanto studio, e la fè tale,</l>
<l>Che non si vide mai cosa più bella.</l>
<l>Ne solamente potea dirsi eguale</l>
<l>À l'altra sì mirabile donzella;</l>
<l>Ma fatto il paragon, stupir fe ogni alma,</l>
<l>E da tutti la nova hebbe la palma.</l>
</lg>
<lg type="ottava">
<l>Quando il contento Re lodar la scorge</l>
<l>Dal giudicio d'ogni huom più saggio, e intero,</l>
<l>E del grido del popolo s'accorge,</l>
<l>Che non adula al Re, ma dice il vero;</l>
<l>L'occhio poi fiso à contemplarla porge,</l>
<l>E loda, e ammira il suo bel magistero,</l>
<l>Poi la fa por nel suo proprio ricetto,</l>
<l>Per farla à gli occhi suoi più spesso obbietto.</l>
</lg>
<lg type="ottava">
<l>Non può gli occhi levar di quella imago,</l>
<l>Che vergine si degna rappresenta,</l>
<l>E de la sua beltà talmente è vago,</l>
<l>Che vi tien tutto 'l dì la luce intenta.</l>
<l>Loda l'aspetto suo leggiadro, e vago,</l>
<l>Che par, c'habbia lo spirto, e, che senta;</l>
<l>E ch'ami alzare il volto, ò 'l ciglio almeno,</l>
<l>Ma 'l virginal timor la tenga in freno.</l>
</lg>
<lg type="ottava">
<l>Dentro vi stà talmente ascosa l'arte,</l>
<l>Che l'ha per viva ogni occhio, che la mira.</l>
<l>Et ei le và cercando à parte à parte,</l>
<l>E men che trova l'arte, più l'ammira.</l>
<l>Conosce tanto bella ogni sua parte,</l>
<l>Che già n'arde d'amore, e ne sospira,</l>
<l>E mentre a l'alme vive il suo cor nega,</l>
<l>Morta, e finta bellezza il suo cor lega.</l>
</lg>
<lg type="ottava">
<l>Mentre viva gli par, tende la mano,</l>
<l>E vuol co'l dito esperienza farne,</l>
<l>E come habbia à sentir, tocca pian piano,</l>
<l>Ché non le vuol far livida la carne.</l>
<l>E se ben non gli par poi corpo humano,</l>
<l>Non però vuol certo giudicio darne.</l>
<l>La bacia, le favella, e poi si duole,</l>
<l>Che non può trar da lei baci, e parole.</l>
</lg>
<lg type="ottava">
<l>Le fa mille carezze, e le da lode,</l>
<l>Stà però sol, ne vuole esser veduto;</l>
<l>E di palparla, e di adornarla gode,</l>
<l>Sol v'entra, s'ei gli accenna, un fido muto.</l>
<l>Un muto,che non parla, e, che non ode,</l>
<l>Ma ben servente accorto, et aveduto.</l>
<l>E quando il Re gli accenna, che stia cheto,</l>
<l>Non palesa co'l cenno il suo secreto.</l>
</lg>
<lg type="ottava">
<l>Le porta di quei don vaghi, e gentili,</l>
<l>Che sogliono esser grati à le donzelle,</l>
<l>Piccioli augelli, e fiori, ambre, e monili,</l>
<l>E conche, e pietre pretiose, e belle.</l>
<l>Di gemme i diti schietti orna, e sottili,</l>
<l>E le cangia ogni dì gonne novelle.</l>
<l>Di perla oriental l'orna l'orecchia,</l>
<l>E poi nel volto suo s'affisa, e specchia.</l>
</lg>
<lg type="ottava">
<l>Miratola poi ben fiso, et intento,</l>
<l>E datole ogni lode alta, e gioiosa,</l>
<l>Fere l'orecchie sue con questo accento.</l>
<l>Se ben pensai di viver senza sposa,</l>
<l>Quando piacesse al ciel farmi contento</l>
<l>D'una donna si bella, e gratiosa,</l>
<l>Qual'è l'eburnea tua bellezza, e spoglia,</l>
<l>Cangierei per tuo amor pensiero, e voglia.</l>
</lg>
<lg type="ottava">
<l>Che quando già fermai ne la mia mente</l>
<l>Di non voler compagna entro al mio letto,</l>
<l>Fu per quell'atto osceno, et impudente,</l>
<l>Ch'io vidi far nel mio regal cospetto.</l>
<l>Ma l'alma vista tua casta, e prudente</l>
<l>Promette honor, bontà, pace, e diletto.</l>
<l>Promette il volto tuo grato, e giocondo</l>
<l>Quanto di gioia, e ben può dare il mondo.</l>
</lg>
<lg type="ottava">
<l>Ma tu del letto mio sarai consorte,</l>
<l>S'io di tanta beltà però son degno.</l>
<l>Te vò compagna far de la mia sorte,</l>
<l>Non sol del letto mio, ma del mio regno.</l>
<l>Tosto, che splender fa l'eterna corte</l>
<l>Ne l'alto cielo ogni stellato segno,</l>
<l>Spoglia la sposa, e ne le ricche piume</l>
<l>La pon, qual fosse viva, e spegne il lume.</l>
</lg>
<lg type="ottava">
<l>Così nel letto suo locolla, e tenne</l>
<l>Da questo tempo in poi passato il giorno,</l>
<l>Fin che quel dì sempre honorato venne,</l>
<l>Ch'unir fa il regno Ciprio d'ogn' intorno,</l>
<l>Con pompa à venerar ricca, e solenne</l>
<l>Nel tempio santo alteramente adorno</l>
<l>La Dea, ch'in Cipro tien la propria sede,</l>
<l>In cui l'isola tutta ha maggior fede.</l>
</lg>
<lg type="ottava">
<l>La scure fra le corna ornate d'oro</l>
<l>Lasciato havea cader l'aspra percossa,</l>
<l>E in varij luoghi ucciso il bianco toro,</l>
<l>Il sangue fatto havea la terra rossa.</l>
<l>E su gli altari sacri al santo choro</l>
<l>Il foco alta la fiamma havea già mossa,</l>
<l>Et in honor de' sempiterni Dei</l>
<l>Facea salir al ciel gli odor Sabei.</l>
</lg>
<lg type="ottava">
<l>Quando Pigmalion devoto, e fido,</l>
<l>Che con gran pompa era venuto al tempio,</l>
<l>Ver la Dea mosse il taciturno grido;</l>
<l>Habbi pietà del mio tropp'aspro scempio,</l>
<l>E d'una sposa il mio letto fa nido,</l>
<l>Che da l'avorio mio prenda l'essempio,</l>
<l>(Non osò dir, la statua eburnea aviva)</l>
<l>Si ch'io la goda poi consorte, e viva.</l>
</lg>
<lg type="ottava">
<l>La Dea, che lieta à le sue feste apparse,</l>
<l>Spiegato ch'al suo voto egli hebbe il velo,</l>
<l>Fè, che tre volte in aere una fiamma arse,</l>
<l>Et inalzar l'acuta punta al cielo,</l>
<l>Per dare augurio à lui, che non fien scarse</l>
<l>Le man veneree al suo pietoso zelo.</l>
<l>Torna ei del buono augurio à casa lieto</l>
<l>Per goder l'amor suo chiuso, e secreto.</l>
</lg>
<lg type="ottava">
<l>Se bene è anchor di giorno, entra nel letto,</l>
<l>E spera, et ha l'amato avorio à canto.</l>
<l>Bacia l'amata bocca, e tocca il petto,</l>
<l>E gliela par sentir tepida alquanto.</l>
<l>Prova di novo, e con maggior diletto</l>
<l>Men duro, e più carnal le sente il manto:</l>
<l>E mentre bene anchor creder no'l puote,</l>
<l>Sente, che 'l petto il polso alza, e percuote.</l>
</lg>
<lg type="ottava">
<l>Come se preme alcun la cera dura,</l>
<l>L'ammolla con le dita, e la riscalda,</l>
<l>E per poter donarle ogni figura,</l>
<l>Viene ogn'hor più trattabile, e men salda:</l>
<l>Cosi premendola ei, cangia natura</l>
<l>La statua, e vien più morbida, e più calda.</l>
<l>Ei sta pur stupefatto, e tenta, e prova,</l>
<l>Tanto, che viva al fin la scorge, e trova.</l>
</lg>
<lg type="ottava">
<l>Move allhor lieto il Re l'alte parole,</l>
<l>Ringratia la sua Dea con santa mente:</l>
<l>E mentre viva anchor baciar la vuole,</l>
<l>La vergine vien rossa, e no'l consente.</l>
<l>Alza ella il lume al lume, e scorge il Sole,</l>
<l>E la stanza apparata, e risplendente.</l>
<l>E co'l dì, che mai più non vide avante,</l>
<l>Vede nel letto star l'acceso amante.</l>
</lg>
<lg type="ottava">
<l>Il Re la sposa, e poi seco soggiorna,</l>
<l>E v'è con Himeneo la Cipria Dea.</l>
<l>Nove volte rifè Delia le corna,</l>
<l>Dal dì solenne, e pio di Citherea,</l>
<l>Quand'ella mandò fuor bella, et adorna</l>
<l>La prole, che nel sen matura havea.</l>
<l>Pafo il figliuol nomar, ch'al giorno venne,</l>
<l>Da cui tal nome poi l'isola ottenne.</l>
</lg>
<lg type="ottava">
<l>Di Pafo nacque Cinira; e beato</l>
<l>Potuto si saria nomare al mondo,</l>
<l>Se fosse senza prole in terra stato,</l>
<l>Fin' al passar del suo viver secondo.</l>
<l>Ó desir empio, ò fato scelerato,</l>
<l>Ó mal del regno uscito atro, e profondo.</l>
<l>Da me padri, e fanciulli, ite lontano,</l>
<l>E fuggite il mio canto empio, e profano.</l>
</lg>
<lg type="ottava">
<l>E se le vostre orecchie attente alletta</l>
<l>Quel canto, ch'hor quest'aere sveglia, e fiede,</l>
<l>Gustate l'harmonia, che vi diletta,</l>
<l>Ma non prestate à lei punto di fede.</l>
<l>Se pur credete il mal, l'aspra vendetta</l>
<l>Crediate anchor del radicato piede.</l>
<l>Benche duro mi par, che 'l Tracio clima</l>
<l>Creda quel, c'hor per dire è la mia rima.</l>
</lg>
<lg type="ottava">
<l>Ó quanto il nostro regno io lodo, e beo,</l>
<l>E m'allegro con lui, poi ch'è discosto</l>
<l>Da quel, che generò spirto si reo,</l>
<l>E da quel, dove fu in un tronco posto.</l>
<l>Il regno felicissimo Sabeo</l>
<l>Sia pur ricco d'amomo, incenso, e costo.</l>
<l>Ho poca invidia al suo stato felice,</l>
<l>Poi che pianta si ria fa radice.</l>
</lg>
<lg type="ottava">
<l>Di Cinira già Mirra nacque, e crebbe;</l>
<l>E de le donne amabili, e leggiadre</l>
<l>Di quell'età la palma à lei si debbe;</l>
<l>Ma il dirò pur, l'amor l'arse del padre.</l>
<l>E bramò haver di lui la prole, e l'hebbe,</l>
<l>E fu del suo figliuol sorella, e madre.</l>
<l>Ó scelerata putta, e qual facella</l>
<l>Accese entro al tuo cor fiamma si fella?</l>
</lg>
<lg type="ottava">
<l>Scusa il figliuol di Venere i suoi strali</l>
<l>Da si nefando, e furioso affetto;</l>
<l>E nega, che fra gli huomini mortali</l>
<l>Facesse il fuoco suo mai tale effetto.</l>
<l>Dunque lasciar le parti atre infernali</l>
<l>Tesifone, Megera, overo Aletto;</l>
<l>E con la face iniqua de l'inferno</l>
<l>T'accese di tal foco il core interno.</l>
</lg>
<lg type="ottava">
<l>Quel, che porta odio al padre, un grand'errore</l>
<l>Commette, e appresso ognun di biasmo è degno:</l>
<l>Ma s'una n'arde di lascivo amore,</l>
<l>Infame merta ogni castigo, e sdegno.</l>
<l>Di tanti Re propinqui hai preso il core,</l>
<l>Che t'aman sposa haver nel lor bel regno;</l>
<l>Non vò levar de gli huomini nessuno,</l>
<l>Eleggi quel, che vuoi, sol ne lascia uno.</l>
</lg>
<lg type="ottava">
<l>Se ben l'accesa figlia aperto approva,</l>
<l>Ch'è troppo osceno, e rio l'ardor, che sente;</l>
<l>Non però può, se ben si sforza, e prova,</l>
<l>De l'ingiusto desio sgravar la mente.</l>
<l>Lassa (dicea) che fiamma iniqua, e nova</l>
<l>M'accende de l'amor del mio parente?</l>
<l>Perche l'amor non lascio infame, e fello,</l>
<l>E non amo un più giovane, e più bello?</l>
</lg>
<lg type="ottava">
<l>Ma qual sarà più bel, se 'l padre mio</l>
<l>Mi par sopra ogn'altr'huom più bello, e adorno?</l>
<l>Deh sommi Dei, si indegno affetto, e rio</l>
<l>Da me scacciate, e tanta infamia, e scorno.</l>
<l>Deh paterna pietà, spegni il desio,</l>
<l>Ch'enorme, e non fedel fa in me soggiorno.</l>
<l>S'enorme è quel desio, che 'l padre brama</l>
<l>Veder maggior d'ogni huom, perchè più l'ama.</l>
</lg>
<lg type="ottava">
<l>E se ben bramo haverne quel contento,</l>
<l>Che si suol trar da l'amoroso invito;</l>
<l>Che vi sia dentro error già non consento</l>
<l>Dapoi, che 'l natural seguo appetito.</l>
<l>E bene è natural, se ne l'armento</l>
<l>La figlia al padre suo si fa marito.</l>
<l>Si gode il genitor la sua vitella,</l>
<l>Come la vede andar matura, e bella.</l>
</lg>
<lg type="ottava">
<l>La figlia del montone, e del cavallo</l>
<l>Si sente havere il sen grave del seme,</l>
<l>Del quale ella già nacque: e 'l veltro, e 'l gallo</l>
<l>À le proprie figliuole il dosso preme.</l>
<l>Se ne gli altri animai non s'hà per fallo,</l>
<l>Se 'l naturale amor gli lega insieme;</l>
<l>Ond'è, ch'è error ne l'huom, che meglio intende,</l>
<l>S'al natural desio cede, e s'arrende ?</l>
</lg>
<lg type="ottava">
<l>Felice ogni animal, cui vien permesso</l>
<l>D'sar la natural lor propria legge,</l>
<l>Poi che 'l nemico popol di se stesso</l>
<l>Con maligni decreti no'l corregge.</l>
<l>Quel, che da la natura vien concesso</l>
<l>À gli augelli, à gli armenti, et à le gregge,</l>
<l>Di torsi à modo lor marito, e moglie,</l>
<l>Da l'odiose leggi à l'huom si toglie.</l>
</lg>
<lg type="ottava">
<l>Si legge pur, che son nel mondo genti,</l>
<l>Le quai del matrimonio non han cura.</l>
<l>Si congiungon le figlie co' parenti ,</l>
<l>E non fan torto al don de la natura.</l>
<l>Quanto son più di noi saggi, e prudenti</l>
<l>À non si por da lor legge si dura,</l>
<l>Che fa il connubio lor, ch'à noi si vieta,</l>
<l>Per raddoppiato amor crescer la pieta.</l>
</lg>
<lg type="ottava">
<l>Misera mè, perchè non venni al mondo</l>
<l>In quella parte, ove non è contesa</l>
<l>La copula à la vergine, secondo</l>
<l>Le persuade à far la voglia accesa.</l>
<l>Hor s'io non vengo al fin dolce, e giocondo,</l>
<l>Dal loco, e da la sorte io sono offesa.</l>
<l>Ó folle, quale è il fin, che speri, e brami,</l>
<l>Scaccia pur via da te le voglie infami.</l>
</lg>
<lg type="ottava">
<l>D'essere amato è veramente degno,</l>
<l>Ma come padre, e d'amor santo, e pio.</l>
<l>E s'ei non fosse al mio mortal sostegno</l>
<l>Padre, potrei dar luogo al mio desio.</l>
<l>Hor poi, ch'egli il mortal diemmi, e l'ingegno,</l>
<l>Per esser mio, far più no'l posso mio.</l>
<l>Di lui (s'ei d'altrui fosse) havrei ben copia,</l>
<l>Ma l'abondanza in me genera inopia.</l>
</lg>
<lg type="ottava">
<l>Meglio è lontano andar da questo lido,</l>
<l>Per fuggir tanto obbrobrioso errore;</l>
<l>Ma l' illecito dardo di Cupido</l>
<l>Arresta in questa patria il dubbio core.</l>
<l>Che se tutte le gratie in lui fan nido,</l>
<l>Vuol, ch'ogni dì contempli il suo splendore,</l>
<l>Ch'io parli, tocchi, e baci il caro amante,</l>
<l>Poi che non mi stà ben sperar più avante.</l>
</lg>
<lg type="ottava">
<l>Come sperar più avante, empia donzella?</l>
<l>Che desiderio è il tuo? non pensi, come</l>
<l>S'adempi la tua mente ingiusta, e fella ?</l>
<l>Confonderai co'l parentato il nome?</l>
<l>Vuoi tu de la tua figlia esser sorella?</l>
<l>Vuoi, che germana il tuo figliuol ti nome?</l>
<l>Pellice ti vuoi far de la tua madre?</l>
<l>E innamorata adultera del padre?</l>
</lg>
<lg type="ottava">
<l>Non vuoi temer le Dee crinite, e truci</l>
<l>De' serpi, che lasciato han già l'inferno.</l>
<l>E con le faci, e con le crude luci</l>
<l>Veggon l'indegno tuo furore interno.</l>
<l>Gli essempi santi altrui prendi per duci,</l>
<l>Mentre anchor senza errore è il corpo esterno.</l>
<l>E non volere il natural desio</l>
<l>Macchiar con un contento ingiusto, e rio.</l>
</lg>
<lg type="ottava">
<l>Horsu poniam, che tu vogli macchiarlo,</l>
<l>E far l'error; la cosa in se te'l vieta.</l>
<l>Ch'egli, che sà il dover, vorrà servarlo,</l>
<l>Rispetto havendo à la paterna pieta.</l>
<l>Ó s'io potessi à miei voti placarlo,</l>
<l>Qual sarebbe di me donna più lieta?</l>
<l>Non havrei da portare invidia altrui,</l>
<l>Se 'l medesmo furor prendesse lui.</l>
</lg>
<lg type="ottava">
<l>Cinira intanto ricco di partiti</l>
<l>Chiama la figlia, e mostrale una lista,</l>
<l>Là dove scritti havea molti mariti,</l>
<l>C'havean la sua beltà lodata, e vista.</l>
<l>Le dice, che si giunga, e si mariti,</l>
<l>E che contenti l'animo, e la vista.</l>
<l>Tace ella, et alza gli occhi al padre intanto,</l>
<l>Indi ardendo gl'inchina, e piove il pianto.</l>
</lg>
<lg type="ottava">
<l>Che l'habbia, il padre suo fido si crede,</l>
<l>Il timor virginale il pianto sciolto.</l>
<l>L'asciuga il viso, e con paterna fede</l>
<l>D'un dolce bacio le contenta il volto.</l>
<l>Poi di quel, ch'ameria, marito chiede.</l>
<l>Dice ella, un n'amerei, che in se raccolto</l>
<l>Havesse in tutti i merti, e pregi suoi</l>
<l>L'alto regio splendor, c'havete voi.</l>
</lg>
<lg type="ottava">
<l>Cinira allhor de la risposta accorta</l>
<l>Loda la figlia, e nel suo cor ne gode.</l>
<l>Con queste note pie dapoi l'essorta.</l>
<l>Se brami haver nel mondo eterna lode,</l>
<l>Tal riverentia sempre al padre porta,</l>
<l>E lascia, ch'à lo sposo egli t'annode;</l>
<l>C'havendo l'occhio à tua santa honestade</l>
<l>Sposo non ti darà, che non t'aggrade.</l>
</lg>
<lg type="ottava">
<l>Quando sente parlar l'empia donzella</l>
<l>Della santa honestate, abbassa gli occhi,</l>
<l>Sapendo la sua mente infame, e fella,</l>
<l>E gli empi ardori suoi nefandi, e sciocchi.</l>
<l>Il padre, ch'abbassar la luce bella</l>
<l>Vede, tien, che vergogna il cor le tocchi:</l>
<l>Et infinita gioia entro al cor piglia,</l>
<l>D'haver si santa, e si lodata figlia.</l>
</lg>
<lg type="ottava">
<l>Le stelle prima apparse in oriente</l>
<l>Eran di già salite à mezzo il cielo,</l>
<l>E 'l sonno possedea l'humana mente</l>
<l>Havendo à tutti gli occhi opposto il velo.</l>
<l>Vegghiava sol la vergine imprudente</l>
<l>Desta dal duol del furioso zelo;</l>
<l>Che brama, e teme, e di tentare agogna,</l>
<l>Ne sa trovar, che far per la vergogna.</l>
</lg>
<lg type="ottava">
<l>Qual se la quercia annosa altera, e grossa</l>
<l>Ferita il piè da gl'inimici ferri,</l>
<l>Prima, che senta l'ultima percossa,</l>
<l>Stà in dubbio da qual parte i rami atterri;</l>
<l>Temon la grave sua ruina, e possa</l>
<l>Quei, c'ha d'intorno à lei propinqui cerri;</l>
<l>Al fin da quella parte, ond'ha piu pondo,</l>
<l>Lascia cader l'altera cima al fondo:</l>
</lg>
<lg type="ottava">
<l>Tale il ferito cor de la fanciulla</l>
<l>Hor spiega ver la tema, hor ver la speme,</l>
<l>Et hora il rio pensiero, hor l'altro annulla,</l>
<l>E questo, e quel la sua ruina teme.</l>
<l>Conchiude al fin, che ogni altra strada è nulla</l>
<l>Per salvar se da le sue pene estreme,</l>
<l>Se non la morte, e su l'ultima clade</l>
<l>Al fine il dubbio cor ruina, e cade.</l>
</lg>
<lg type="ottava">
<l>Disposta di morir prende la cinta,</l>
<l>Indi il misero collo intorno allaccia,</l>
<l>E sopra un seggio da la furia spinta</l>
<l>Monta, e verso d'un legno alza le braccia.</l>
<l>Hor mentre render vuol la trave avinta,</l>
<l>La propinqua nutrice il sonno scaccia,</l>
<l>Ch'ode Cinira, Vale, ahi cruda sorte</l>
<l>Intendi hor la cagion de la mia morte.</l>
</lg>
<lg type="ottava">
<l>Dorme vicino à lei la balia accorta,</l>
<l>Tal, ch'udendo il romor dal letto sorge:</l>
<l>Ma poi che l'infelice apre la porta,</l>
<l>E quel, che brama far la figlia, scorge;</l>
<l>Vien la guancia senil più trista, e smorta;</l>
<l>Pur saggia à tempo à lei soccorso porge.</l>
<l>Manda la fascia in mille pezzi, e poi</l>
<l>Si batte, e graffia, e chier, che mal l'annoi.</l>
</lg>
<lg type="ottava">
<l>Come ha la mesta figlia al laccio tolta,</l>
<l>Si straccia, e fere, e duol; ma grida piano,</l>
<l>E cerca qual dolor la fè sì stolta,</l>
<l>Che dovesse tor l'alma al corpo humano.</l>
<l>Si stà muta la vergine, et ascolta,</l>
<l>E guarda in terra, e duolsi de la mano,</l>
<l>Che tolse il laccio al circondato collo,</l>
<l>E non le lasciò dar l'ultimo crollo.</l>
</lg>
<lg type="ottava">
<l>Stà la vecchia ostinata, e la fanciulla:</l>
<l>L'una non vuol parlar, l'altra la prega</l>
<l>Per i primi alimenti, e per la culla,</l>
<l>Che palesi il suo duol; ma non la piega.</l>
<l>Le dice; Figlia, ogni sospetto annulla,</l>
<l>Et à chi ti diè il latte, il fatto spiega.</l>
<l>Volge ella il lume altrove, e non la guarda,</l>
<l>E la risposta à lei nega, e ritarda.</l>
</lg>
<lg type="ottava">
<l>Soggiunge la nutrice, il duol confida,</l>
<l>Che ti fa in sì vil pregio haver la vita,</l>
<l>Che non sol ti sarà secreta, e fida,</l>
<l>Ma ti darò consiglio, e certa aita.</l>
<l>Ne puoi trovar la più sicura guida</l>
<l>Di quella madre pia, che t'ha nutrita;</l>
<l>Non sento l'età mia però sì lenta,</l>
<l>Che non ti possa anchor render contenta.</l>
</lg>
<lg type="ottava">
<l>Se furioso ardor l'alma ti piaga,</l>
<l>Si curerà con l'herba, e con l'incanto.</l>
<l>S'alcun t'affligge il cor con arte maga,</l>
<l>Io ti torrò con l'arte istessa il pianto.</l>
<l>Se del ciel l'ira è di vendetta vaga,</l>
<l>Placherò il ciel co'l sacrificio santo;</l>
<l>Sia qual si voglia il morbo, io non rifiuto</l>
<l>Di darti fido aviso, e certo aiuto.</l>
</lg>
<lg type="ottava">
<l>Salvo il regno veggiam, salvo l'honore</l>
<l>Da la malvagia sorte, e da nemici;</l>
<l>Tua madre ha sano il corpo, e lieto il core,</l>
<l>Tuo padre por si può fra i più felici.</l>
<l>Come il nome di padre ella dà fuore,</l>
<l>Rimembra à Mirra i suoi pianti infelici;</l>
<l>E come piace al troppo ardente affetto,</l>
<l>Manda un sospir dal più profondo petto.</l>
</lg>
<lg type="ottava">
<l>Sospition la vecchia anchor non prende</l>
<l>Del grande error, che in lei cagiona il male;</l>
<l>Ma ben dal caldo suo sospiro intende,</l>
<l>Ch'offeso ha il cor da l'amoroso strale.</l>
<l>E da prudente l'animo l'accende</l>
<l>À confessare il colpo aspro, e mortale:</l>
<l>E poi che il volto suo nel sen raccoglie,</l>
<l>Secca il pianto co'l vel, ma non gliel toglie.</l>
</lg>
<lg type="ottava">
<l>Da poi le torna à dir; Figlia io conosco,</l>
<l>Che t'ha piagato il cor l'aurato dardo,</l>
<l>E che l'ardor de l'amoroso tosco</l>
<l>Volle per sempre il Sol torre al tuo sguardo,</l>
<l>Quand' io tolsi la cinta al collo, e al bosco:</l>
<l>Hor poi che 'l braccio mio non giunse tardo,</l>
<l>Se l'ardor mi palesi, il qual ti preme,</l>
<l>Farò, ch'anchor godrai l'amata speme.</l>
</lg>
<lg type="ottava">
<l>Io porrò l'amor tuo ne le tue braccia,</l>
<l>Se mi dirai, qual fiamma il cor t'accenda:</l>
<l>Però nomarmi il giovane ti piaccia,</l>
<l>E lascia dopo, ch' io cura ne prenda.</l>
<l>Ch'à tuo piacer farò, che teco giaccia,</l>
<l>Senza, che 'l padre tuo nulla n'intenda.</l>
<l>Viene al nome del padre ella vermiglia,</l>
<l>E dal grembo senil la fuga piglia.</l>
</lg>
<lg type="ottava">
<l>Si fugge (à fin, che 'l suo rossor s'asconda)</l>
<l>Dal lungo prego, e dal senil cospetto</l>
<l>Verso le piume; e 'l pianto, che l'abonda,</l>
<l>Co'l viso volto in giù versa su'l letto.</l>
<l>La vecchia la molesta, che risponda,</l>
<l>Et ella dice; Ó torna al tuo ricetto,</l>
<l>Ó non cercar, perch'io la morte brame,</l>
<l>Perchè quel, che tu cerchi è vitio infame.</l>
</lg>
<lg type="ottava">
<l>Trema al capo senil la chioma bianca</l>
<l>Tosto, che sente infami esser gli affanni,</l>
<l>E l'una, e l'altra man debile, e stanca</l>
<l>Tende, che per l'horror trema, e per gli anni;</l>
<l>Chiede aiuto à le stelle, e poi non manca</l>
<l>Di ripregar, che spiani i propri danni,</l>
<l>E che non tenga più la cosa oscura,</l>
<l>Ma d'ogni cosa à lei lasci la cura.</l>
</lg>
<lg type="ottava">
<l>Hor la prega, hor minaccia, accio che vinta</l>
<l>Da l'un de due palesi il dubbio core.</l>
<l>E dice, che dira di quella cinta,</l>
<l>Con cui si volea tor l'aspro dolore;</l>
<l>Com'ella gliela vide al collo avinta,</l>
<l>E che ciò fu per dishonesto ardore:</l>
<l>Ma che si sforzerà (se 'l ver le dice)</l>
<l>Di farla à suo poter lieta, e felice.</l>
</lg>
<lg type="ottava">
<l>Leva ella il capo, e mentre à dir si sforza,</l>
<l>Di pianto bagna à la nutrice il seno.</l>
<l>Tre volte per parlare usa ogni forza,</l>
<l>E le vien il parlar tre volte meno.</l>
<l>Ma poi, che un poco il gran timore ammorza,</l>
<l>S'asconde gli occhi, e rompe al dire il freno.</l>
<l>Ben ha la madre mia felice sorte,</l>
<l>Che gode si pregiato, e bel consorte,</l>
</lg>
<lg type="ottava">
<l>Come à fatica à questo punto venne,</l>
<l>Con un sospiro ardente accrebbe il pianto:</l>
<l>Poi nel volto à la balia il volto tenne,</l>
<l>E del suo lagrimar le sparse il manto.</l>
<l>Senza ch' à la nutrice altro s' accenne,</l>
<l>Da le parole sue conosce, quanto</l>
<l>Profanamente il suo desio post' have,</l>
<l>E trema, e 'l bianco pel s' arriccia, e pave.</l>
</lg>
<lg type="ottava">
<l>E per torle dal cor l' infame affetto,</l>
<l>Le fè veder l' error del suo pensiero.</l>
<l>Pur tor no'l posso (disse ella) dal petto,</l>
<l>Se bene il tuo parlar conosco vero.</l>
<l>Ó ch' io seco godrò felice il letto,</l>
<l>Ó darò l' alma al regno afflitto, e nero.</l>
<l>Quando la vide disperata in tutto,</l>
<l>Così tor le cercò la vecchia il lutto.</l>
</lg>
<lg type="ottava">
<l>Non vò, che la beltà si tosto muoia,</l>
<l>Ch' io scorgo ne le tue membra leggiadre;</l>
<l>Vivi pur, tu godrai, (non ti dar noia)</l>
<l>L' amor del tuo (ma non osò dir padre)</l>
<l>E seco gusterai la stessa gioia,</l>
<l>Che nel generar te gustò tua madre.</l>
<l>Et acquistò, per sostenerla in piede,</l>
<l>La vecchia à se co'l giuramento fede.</l>
</lg>
<lg type="ottava">
<l>Era venuto il venerato giorno,</l>
<l>Nel qual solean le madri unirsi insieme</l>
<l>Nel santo de la Dea fertil soggiorno,</l>
<l>Ch' al mondo apporta il più pregiato seme.</l>
<l>Dove à l' altar più de l' usato adorno</l>
<l>Per ben fondar la necessaria speme,</l>
<l>Dovean liete portar candide panno</l>
<l>Le spighe, ch' allegrar fer prima l' anno.</l>
</lg>
<lg type="ottava">
<l>Dovea l' illustre Dio, ch' al lume è scorta,</l>
<l>Mostrarsi nove volte in oriente,</l>
<l>E dovea lasciar l' aria oscura, e morta</l>
<l>Notti altrettante ascoso in occidente</l>
<l>Pria che la pompa, che le spighe porta,</l>
<l>Finisse de la Dea santa, e clemente.</l>
<l>E in tanto il letto, e l' amoroso invito</l>
<l>Fuggir dovean del cupido marito.</l>
</lg>
<lg type="ottava">
<l>Fra l' altre madri, che l' officio santo</l>
<l>Seguian de l' alma Dea devota, e fida,</l>
<l>Gia la moglie del Re co'l più bel manto,</l>
<l>Come di tutte lor regina, e guida.</l>
<l>E 'l genitor de la fanciulla intanto</l>
<l>Dentro à le piume vedovo s'annida,</l>
<l>E porge occasione à la nutrice</l>
<l>Di render del suo amor Mirra felice.</l>
</lg>
<lg type="ottava">
<l>Dice una sera al Re caldo dal vino,</l>
<l>Per quel, ch'ella conobbe à la favella;</l>
<l>Che la felicità del suo domino</l>
<l>Vuol porgli in braccio una gentil donzella:</l>
<l>E certo sia, ch' in tutto il suo domino</l>
<l>Non fu veduta mai cosa più bella;</l>
<l>E che brama goder seco le piume,</l>
<l>Ma non si vuol lasciar vedere al lume.</l>
</lg>
<lg type="ottava">
<l>Che 'l nobil sangue, e 'l timor de parenti,</l>
<l>E la vergogna virginal la tiene.</l>
<l>Ma che non guardi à questo, e la contenti,</l>
<l>Ne privi il letto suo di tanto bene;</l>
<l>Che vedrà anchora i bei lumi lucenti,</l>
<l>Come sicura sia de la sua spene;</l>
<l>C'habbia in principio il fin d'amore in prezzo,</l>
<l>E serbi à contentar gli occhi da sezzo.</l>
</lg>
<lg type="ottava">
<l>Poi per meglio disporlo, afferma, come</l>
<l>Ella è de le più nobili del regno.</l>
<l>Loda i begli occhi, il volto, e l'auree chiome,</l>
<l>I costumi, l'andar, l'arte, e l'ingegno.</l>
<l>Dice di tutto il ver, sol mente il nome.</l>
<l>Cerca saper il Re fin' à qual segno</l>
<l>L'età giunge, e l'altezza; ella l'assembra</l>
<l>Del tutto à Mirra à gli anni, et à le membra.</l>
</lg>
<lg type="ottava">
<l>In mente al Re l'età tenera torna,</l>
<l>Quando nel suo fiorir n'arse più d'una,</l>
<l>E gode haver la vista anchor sì adorna,</l>
<l>Che sopra ogni altra sia grata à qualch'una.</l>
<l>Hor poi, che la consorte non soggiorna</l>
<l>Seco, vuole abbracciar questa fortuna,</l>
<l>E dice à lei, che la fanciulla guidi</l>
<l>Tosto, che 'l sonno ogn'un nel letto annidi.</l>
</lg>
<lg type="ottava">
<l>Parla la cauta vecchia al Re, che dica,</l>
<l>Ch'à tutte l'hore à lei s'apran le porte;</l>
<l>Che vuol poter condur la nova amica</l>
<l>Quando le torna ben fuor de la corte.</l>
<l>Pensò con gran ragion la donna antica,</l>
<l>Che se vederla il Re volea per sorte,</l>
<l>Non era se non ben poter fuggire</l>
<l>Fuor del letto real da le prim' ire.</l>
</lg>
<lg type="ottava">
<l>La vecchia in uno error crudele, e pia</l>
<l>Trova con lieto cor la mesta figlia,</l>
<l>E dice; Havrà il tuo cor quel, che desia,</l>
<l>Se questa notte al mio parer s'appiglia.</l>
<l>La fraude scopre à lei pietosa, e ria,</l>
<l>E rallegrare il cor falle, e le ciglia;</l>
<l>Ma non però del tutto ha lieto il petto,</l>
<l>Dal grave error turbato, e dal sospetto.</l>
</lg>
<lg type="ottava">
<l>Del cerchio il quarto havea fatto Boote</l>
<l>Da l'hora, che fè scuro l'orizonte;</l>
<l>E de la notte le stellate ruote</l>
<l>Già possedean la sommità del monte;</l>
<l>Lo Dio, che da travagli ne riscuote,</l>
<l>À gli animai fea riposar la fronte,</l>
<l>E stando l'alme lor mute et oppresse,</l>
<l>Le stelle risplendean solo à se stesse:</l>
</lg>
<lg type="ottava">
<l>Quando l' infame vergine si spinse</l>
<l>Verso la sceleraggine proposta.</l>
<l>Fuggì la Luna splendida, et estinse</l>
<l>La luce con la mano al volto opposta.</l>
<l>Tanto nefando, e novo error costrinse</l>
<l>À fuggirsi ogni stella, e star nascosta.</l>
<l>Pose ogni segno al suo splendore il velo,</l>
<l>E fè del foco suo mancare il cielo.</l>
</lg>
<lg type="ottava">
<l>Ma prima tu copristi Icaro il viso</l>
<l>Con Erigone tua, che in ciel riluce,</l>
<l>Per la pietà, ch'ella hebbe al padre ucciso,</l>
<l>Ne ardiste à tanto error volger la luce.</l>
<l>Tre volte inciampò il piede, e dielle aviso</l>
<l>Di non seguir l'ardor, che la conduce;</l>
<l>E tre diè il gufo augurio con lo strido,</l>
<l>Che dovesse tornarsi al proprio nido.</l>
</lg>
<lg type="ottava">
<l>Ma faccian pur gli augurij quel, che sanno,</l>
<l>Non lascia di seguir l'infame scorta;</l>
<l>Che la notte, e le tenebre la fanno</l>
<l>Men vergognosa andar verso la porta,</l>
<l>Tien la sinistra la nutrice, e vanno</l>
<l>Tentando il lor camin per l'aria morta.</l>
<l>À l'uscio son di già, ch'entro l'accoglie</l>
<l>Per far del padre suo la figlia moglie.</l>
</lg>
<lg type="ottava">
<l>Tosto, ch'appresso al letto esser si sente,</l>
<l>Trova, che ne l'andar le trema il piede;</l>
<l>Fugge il colore acceso, e 'l sangue ardente</l>
<l>S'incentra dove il cor dubbioso siede.</l>
<l>E tanto più del mal si duole, e pente,</l>
<l>Quanto à l'error più presso esser si vede;</l>
<l>Già brama differirlo à un'altra volta,</l>
<l>E dar non conosciuta à dietro volta.</l>
</lg>
<lg type="ottava">
<l>Hor mentre (augurio al suo stato infelice)</l>
<l>La timida donzella il piè ritarda,</l>
<l>La tira per lo braccio la nutrice</l>
<l>À far l'error più strenua, e più gagliarda.</l>
<l>La porge al letto scelerato, e dice</l>
<l>Senz'esser ne l'amor punto bugiarda;</l>
<l>Ecco colei, che brama il tuo diletto,</l>
<l>Co'l maggior, che si può, carnale affetto.</l>
</lg>
<lg type="ottava">
<l>Lieto nel letto osceno il padre prende</l>
<l>La figlia propria sua per piacer trarne,</l>
<l>E 'l timor, e 'l tremor, che 'l cor l'offende,</l>
<l>Le placa, e già l'amor vuol, che s' incarne.</l>
<l>E gode, mentre al suo diletto intende,</l>
<l>La carne sua con la sua propria carne;</l>
<l>E del seme medesmo, onde già nacque,</l>
<l>Haver l'ingordo sen grave à lei piacque.</l>
</lg>
<lg type="ottava">
<l>E, perche in tali abbracciamenti aviene,</l>
<l>Che con sommo piacer l'un l'altro nome</l>
<l>Diletta anima mia, dolce mio bene,</l>
<l>Havendo ei grigie, e bionde ella le chiome:</l>
<l>Perche quel dolce, e scelerato bene</l>
<l>Si nominasse co'l suo proprio nome,</l>
<l>Mentre ei godè le sue membra leggiadre</l>
<l>Forse ei chiamò lei figlia, ella lui padre.</l>
</lg>
<lg type="ottava">
<l>Gravida al fin l' incestuosa figlia</l>
<l>Si parte, e l'error suo porta nel seno.</l>
<l>Come il sonno à mortai chiude le ciglia,</l>
<l>E pon ne l'altra notte à sensi il freno,</l>
<l>Per raddoppiar l'eccesso il camin piglia,</l>
<l>E di novo oscurar fa il ciel sereno.</l>
<l>Vien poi co'l padre à l'amoroso Marte,</l>
<l>E co'l secondo error da lui si parte.</l>
</lg>
<lg type="ottava">
<l>Non le basta il secondo, e vi và tante</l>
<l>Volte, ch'al Re di Cipro in pensier cade,</l>
<l>Di voler posseder la dolce amante</l>
<l>Con gli occhi per goder la sua beltade.</l>
<l>Tosto, ch'à lui rivien la figlia errante,</l>
<l>E c'ha goduto la sua verde etade,</l>
<l>Si leva, et apre un studio, ove sospesa</l>
<l>Lunga una corda havea lasciata accesa.</l>
</lg>
<lg type="ottava">
<l>La figlia, che levare il padre sente,</l>
<l>E per aprir un'uscio oprar la chiave,</l>
<l>Si getta intorno il panno immantinente,</l>
<l>Che di quel, che seguì, sospetta, e pave.</l>
<l>Và pian pian ver lo studio, e vi pon mente,</l>
<l>E vede, che la corda in man pres'ave,</l>
<l>E che per far risplender l'aria nera</l>
<l>Cerca, che faccia il solfo arder la cera.</l>
</lg>
<lg type="ottava">
<l>Tosto prende il camin verso la porta,</l>
<l>E 'l ferro sprigionar vuol per aprire,</l>
<l>Ma intanto il lume acceso il padre porta.</l>
<l>Et ella à tempo non si può coprire.</l>
<l>Tosto fa rimaner la fiamma morta</l>
<l>Co'l vento Mirra, e poi dassi à fuggire.</l>
<l>Ma non restò l'ardor morto dal fiato,</l>
<l>Ch'ei vide la sua figlia, e 'l suo peccato.</l>
</lg>
<lg type="ottava">
<l>Poi ch'à la lingua il duol di parlar vieta,</l>
<l>S'accinge il padre irato à la vendetta.</l>
<l>Discaccia in tutto la paterna pieta,</l>
<l>E ver la spada ardente il piede affretta.</l>
<l>Intanto per la notte atra, e secreta</l>
<l>Fugge l'afflitta figlia, e non l'aspetta.</l>
<l>Và con la balia à l'uscio de la corte,</l>
<l>E fa co'l contrasegno aprir le porte.</l>
</lg>
<lg type="ottava">
<l>Sfodra Cinira il ferro, ma non vede</l>
<l>Per l'aere brun come ferir la figlia.</l>
<l>Fa ver l'accesa corda andare il piede</l>
<l>E la cera di novo, e 'l solfo piglia.</l>
<l>Co'l lume acceso un'altra volta riede</l>
<l>Dove lasciolla, e nel girar le ciglia</l>
<l>La porta de la stanza aperta scorge,</l>
<l>E de la ratta sua fuga s'accorge.</l>
</lg>
<lg type="ottava">
<l>Si gitta in furia sopra il dosso un manto,</l>
<l>E corre per la corte irato, e fello,</l>
<l>Che ritrovar la crede in qualche canto,</l>
<l>Pria che la porta s'apra del castello.</l>
<l>Ma con la balia à travestirsi intanto</l>
<l>S'era fuggita in un secreto hostello.</l>
<l>Quindi poi giro al porto, e sopra un legno</l>
<l>Montar, ch'allhor ne gia nel Tirio regno.</l>
</lg>
<lg type="ottava">
<l>Con un Favonio in poppa il buon naviglio</l>
<l>Solca l'ondoso mar verso levante,</l>
<l>Portando seco al volontario essiglio</l>
<l>La dolorosa, e scelerata amante.</l>
<l>Com'è smontata su l'arena, il ciglio</l>
<l>Ver l'Arabico sen volge, e le piante;</l>
<l>Ne passar molti dì, che la nutrice</l>
<l>Al regno trapassò scuro, e infelice.</l>
</lg>
<lg type="ottava">
<l>Per la felice Arabia il camin prese</l>
<l>Mirra per l'aspra sua fuggir fortuna;</l>
<l>Ma la felicità di quel paese</l>
<l>Non potè rallegrarla in parte alcuna.</l>
<l>E già dal dì, che 'l padre in braccio prese,</l>
<l>Cominciava à veder la nona Luna;</l>
<l>E ne l'andar sentia venirsi meno,</l>
<l>Per lo peso, c'havea l'infame seno.</l>
</lg>
<lg type="ottava">
<l>Le fè veder la nona Luna il corno</l>
<l>Ne la terra odorifera Sabea,</l>
<l>Et essendo sparito in tutto il giorno,</l>
<l>L'opre diurne ogn'un lasciate havea;</l>
<l>Quand'ella al regno pio di stelle adorno</l>
<l>Alzò la luce addolorata, e rea;</l>
<l>E di lagrime sparse ambe le gote,</l>
<l>Si fece udir dal ciel con queste note.</l>
</lg>
<lg type="ottava">
<l>Lumi del ciel, se s'ha qualche pietate</l>
<l>À chi l'error confessa, e se ne pente,</l>
<l>Vi prego per la vostra alma bontate,</l>
<l>Che vi fa star nel regno alto, e lucente;</l>
<l>Poi ch'io l'error non nego, e voi mirate,</l>
<l>Quanto seco se'n duol l'amara mente;</l>
<l>Perch'io non noccia altrui, fate, che scorta</l>
<l>Fra genti io mai non sia viva, ne morta.</l>
</lg>
<lg type="ottava">
<l>Non ricuso il supplicio, ma sia tale,</l>
<l>Ch'à me vergogna, e altrui non porti danno.</l>
<l>Può far, s'io vivo, ogni alma intesa al male</l>
<l>Lo stesso co'l mio essempio al padre inganno.</l>
<l>Vergogna havrò nel regno atro, e mortale</l>
<l>De l'altre ombre men rie, che quivi stanno.</l>
<l>Deh nascondete il mio nefando torto,</l>
<l>Per sempre al mondo vivo, e al mondo morto.</l>
</lg>
<lg type="ottava">
<l>Mutatemi il supplicio, ch'io ne merto,</l>
<l>Toglietemi à la vita, et à la morte.</l>
<l>Perch'io non porga essempio al mondo aperto</l>
<l>Altrui di fare error di si ria sorte.</l>
<l>E, perchè dentro à l' infernal deserto</l>
<l>Non m'habbia à vergognar de l'ombre morte,</l>
<l>Private l'alme del mio infame aspetto</l>
<l>Vive, ò morte, che sian, c'han l' intelletto.</l>
</lg>
<lg type="ottava">
<l>À chi l'error confessa, e se ne duole,</l>
<l>E chiede gratia al sempiterno regno,</l>
<l>Esser benigno il Re superno suole,</l>
<l>E di quel, che desta, suol farlo degno.</l>
<l>À pena ha dette l'ultime parole,</l>
<l>Che si sente le piante haver di legno.</l>
<l>Ogni fessa unghia obliqua al suol s'afferra,</l>
<l>E in forma di radice entra sotterra.</l>
</lg>
<lg type="ottava">
<l>Si forman le due gambe un tronco duro,</l>
<l>Da l' osso la durezza il legno toglie.</l>
<l>Son le medolle anchor quel, che già furo,</l>
<l>E quelle entro al suo centro il tronco accoglie.</l>
<l>Si fa succo odorato il sangue oscuro,</l>
<l>Che nutre il legno, e le spinose spoglie.</l>
<l>Le braccia il fusto in gran rami trasforma,</l>
<l>E di piccioli arbusti i diti informa.</l>
</lg>
<lg type="ottava">
<l>S'indura fuor la delicata pelle,</l>
<l>Perche ogni parte à l'arbore risponda.</l>
<l>Il grave seno, e l'altre membra belle</l>
<l>Una scorza odorifera circonda.</l>
<l>Già chiuse havea le gravide mammelle,</l>
<l>Et aspirava à l'aurea chioma bionda,</l>
<l>Ma pronta al suo desire ella rispose,</l>
<l>E tirando giù il capo ivi s'ascose.</l>
</lg>
<lg type="ottava">
<l>Se bene il volto human da lei disparse,</l>
<l>Lagrima anchora, e versa in gocce il pianto.</l>
<l>L'odor, che quella età grato in lei sparse,</l>
<l>Nel succo trapassò del novo manto.</l>
<l>Vi passò anchor la ria lussuria, ond'arse,</l>
<l>E ne' venerei assalti oprar può tanto,</l>
<l>Che s'ogni poco alcun ne tempra, e prende,</l>
<l>Ad ogni infame amor parato il rende.</l>
</lg>
<lg type="ottava">
<l>L'arbore, e 'l pianto anchor riserba il nome,</l>
<l>Che prima havea la scelerata amante.</l>
<l>Mentre, ch'ella cangiò l'humane chiome</l>
<l>Dormian d' intorno à lei tutte le piante;</l>
<l>E si maravigliar ne l'alba, come</l>
<l>Si vider nato il novo arbore avante;</l>
<l>E render gratie à sempiterni Dei,</l>
<l>Ch'arricchì di tal don gli odor Sabei.</l>
</lg>
<lg type="ottava">
<l>Il mal concetto infante intanto havea</l>
<l>Molto ingrossato al novo arbore il seno,</l>
<l>E già maturo in ogni membro ardea</l>
<l>D'uscir dal cieco chiostro al ciel sereno.</l>
<l>Ne però ritrovar la via sapea,</l>
<l>Che la scorza il tenea per tutto in freno.</l>
<l>Ogni arbore stupia, che v'era inteso,</l>
<l>Ch'un tronco tanto havesse il ventre teso.</l>
</lg>
<lg type="ottava">
<l>Mancavan le parole al duolo estremo,</l>
<l>E 'l parto uscir volea troppo importuno,</l>
<l>Ne potea mandar preghi al ciel supremo,</l>
<l>Ne chiamare in favor Lucina, e Giuno.</l>
<l>Il sen far non dimen bramava scemo,</l>
<l>E tor l' infante al chiostro ascoso, e bruno.</l>
<l>E ben gemer s'udia con spessi crolli,</l>
<l>Di pianto havendo i rami afflitti, e molli.</l>
</lg>
<lg type="ottava">
<l>Da se la pia Lucina al tronco venne,</l>
<l>Ch'al gran sen de la pianta intese il lume,</l>
<l>E disse ogni parola, che convenne,</l>
<l>Per far, ch'uscisse il novo figlio al lume.</l>
<l>L'arbor la gratia desiata ottenne,</l>
<l>Poi che 'l favor de l'opportuno Nume</l>
<l>Fece tanto à la scorza aprire il velo,</l>
<l>Che vivo fè veder l' infante al cielo.</l>
</lg>
<lg type="ottava">
<l>Ben maggior lo stupore ogni arbore have,</l>
<l>Vedendo un tronco partorire un figlio,</l>
<l>Che si credean, che 'l sen tirato, e grave</l>
<l>Dovesse mandar fuor più d'un vinciglio.</l>
<l>Come spuntar de la materna trave</l>
<l>Si vede, e quasi fuor d'ogni periglio,</l>
<l>Mentre la Dea l'accoglie, e stringe al petto,</l>
<l>D'herbe, e di fior le fan le Ninfe un letto.</l>
</lg>
<lg type="ottava">
<l>Con le materne gocce il figlio s'unse,</l>
<l>Poi diero il latte à suo primo vagito.</l>
<l>Di giorno in giorno in lui beltà s'aggiunse,</l>
<l>Ogni anno più crescea bello, et ardito.</l>
<l>Ma quando à quella età leggiadra giunse,</l>
<l>Ch'invoglia quasi altrui d'esser marito;</l>
<l>Havea tanto splendor nel volto impresso,</l>
<l>Che 'l giudicava ogn'un Cupido istesso.</l>
</lg>
<lg type="ottava">
<l>Togli à Cupido la faretra, e l'ale;</l>
<l>Ó l'ale, e l'arco anchor dona à costui:</l>
<l>E posti al paragon, dimanda, quale</l>
<l>Sia quel, ch'arder d'amor suol fare altrui.</l>
<l>Vedendo ogn'un la lor bellezza eguale</l>
<l>Dirà; Gli Dei d'Amore hoggi son dui.</l>
<l>Si vaga in somma hebbe la vista, e lieta,</l>
<l>Che star l'Invidia fè stupita, e cheta,</l>
</lg>
<lg type="ottava">
<l>Ne la bellezza poi se stesso vinse,</l>
<l>Che crescer si scorgea di punto in punto. </l>
<l>Hor mentre al quarto lustro egli si spinse,</l>
<l>E fu fra 'l terzo, e 'l quarto al mezzo giunto:</l>
<l>Di tal vaghezza il bel viso dipinse,</l>
<l>Ch'ogni occhio, che'l mirò, d'amor fu punto.</l>
<l>D'ogni donzella il cor fè desioso</l>
<l>D'haverlo per amante, ò per isposo.</l>
</lg>
<lg type="ottava">
<l>La Ninfa, che nutrillo, il rendè accorto,</l>
<l>Com'ei dal Re di Cipro era disceso:</l>
<l>Ma de la madre ria tacendo il torto,</l>
<l>Disse, ch'ella nel sen portò il suo peso.</l>
<l>Poi confortollo à gire al Ciprio porto,</l>
<l>Pria che l'amor Sabeo l'havesse acceso.</l>
<l>Adon (cosi il nomar) lodò il disegno,</l>
<l>Et andò per passare al Ciprio regno.</l>
</lg>
<lg type="ottava">
<l>Pur dianzi il Re di Cipro era passato</l>
<l>Da questa vita al suo viver secondo,</l>
<l>Dico quel Re, che de la figlia dato</l>
<l>Havea si pretioso parto al mondo:</l>
<l>E stava in gran romor tutto il Senato</l>
<l>Nel trovar degno alcun del regal pondo.</l>
<l>Ne stupor fia, s'era in discordia ogn'uno,</l>
<l>Che del sangue real non v'era alcuno.</l>
</lg>
<lg type="ottava">
<l>Hor come Adone al Senato s'offerse,</l>
<l>Come figliuol di Cinira al governo,</l>
<l>Ogn'un nel volto suo chiaro scoperse</l>
<l>Il sangue regio, e 'l bello aer paterno.</l>
<l>Ragioni opposte à lui furon diverse,	</l>
<l>E molti il nominar di sangue esterno.</l>
<l>Quei, ch'esser volean Re, gridar, ma in vano,</l>
<l>Ch' in pochi dì lo scettro egli hebbe in mano.</l>
</lg>
<lg type="ottava">
<l>La discordia de gli altri, e 'l veder certo</l>
<l>L'illustre sangue regio nel suo volto;</l>
<l>Lo scorgerlo si bello, e di tal merto,</l>
<l>Onde s'oprar per lui le donne molto;</l>
<l>Fer (se bene egli era figliuolo incerto</l>
<l>Del Re pur dianzi à lor dal fato tolto)</l>
<l>Che salutato Re fu dal consiglio,</l>
<l>Et accettato come regio figlio.</l>
</lg>
<lg type="ottava">
<l>Si sapea ben per Cipro il folle incesto,</l>
<l>Che già commesso Mirra havea co'l padre.</l>
<l>Che in quel furor il Re fè manifesto</l>
<l>Lo inganno, ch'ella usò per farsi madre.</l>
<l>Tal che s'appone il regno al ver, ch'à questo</l>
<l>Re dato novo à le Ciprigne squadre,</l>
<l>Secondo approva la sua vista bella,</l>
<l>Sia padre l'avo, e madre la sorella.</l>
</lg>
<lg type="ottava">
<l>È ver, ch'ogn'un di creder si fingea,</l>
<l>Che del sangue regal ei fosse uscito,</l>
<l>D'alcuna Ninfa nobile Sabea,</l>
<l>E non d'amore infame, e prohibito.</l>
<l>Tutte le donne in Cipro prese havea;</l>
<l>Altra il bramava amante, altra marito:</l>
<l>Al fin accese anchor la Dea del loco,</l>
<l>E vendicò de la sua madre il foco.</l>
</lg>
<lg type="ottava">
<l>Havendo un giorno sopra un picciol colle </l>
<l>La Dea Ciprigna in braccio il suo Cupido,</l>
<l>Mentre che scherza, e 'l bacia, e in alto il tolle,</l>
<l>Un de gli aurati strali esce del nido,</l>
<l>E 'l bel sen fere delicato, e molle,</l>
<l>Ond'egli hebbe già il latte amato, e fido.</l>
<l>Hor mentre, ch'ad amar la Dea s'accende,</l>
<l>Nel Re, che quindi passa, i lumi intende.</l>
</lg>
<lg type="ottava">
<l>Era venuto in quelle parti à caccia</l>
<l>Quel Re, ch'à Marte poi si fè rivale:</l>
<l>E coraggioso allhor seguia la traccia</l>
<l>D'un alto, crudo, e intrepido Cinghiale.</l>
<l>À punto ella in quel tempo il vide in faccia,</l>
<l>Che 'l petto le ferì l'aurato strale.</l>
<l>Fere il Cinghiale intanto Adon co'l dardo,</l>
<l>Poi la Dea vede, e lei fere co'l guardo.</l>
</lg>
<lg type="ottava">
<l>Come conosce à lo splendor del viso</l>
<l>Adon, ch'ella è la Dea de la lor terra;</l>
<l>Lascia, che sia da gli altri il verre ucciso,</l>
<l>Et à piè de la Dea fido s'atterra.</l>
<l>Tosto, ch'ella da gli altri esser diviso</l>
<l>Lo scorge, seco in una nube il serra.</l>
<l>Poi levar fallo, e scopre il cor secreto,</l>
<l>E fallo co'l dir suo stupito, e lieto.</l>
</lg>
<lg type="ottava">
<l>Dovrei saper quel ben, ch'al mondo apporta</l>
<l>L'Amor, ch'unisce altrui, s'io son sua madre.</l>
<l>Sì che s'al generare ei solo è scorta,</l>
<l>D'ogni cosa creata Amore è padre.</l>
<l>Hor se mentre ad amare Amore essorta,</l>
<l>Fà nascer tante cose alme, e leggiadre:</l>
<l>Ogn'un, ch'al voto suo non è secondo,</l>
<l>In quel, che à lui s'avien, distrugge il mondo.</l>
</lg>
<lg type="ottava">
<l>Amore altro non è, ch'un bel desio</l>
<l>D'effigie, che l'amante approva bella,</l>
<l>Che vede lei de lo splendor di Dio</l>
<l>Un raggio haver ne l'una, e l'altra stella:</l>
<l>E per goder quel ben, pon se in oblio,</l>
<l>E fa di tal beltà l'anima ancella.</l>
<l>E se risponde à lui l'obbietto amato,</l>
<l>L'un gode, e l'altro un ben santo, e beato.</l>
</lg>
<lg type="ottava">
<l>Ne sol godon due spiriti quel bene,</l>
<l>Che da l'Amor reciproco deriva;</l>
<l>Ma il mondo gode il frutto, che ne viene,</l>
<l>Ch'altra simil beltà forma, et aviva.</l>
<l>Dunque ami ogn'un lo Dio, che le mantiene,</l>
<l>Che serba ogni beltà perpetuo viva.</l>
<l>Poi che mentre in due cor regna una cura,</l>
<l>Giovan con lor diletto à la natura.</l>
</lg>
<lg type="ottava">
<l>Ma il ben, nel quale il mondo non ha parte,</l>
<l>E che no'l può goder più d'una coppia,</l>
<l>È ch'ogni core il suo valor comparte,</l>
<l>Et ogn'un de' lor due l'anima ha doppia.</l>
<l>Che mentre l'alma mia da me si parte,</l>
<l>L'anima tua dentro al tuo core addoppia,</l>
<l>E ne moro io, ma tu ch'amarmi intendi,</l>
<l>Dandomi l'alma tua, la mia mi rendi.</l>
</lg>
<lg type="ottava">
<l>Che dapoi, che 'l mio cor l'alma ti diede,</l>
<l>E c'hor ne l'alma tua del tutto è impressa,</l>
<l>Se brami del mio Amore haver mercede,</l>
<l>E vuoi dare al mio cor l'alma tua stessa:</l>
<l>Dapoi che lo cor tuo due ne possiede,</l>
<l>Mi rendi l'alma mia già unita in essa.</l>
<l>Ne però resti tu de l'alma privo,</l>
<l>Ch' io con la mia la tua rendo, e t'avivo.</l>
</lg>
<lg type="ottava">
<l>Ó veramente aventurata morte,</l>
<l>Onde l'amante ottien doppia la vita.</l>
<l>L'una quando l'amata apre le porte</l>
<l>À l'alma, ch'à l'amante have rapita;</l>
<l>Che vive fuor di se, con miglior sorte,</l>
<l>Dapoi ch' à l'alma desiata è unita:</l>
<l>Poi da l'amata un'altra vita prende,</l>
<l>Quando per l'alma sua due glie ne rende.</l>
</lg>
<lg type="ottava">
<l>Ó gran lode d'Amor, poi che si giova,</l>
<l>Ch'altrui raddoppia la virtù de l'alma:</l>
<l>La qual mentre in due cor se stessa trova,</l>
<l>Viene à regger di due la carnal salma.</l>
<l>Quindi d'unire i corpi Amore approva,</l>
<l>E dansi à l'altra gioia unica, et alma,</l>
<l>E mentre ogn'un si gode il suo thesoro,</l>
<l>Ornan con lor dolcezza il mondo, e loro.</l>
</lg>
<lg type="ottava">
<l>Si che dolce Amor mio, poi che quel raggio,</l>
<l>Che del superno lume in te riluce,</l>
<l>L'alma ha tirata à se dal mio coraggio,</l>
<l>Et in me morta, in te cerca la luce:</l>
<l>Per gire al tuo cor pio fa, che 'l passaggio</l>
<l>Non sia negato à lei da la tua luce,</l>
<l>Che se sarà dal cor dolce raccolta,</l>
<l>Io risusciterò la prima volta.</l>
</lg>
<lg type="ottava">
<l>E non ti paia in questo acquistar poco,</l>
<l>Se tu raddoppi à l'anima la forza.</l>
<l>Poi per mostrarti grato à quel gran foco</l>
<l>Di vero Amor, ch' ad amar te mi sforza;</l>
<l>Fa, che l'anima tua cangi il suo loco,</l>
<l>E venga à regger la carnal mia scorza.</l>
<l>Ch' io con tranquillo stato almo, e giocondo,</l>
<l>Il viver mio da te trarrò secondo.</l>
</lg>
<lg type="ottava">
<l>Cosi vivremo un'anima in due petti,</l>
<l>E premerà due cori una sol cura.</l>
<l>Varrà ciascun di noi per due subbietti,</l>
<l>E sarà doppio in semplice figura.</l>
<l>Quindi verremo à gli ultimi diletti,</l>
<l>Che fan ricco il thesor de la natura.</l>
<l>E l'amoroso corporal duello</l>
<l>Farà con piacer nostro il mondo bello.</l>
</lg>
<lg type="ottava">
<l>E ben dei dare il cambio à l'amor mio,</l>
<l>Se nel tuo core il mio spirto s'annida.</l>
<l>Che se no'l fai, ti mostri innanzi à Dio</l>
<l>Sacrileco, ladrone, et homicida.</l>
<l>Che ben fa sacrilegio infame, e rio</l>
<l>Chi l'alma offende sacra, eterna, e fida.</l>
<l>Ben vero ladro, e micidial diviene,</l>
<l>Chi toglie l'alma al corpo, à l'alma il bene.</l>
</lg>
<lg type="ottava">
<l>Chi nega al prego altrui di farsi amante,</l>
<l>Il mondo in quanto à se distrugge, e sface.</l>
<l>Ma già non mostra il tuo gentil sembiante,</l>
<l>D'esser ribello à l'amorosa pace:</l>
<l>Ch'al lampeggiar de le tue luci sante</l>
<l>M'accorgo, che la mia beltà ti piace.</l>
<l>E preso sei da l'amoroso ardore</l>
<l>De la Dea de le gratie, e de l'Amore.</l>
</lg>
<lg type="ottava">
<l>Conosco, al lume pio, ch' incontri meco,</l>
<l>Ch'un'anima mi dai, l'altra mi rendi;</l>
<l>Tal, ch'io dentro al tuo cor mi trovo teco,</l>
<l>E tu dentro al mio sen vivi, et intendi.</l>
<l>Deh poi, ch'ogn'un di noi due spirti ha seco,</l>
<l>Poi che l'anima tua non mi contendi,</l>
<l>Uniam quel corpo, ch'è diviso in dui,</l>
<l>E con nostro piacer gioviamo altrui.</l>
</lg>
<lg type="ottava">
<l>Nel fin di questo dir l'abbraccia, e stringe,</l>
<l>E 'l nettar sugge à le vermiglie rose.</l>
<l>Poi su'l vario color, che 'l suol dipinge,</l>
<l>Gli dice, e mostra, che s'assida, e pose.</l>
<l>Ei di doppio rossor la guancia tinge,</l>
<l>E con timide note, e vergognose</l>
<l>Mostrando riverentia, e vero affetto</l>
<l>Scoprì dolce, et humil l'acceso petto.</l>
</lg>
<lg type="ottava">
<l>Ben conosco io, che l'amoroso fine</l>
<l>Con somma gioia il mondo informa, e veste:</l>
<l>Ma noi dobbiam con le ginocchie chine</l>
<l>Venerare una Dea santa, e celeste.</l>
<l>Ne degno è d'abbracciar l'alme divine</l>
<l>Un, che possiede la terrena veste.</l>
<l>Pur se ben d'obedirvi ardo, e pavento,</l>
<l>Vò compiacendo à voi far me contento.</l>
</lg>
<lg type="ottava">
<l>Vorrei potervi offrir l'havere, e 'l regno;</l>
<l>Ma come il posso far, se 'l regno è vostro?</l>
<l>Io ministro di voi ne sono indegno,</l>
<l>E sol d'honorar voi gl' insegno, e mostro.</l>
<l>Voi del mio fido cor scegliete il pegno,</l>
<l>Prendete il lume interno, e 'l carnal chiostro.</l>
<l>À me di me nulla riserbo, à voi</l>
<l>Dono quest'alma, e tutti i pregi suoi.</l>
</lg>
<lg type="ottava">
<l>Su l'herba egli, e la Dea s'asside, e stende,</l>
<l>Per darsi ad ogni ben, che più amor prezza:</l>
<l>E quel diletto l'un de l'altro prende,</l>
<l>Che vuol la loro età, la lor bellezza.</l>
<l>Di grado in grado il lor piacere ascende,</l>
<l>Fin che possiedon l'ultima dolcezza.</l>
<l>Tornan più volte à l'amoroso Marte,</l>
<l>E l'un da l'altro al fin lieto si parte.</l>
</lg>
<lg type="ottava">
<l>L'innamorata madre di Cupido,</l>
<l>Abbraccia l'amor suo la notte, e 'l giorno.</l>
<l>Come può haverlo in solitario nido,</l>
<l>L'invita à l'amoroso almo soggiorno.</l>
<l>Abbandona Citera, e Pafo, e Gnido,</l>
<l>Per darsi in braccio al Re bello, et adorno.</l>
<l>Per la beltà d'un bel corporeo velo,</l>
<l>Pone in oblio le patrie, e i tempij, e 'l cielo.</l>
</lg>
<lg type="ottava">
<l>À tutti gli altri cacciator s'asconde,</l>
<l>Si mostra solo à lui lasciva, e bella.</l>
<l>Al vago manto, et à le chiome bionde</l>
<l>Cerca dare ogni dì foggia novella.</l>
<l>Dapoi và seco à l'ombra de le fronde,</l>
<l>Mentre è più calda la diurna stella:</l>
<l>E 'l bacia mille volte, e 'l mira, e l'ode,</l>
<l>E con piacer di lui se'l sugge, e gode.</l>
</lg>
<lg type="ottava">
<l>Poi di seguirlo in caccia si compiace,</l>
<l>Ne l'habito succinto di Diana,</l>
<l>Cacciando l'animal molle, e fugace,</l>
<l>Ma non la belva spaventosa, e strana.</l>
<l>L'orso, e 'l leone, et ogni fiera audace</l>
<l>Fa co'l poter divin star ne la tana:</l>
<l>Gli fa slongar da luoghi, ov'essi vanno,</l>
<l>Perch'al suo bello Adon non faccian danno.</l>
</lg>
<lg type="ottava">
<l>Si dovea far nel regno eterno, e pio</l>
<l>In honor di quel Dio, che tutto move,</l>
<l>Un superbo trionfo; et ogni Dio</l>
<l>Trovar doveasi adorno innanzi à Giove:</l>
<l>Se bene il ciel la Dea post' ha in oblio,</l>
<l>Forz'è, ch'à questa festa si ritrove.</l>
<l>Hor pria che torni al regno alto, e felice,</l>
<l>Co'l l'ultimo dì gli parla, e dice.</l>
</lg>
<lg type="ottava">
<l>Poi che d'andare al regno de le stelle</l>
<l>La trionfal del ciel pompa mi sforza,</l>
<l>Per salvar le tue membra amate, e belle</l>
<l>Da la ferina, e ria superbia, e forza,</l>
<l>Di non cacciar le fere horrende, e felle,</l>
<l>Che nocer ponno à la corporea scorza,</l>
<l>Ti prego, t'ammonisco, e ti consiglio,</l>
<l>Ne vogli esser altier con tuo periglio.</l>
</lg>
<lg type="ottava">
<l>Persegui i caprij, e le fugaci dame,</l>
<l>Mostrati ne le lepri ardito, e forte:</l>
<l>Ma fuggi i denti, e la rabbiosa fame</l>
<l>Del lupo, e l'unghie orsine acute, e torte.</l>
<l>Deh dolce anima mia serva lo stame</l>
<l>De la tua vita à più matura morte.</l>
<l>L'ardir contra l'ardir non è sicuro,</l>
<l>Ma spesso priva altrui del ben futuro.</l>
</lg>
<lg type="ottava">
<l>La verde età, l'aspetto almo, e giocondo,</l>
<l>Che suol mover per se l'humana gente,</l>
<l>Non move il ferin lume, et iracondo,</l>
<l>Ne la malvagia lor natura, e mente.</l>
<l>Sprezza il leone ogni animal del mondo,</l>
<l>Il folgore il cinghial porta nel dente.</l>
<l>Contra alcuno animal desir non t'arme,</l>
<l>Che de l'unghia, e del dente oprar può l'arme.</l>
</lg>
<lg type="ottava">
<l>Ma più d'ogni animal da me si fugge,</l>
<l>E tu, se saggio sei, fuggirlo dei,</l>
<l>Quel, che più crudo altrui fa danno, e rugge,</l>
<l>Che già sprezzò la madre de gli Dei.</l>
<l>Non sol, perche gli armenti empio distrugge,</l>
<l>Ma per i vitij suoi nefandi, e rei.</l>
<l>E prima, che d'ambrosia il ciel mi pasca,</l>
<l>Ti vò contar quest'odio donde nasca.</l>
</lg>
<lg type="ottava">
<l>Sediamo à l'ombra qui di guesto faggio,</l>
<l>Ch'ond'è, ch'odio il Leon, ti vò scoprire.</l>
<l>S'asside Adon, che 'l non inteso oltraggio,</l>
<l>Ch'à Cibele si fè, brama d'udire.</l>
<l>Pongli ella il capo in seno, et alza il raggio</l>
<l>Al suo bel volto, e poi comincia à dire.</l>
<l>E d' interposti baci, mentre dice,</l>
<l>L'avida bocca sua rende felice.</l>
</lg>
<lg type="ottava">
<l>Sentito hai forse dir d'una Atalanta,</l>
<l>C'hebbe nel corso si veloce il piede,</l>
<l>Che d'huom non ritrovò si presta pianta,</l>
<l>Che non perdesse il corso, e la mercede.</l>
<l>À quel dotto huom, che questa istoria canta,</l>
<l>Si dè prestare, Adon, sicura fede.</l>
<l>Ch' io v'era, e dubbia son nel mio discorso,</l>
<l>Se più ne la beltà valse, ò nel corso.</l>
</lg>
<lg type="ottava">
<l>Costei volle saper da Temi un giorno,</l>
<l>Se bene era per lei prender marito.</l>
<l>Guarda (disse la Dea) che n'havrai scorno;</l>
<l>Fuggi pur sempre il coniugale invito.</l>
<l>Ne'l fuggirai, ch'un d'ogni gratia adorno</l>
<l>Te n' han gli eterni fati stabilito.</l>
<l>Ma per far seco un torto ad una Diva,</l>
<l>Mancherai di te stessa essendo viva.</l>
</lg>
<lg type="ottava">
<l>Caccia ella sbigottita da la sorte,</l>
<l>Hor la fugace, hor la feroce belva.</l>
<l>E per vivere ogn'hor senza consorte</l>
<l>La città lascia, et habita la selva.</l>
<l>Ma de la sua bellezza ogni huom di sorte</l>
<l>Arde, che per mirar segue, e s' inselva.</l>
<l>E questi, e quei da l'amorose voglie</l>
<l>Spronati ogni opra fan per farla moglie.</l>
</lg>
<lg type="ottava">
<l>Per torsi da le spalle un tanto peso</l>
<l>Al fin con guesti accenti aprì le labbia.</l>
<l>Sposo non prenderò, che pria conteso</l>
<l>Nel corso meco, e vintomi non habbia.</l>
<l>Ma s'alcun perderà, vò, che sia preso,</l>
<l>E renda l'alma à la tartarea rabbia.</l>
<l>Sua sposa mi farà, s'havrà la palma,</l>
<l>Ma se perderà me, perd' anche l'alma.</l>
</lg>
<lg type="ottava">
<l>Se ben mostrò d'ogni pietà rubella</l>
<l>La superba Atalanta haver la mente,</l>
<l>Potè la forma oltre ogni creder bella</l>
<l>Più de la legge sua poco clemente.</l>
<l>E se ben superò leggiadra, e snella</l>
<l>Più d'un disposto giovane, e possente,</l>
<l>E fegli dare à l'ultimo riposo,</l>
<l>À correr sempre havea con novo sposo.</l>
</lg>
<lg type="ottava">
<l>Chi primo comparia, prima era scritto,</l>
<l>E venia prima à la dannosa prova.</l>
<l>Tal, ch' ogni giorno al regno atro, et afflitto</l>
<l>Sforzata era à mandar qualche alma nova.</l>
<l>Hor mentre havere anchora il piede invitto</l>
<l>Non senza sua superbia si ritrova;</l>
<l>Hippomene compar leggiadro, e bello</l>
<l>Per veder lei co'l piè veloce, e snello.</l>
</lg>
<lg type="ottava">
<l>Può star (dicea) che 'l suo splendor sia tanto,</l>
<l>Ch'abbagli tanto altrui l'human consiglio,</l>
<l>Che per haver più lei, ch'un'altra à canto,</l>
<l>L'huom voglia esporsi à l'ultimo periglio ?</l>
<l>Siede ei con gli altri per vedere intanto</l>
<l>Quel, che sentito ha dir, co'l proprio ciglio.</l>
<l>Vien la fanciulla, e 'l corpo ha mezzo ignudo</l>
<l>E mostra iI petto bello, e 'l pensier crudo.</l>
</lg>
<lg type="ottava">
<l>Com'egli vede il suo divin sembiante,</l>
<l>E 'l fianco, e 'l sen, riman di stupor morto;</l>
<l>Ne men de gli altri ne diviene amante,</l>
<l>E con parlar si scusa alto, et accorto.</l>
<l>Son le sue gratie veramente tante,</l>
<l>Ch' io veggio ben, ch' io vi ripresi à torto:</l>
<l>Perdon con humil core à tutti chieggio,</l>
<l>Che 'l premio non havea visto, c'hor veggio.</l>
</lg>
<lg type="ottava">
<l>Loda il volto divin, loda il bel petto,</l>
<l>Che sembra quasi d'huom, sì pian si stende;</l>
<l>Loda l'almo splendor purgato, e netto,</l>
<l>Che quasi un Sol ne l'occhio suo risplende.</l>
<l>Intanto sente in lui crescer l'affetto,</l>
<l>E quanto più la loda, più s'accende;</l>
<l>Già brama, che di lei corra ogn'un meno,</l>
<l>E d'amore, e d'invidia ha colmo il seno.</l>
</lg>
<lg type="ottava">
<l>Deh (disse poi) perche anchor io non tento</l>
<l>Ó d'acquistarla, ò di lasciar la vita ?</l>
<l>Qual' huom nel mondo mai fu sì contento,</l>
<l>S'acquisto una beltà tanto gradita ?</l>
<l>Più bene è in lei, che l'ultimo tormento</l>
<l>Non ha di mal. Gli audaci il cielo aita.</l>
<l>Intanto ecco un, che vien più, che può forte,</l>
<l>Per guadagnar la vergine, ò la morte.</l>
</lg>
<lg type="ottava">
<l>La vergine Atalanta anch'ella affretta</l>
<l>Con tal velocità l'invitto piede,</l>
<l>Ch'à par d'ogni prestissima saetta</l>
<l>Con gran fatica il bel corpo si vede.</l>
<l>Se bene il corso al giovane diletta,</l>
<l>Più lo splendor può in lui, ch'ella possiede;</l>
<l>E tanto più che 'l corso, che la spinge,</l>
<l>Di più beltà la sua beltà dipinge.</l>
</lg>
<lg type="ottava">
<l>Quella dolce aura, che dal corso nasce,</l>
<l>Gratia infinita in ogni parte dalle.</l>
<l>L'ale, ch'ha ne' conturni, alza, e le fasce,</l>
<l>C'ha di sotto al ginocchio, e volar falle.</l>
<l>Il biondo, e sottil crin forz' è, che lasce</l>
<l>Veder mentre alza il vol l'eburnee spalle.</l>
<l>Il candor de le carni alquanto acceso</l>
<l>Un purpureo color più bello ha preso.</l>
</lg>
<lg type="ottava">
<l>Come s'al muro candido di latte</l>
<l>Un teso vel purpureo asconde il cielo,</l>
<l>L'aer, che sopra lui fere, e combatte,</l>
<l>Pinge nel bianco il bel color del velo:</l>
<l>Tal co'l candore in lei l'ardor combatte,</l>
<l>E l'ostro adombra il bel color del gielo.</l>
<l>Vince intanto la vergine, e di palma</l>
<l>S'orna, e corona, e toglie al vinto l'alma.</l>
</lg>
<lg type="ottava">
<l>Se ben fa dar la vergine la morte</l>
<l>Al vinto, come à molti anchor fè prima,</l>
<l>Pur vuol tentare Hippomene la sorte,</l>
<l>Che già più lei, che la sua vita stima.</l>
<l>E in questa opinion costante, e forte</l>
<l>Attende, che la donna ogni altro opprima:</l>
<l>Che mandi à regni lagrimosi, e bui</l>
<l>Quei, che fur posti in lista innanzi à lui.</l>
</lg>
<lg type="ottava">
<l>Ne viene intanto Hippomene al mio tempio,</l>
<l>E dice. Ó santa Dea, madre d'Amore,</l>
<l>Poi ch'è piaciuto al tuo figliuol l'essempio</l>
<l>Di questa donna imprimermi nel core;</l>
<l>Non voler, che 'l coltello ingiusto, et empio</l>
<l>Accorti à la mia vita i giorni, e l'hore.</l>
<l>Ma fa la gamba mia tanto spedita,</l>
<l>Ch'à gli altri scritti poi salvi la vita.</l>
</lg>
<lg type="ottava">
<l>Da me, che tutto Amore ho il volto, e 'l seno,</l>
<l>Gratia à devoti miei mai non si niega,</l>
<l>Anzi con volto lieto, almo, e sereno</l>
<l>Così contento Hippomene, che priega.</l>
<l>Nel mio campo Ciprigno Damaseno</l>
<l>D'un puro, e forbit' or la chioma spiega</l>
<l>Un' arbor, che 'l suo lume à molti asconde,</l>
<l>E d'oro i frutti, i rami have, e le fronde.</l>
</lg>
<lg type="ottava">
<l>De frutti d'or, che quell'arbor produce,</l>
<l>Mi ritrovai tre pomi havere in mano,</l>
<l>E dissi à lui. Quest'or, che qui riluce,</l>
<l>Può far goderti il bel sembiante humano.</l>
<l>À quel, che debbe far, gli apro la luce,</l>
<l>E fò, che vegga manifesto, e piano,</l>
<l>Che s'un ne rota in terra, e fa l' incanto,</l>
<l>In ogni giro vien grosso altrettanto.</l>
</lg>
<lg type="ottava">
<l>Poi fo d'ogn'un di lor sì picciol pomo,</l>
<l>Che tutti in una man gli asconde, e serra.</l>
<l>Trov' egli la donzella, c'havea domo</l>
<l>Ogni scritt'huom ne la cursoria guerra:</l>
<l>Le dice. Ó bella vergine, ch'ogni huomo,</l>
<l>Ch'osa correr con te mandi sotterra;</l>
<l>Qui vengo anch' io per farmi ò sposo teco,</l>
<l>Ó per andar con gli altri al regno cieco.</l>
</lg>
<lg type="ottava">
<l>T'approvo ben, che grand'honor t'apporta</l>
<l>Contra di tanti illustri haver la palma:</l>
<l>Ma se la volontà, che ti trasporta</l>
<l>À fare essangue altrui la carnal salma,</l>
<l>Farà la carne mia rimaner morta,</l>
<l>Per haver men robusto il piede, e l'alma,</l>
<l>D'haver vinto me sol più gloria havrai,</l>
<l>Che di tutti i trofei, ch'acquistati hai.</l>
</lg>
<lg type="ottava">
<l>E se vorrà la mia felice sorte,</l>
<l>Ch'al tuo veloce piede io passi avante,</l>
<l>Per haver l'alma, e 'l piè di te più forte;</l>
<l>Sposa pur di buon cor si fido amante,</l>
<l>Che 'l vincitor, che ti farà consorte,</l>
<l>Discende da famiglie illustri, e sante.</l>
<l>Mio padre è Megareo, d'Onchesto ei nacque,</l>
<l>Che fu fatto figliuol dal Re de l'acque.</l>
</lg>
<lg type="ottava">
<l>Si che la stella mia lieta, e benigna</l>
<l>M'ha fatto pronepote di Nettuno.</l>
<l>Ne da la sua la mia virtù traligna,</l>
<l>D'ogni atto dishonesto io son digiuno.</l>
<l>Ó che la sorte mia cruda, e maligna</l>
<l>Voglia con gli altri farmi il giorno bruno;</l>
<l>Ó che mi voglia il ciel far lieto il core,</l>
<l>Meco acquistar non puoi se non honore.</l>
</lg>
<lg type="ottava">
<l>Mentre, che 'l bel figliuol con questi accenti</l>
<l>L'interna voluntà fa manifesta;</l>
<l>Ella nel volto suo tien gli occhi intenti,</l>
<l>E ne la mente già dubbiosa resta,</l>
<l>S'ella ami havere i piè di lui più lenti,</l>
<l>Ó per haver vittoria andar più presta.</l>
<l>Si stà sopra di se pensosa alquanto,</l>
<l>Poi scopre il dubbio cor con questo pianto.</l>
</lg>
<lg type="ottava">
<l>Qual Dio, nemico à la beltà, consiglia</l>
<l>Si leggiadro fanciullo à correr meco ?</l>
<l>Accio che ne le sue lucenti ciglia</l>
<l>Debbia il lume del dì rimaner cieco?</l>
<l>Hor qual sarà quella spietata figlia,</l>
<l>Che voglia tal beltà far perir seco ?</l>
<l>Tanto valor però meco io non porto,</l>
<l>Che debbia salvar me co'l costui torto.</l>
</lg>
<lg type="ottava">
<l>Sia maledetto il mio destin, che vole</l>
<l>Ch'io debbia haver dal matrimonio danno;</l>
<l>Perchè potria si generosa prole</l>
<l>Farmi beato il giorno, il mese, e l'anno.</l>
<l>Hor se le sue bellezze uniche, e sole</l>
<l>Al mio ferino cor pietà non fanno;</l>
<l>La sua tenera età, felice, e lieta</l>
<l>Ad ogni duro cor dovria far pieta.</l>
</lg>
<lg type="ottava">
<l>E più, che vien dal gran Signor de l'onde,</l>
<l>Di questo in quello insino al terzo seme;</l>
<l>E più, ch'al sangue il suo valor risponde,</l>
<l>Poi che la morte sua punto non teme;</l>
<l>E più, che le sue luci alme, e gioconde</l>
<l>Fondano in me la più beata speme;</l>
<l>E potrò à lui veder troncar lo stame,</l>
<l>S'è ver, che tanto vaglia, e tanto m'ame ?</l>
</lg>
<lg type="ottava">
<l>Deh gentil cavalier mentre le tempie</l>
<l>Non m'orna il perder tuo d'altra corona,</l>
<l>Fuggi da le mie nozze ingiuste, et empie,</l>
<l>Et à più grato amor te stesso dona.</l>
<l>Che 'l ciel di tanti pregi, e gratie t'empie,</l>
<l>Che fia dolce al tuo prego ogni persona.</l>
<l>Donna non puoi trovar, siasi pur bella,</l>
<l>Che neghi farsi al tuo splendore ancella.</l>
</lg>
<lg type="ottava">
<l>Ma, perchè tanta homai mi prendo cura</l>
<l>Di lui, se 'l mio consiglio ei non intende?</l>
<l>Poi ch'al suo cor quel piè non fa paura,</l>
<l>Che morti innanzi à lui tanti ne rende.</l>
<l>Cerchi pur con la morte altra ventura,</l>
<l>Se 'l tedio de la vita il cor gli offende.</l>
<l>Dunque havrà quei per me l'età fornita,</l>
<l>Che sol per viver meco ama la vita?</l>
</lg>
<lg type="ottava">
<l>Dunque ei per premio havrà di tanto amore</l>
<l>Da me spietata, e dolorosa morte ?</l>
<l>Per volermi illustrar co'l suo splendore,</l>
<l>Io chiuder debbo al suo splendor le porte ?</l>
<l>S'io vinco, e scocco in lui l'ultimo horrore,</l>
<l>Non fia chi porti invidia à la mia sorte.</l>
<l>Ma l'haver morto un volto sì giocondo</l>
<l>L'odio m'acquisterà di tutto il mondo.</l>
</lg>
<lg type="ottava">
<l>Ma qual colpa è la mia? s' io l'ammonisco,</l>
<l>Ne vuol lasciar la perigliosa impresa ?</l>
<l>Piacesse pur à lui fuggir tal risco,</l>
<l>Che da me tal beltà non fora offesa.</l>
<l>Hor, poi che preso à l'amoroso visco</l>
<l>La mente ha troppo stolta, e troppo accesa,</l>
<l>Piacesse à la divina alta mercede,</l>
<l>C'havesse più di me veloce il piede.</l>
</lg>
<lg type="ottava">
<l>Egli ha pure il soave aere nel viso,</l>
<l>Ó quanto è dolce, e grata la sua vista;</l>
<l>Piacesse pure à l'alto paradiso,</l>
<l>Che non m'havesse mai per suo ben vista.</l>
<l>Di vita è degno, e non d'essere ucciso,</l>
<l>E se la sorte mia malvagia, e trista</l>
<l>Non mi vietasse il matrimonio santo,</l>
<l>Qual coppia fu già mai felice tanto?</l>
</lg>
<lg type="ottava">
<l>Rozza nel primo amor la bella figlia</l>
<l>Ama, ne sà d'amar; pensa, e s'aggira:</l>
<l>Ne' dolci lumi suoi ferma le ciglia,</l>
<l>E dubbia del suo stato arde, e sospira.</l>
<l>Di novo, che non corra, ella il consiglia:</l>
<l>Ma come affaticarsi indarno mira,</l>
<l>Ambi à la corda ad agguagliarsi vanno,</l>
<l>Là, dove per lanciarsi attenti stanno.</l>
</lg>
<lg type="ottava">
<l>Come dà il segno la sonora tromba,</l>
<l>La vergine, e 'l garzon s'aventa al corso.</l>
<l>Il grido de la turba alto rimbomba</l>
<l>Porgendo ogn'uno à l'huom core, e soccorso.</l>
<l>Per guadagnar la moglie, e non la tomba</l>
<l>Hippomene le piante opra, e 'l discorso;</l>
<l>E sì leggiero ogn'un si spinge avante,</l>
<l>Ch'asciutte condurrian su'l mar le piante.</l>
</lg>
<lg type="ottava">
<l>Con tanta leggiadria premean la strada,</l>
<l>Che l'orme in luogo alcun non eran viste,</l>
<l>E corso havrian su la spigata biada,</l>
<l>Senza far punto risentir l'ariste.</l>
<l>Ogn'un fa core al giovane, che vada,</l>
<l>Perche la moglie, e non la morte acquiste,</l>
<l>Hora Hippomene è tempo, hora t'aita,</l>
<l>C'havrai la sposa, e salverai la vita.</l>
</lg>
<lg type="ottava">
<l>È dubbio chi di lor più s'allegrasse,</l>
<l>Ó la vergine, ò l'huom de le parole:</l>
<l>Che voglion, ch'à la donna avanti passe</l>
<l>Del nobil Re del mar la terza prole.</l>
<l>Ó quante volte haver le piante lasse</l>
<l>Mostrò per non gli tor si tosto il Sole;</l>
<l>Al fin non senza suo tormento, e doglia</l>
<l>À dietro se'l lasciò contra sua voglia.</l>
</lg>
<lg type="ottava">
<l>Già il rispirare era affannato, e stanco</l>
<l>D'Hippomene, e la meta era anchor lunge,</l>
<l>Gittando un pomo d'or dal lato manco</l>
<l>L' incanto fa, che 'l peso à l'oro aggiunge.</l>
<l>La donna, che lo spirito ha più franco,</l>
<l>Si piega à l' ingrossato pomo, e 'l giunge,</l>
<l>E quanto sente in man più grave il peso,</l>
<l>Tanto più si rallegra haverlo preso.</l>
</lg>
<lg type="ottava">
<l>Mentre ella andò da l'avaritia vinta</l>
<l>À tor fuor del camin quel bel thesoro,</l>
<l>La prole di Nettuno innanzi spinta</l>
<l>À dietro si lasciò la donna, e l'oro.</l>
<l>Ma l'altra, che volea la fronte cinta,</l>
<l>Come solea, del trionfale alloro,</l>
<l>Ver dove corre il giovane rivolta,</l>
<l>S'affretta per passarlo un'altra volta.</l>
</lg>
<lg type="ottava">
<l>Gli spettatori fan plauso, e coraggio</l>
<l>Al giovane, e in favore ha tutto il mondo.</l>
<l>Ma racquista la vergine il vantaggio,</l>
<l>E 'l fa di novo rimaner secondo.</l>
<l>Tosto ei le fa rotare innanzi al raggio</l>
<l>L'altro or, ch'accresce rotolando il pondo.</l>
<l>Come l'avara femina il riguarda,</l>
<l>Si piega à torlo, e 'l suo camin ritarda.</l>
</lg>
<lg type="ottava">
<l>Mentre il bello or la vergine à se tira</l>
<l>Con la sua bella, e pretiosa vista,</l>
<l>Il bel garzon, ch'à la vittoria aspira,</l>
<l>La lascia à dietro, e gran vantaggio acquista.</l>
<l>Ella di novo il passa: ei fa, che mira</l>
<l>L'altro oro, onde la mano era provista,</l>
<l>Dubbiosa al terzo don gli occhi ella volse,</l>
<l>Ma tal gli diei splendor, che fei, che 'l tolse.</l>
</lg>
<lg type="ottava">
<l>Com'ha la palla in man fo, che s'aggiunga</l>
<l>Gravezza à l'or, perchè sia più impedita.</l>
<l>Hor per non esser' io più pigra, e lunga</l>
<l>De la lor corsa subita, e spedita,</l>
<l>Fo, ch'ei pria de la donna al segno giunga,</l>
<l>E salvo à lui la compromessa vita.</l>
<l>Gli ornan di verde alloro il crin le foglie,</l>
<l>E in premio ottien la desiata moglie.</l>
</lg>
<lg type="ottava">
<l>Io fui, che con l'aiuto, e co'l consiglio</l>
<l>Il temerario giovane salvai</l>
<l>Dal manifesto suo mortal periglio,</l>
<l>E con colei, ch'amò, l'accompagnai.</l>
<l>E ben dovea, chino il ginocchio e 'l ciglio,</l>
<l>Non obliar tal beneficio mai,</l>
<l>Ma render gratie al mio poter immenso</l>
<l>Co'l far su l'altar mio fumar l'incenso.</l>
</lg>
<lg type="ottava">
<l>Le ginocchia non mai chinò, ne 'l lume,</l>
<l>Di me scordossi, e fu del tutto ingrato.</l>
<l>Mancò de le parole, e di quel lume,</l>
<l>Che fa fumar l'odor soave, e grato.</l>
<l>Perche non sprezzi dopo altri il mio Nume,</l>
<l>Come mi mostrò il cor d'ira infiammato,</l>
<l>Gli accendo d'uno ardor nefando, et empio,</l>
<l>E dò con danno loro à gli altri essempio.</l>
</lg>
<lg type="ottava">
<l>Andando per i boschi ombrosi un giorno</l>
<l>De la possente madre de gli Dei,</l>
<l>Passar dinanzi al tempio alto, et adorno,</l>
<l>Che per voto Echion fondò per lei.</l>
<l>S'era novanta gradi, andando intorno,</l>
<l>Scostato il Sol da regni Nabatei,</l>
<l>Tanto che l'hora calda, e 'l lor piè lasso</l>
<l>Fer, che posar lì dentro alquanto il passo.</l>
</lg>
<lg type="ottava">
<l>Come nel tempio egli ha fermato il piede,</l>
<l>E ne la donna sua tien fiso il guardo,</l>
<l>Fo, che Cupido in quel momento il fiede</l>
<l>Co'l piu ferin libidinoso dardo:</l>
<l>Tal che in disparte la consorte chiede,</l>
<l>Dove il lume del giorno è men gagliardo,</l>
<l>E fra divini altari, e simulacri</l>
<l>Fa torto co'l suo obbrobrio à marmi sacri.</l>
</lg>
<lg type="ottava">
<l>Quivi ogni Idolo pio gli occhi rivolse,</l>
<l>Per non mirar quell'atto oscuro, e bieco.</l>
<l>La madre Berecinthia in dubbio tolse,</l>
<l>Se dovea dargli al regno infame, e cieco.</l>
<l>Pur dar si poca pena lor non volse,</l>
<l>Ma che sotto altro vel vivesser seco.</l>
<l>Il collo delicato, e senza pelo</l>
<l>Di lungo crin coperse il carnal velo.</l>
</lg>
<lg type="ottava">
<l>Horrido, spaventoso, e altier fa il volto</l>
<l>La donna, e l'huom nel rinovato aspetto.</l>
<l>Ma il pel de l'huom si fa più lungo, e folto</l>
<l>Per tutta la cervice insino al petto.</l>
<l>Come un rampino il dito in giro volto</l>
<l>S'arma d'una unghia d'un crudele effetto.</l>
<l>Ne l'agitar la polverosa coda</l>
<l>Mostra quant' ira, e sdegno il cor gli roda.</l>
</lg>
<lg type="ottava">
<l>In vece de la solita favella</l>
<l>Si senton dar l'horrendo empio ruggito,</l>
<l>Più di pietà la donna ha il cor rubella,</l>
<l>Più forza, e più coraggio have il marito.</l>
<l>In vece de la corte adorna, e bella,</l>
<l>Van frequentando il boscareccio sito.</l>
<l>Lor posto il fren la Dea, di cui ti narro,</l>
<l>Fe, che tirar leoni il suo bel carro.</l>
</lg>
<lg type="ottava">
<l>Si che non gir, dove tal belva rugge,</l>
<l>Poi che le forze, e l' ire ha troppo pronte.</l>
<l>Fuggi pure ogni fera, che non fugge,</l>
<l>Ma per voler pugnar volta la fronte.</l>
<l>Non far, che l'animal, che 'l sangue sugge,</l>
<l>Spenga le tue bellezze illustri, e conte;</l>
<l>Ne per voler mostrar le pruove tue,</l>
<l>Che 'l tuo soverchio ardir dia danno à due.</l>
</lg>
<lg type="ottava">
<l>Con questo affetuoso avertimento</l>
<l>Ti lascio, e per un tempo al ciel m' invio,</l>
<l>Fin che faccian gli Dei restar contento</l>
<l>Del debito trionfo il maggior Dio.</l>
<l>Spiegan con questo dir le penne al vento</l>
<l>I Cigni, e vanno al regno eterno, e pio,</l>
<l>E fanno allegro il Ciel de lo splendore</l>
<l>De la benigna Dea madre d'Amore.</l>
</lg>
<lg type="ottava">
<l>Al Re, partita lei, venne in pensiero</l>
<l>Di riveder la patria, ove già nacque:</l>
<l>Che dove fu privato cavaliero,</l>
<l>Di farsi riveder gran Re gli piacque.</l>
<l>Con real compagnia fa, che 'l nocchiero</l>
<l>Passa ver la Fenicia le salse acque,</l>
<l>Per terra poi ver l'Austro il camin prende</l>
<l>Ver dove tanto odor la terra rende.</l>
</lg>
<lg type="ottava">
<l>Fu nel passar del gran monte Libano</l>
<l>Mostrato al bello Adone il core aperto;</l>
<l>Che 'l Re del loco, affabile, et humano</l>
<l>Volle honorare un Re di tanto merto.</l>
<l>E, perchè ogni animal diverso, e strano</l>
<l>Stanza in quel monte faticoso, et erto,</l>
<l>Volle, ch'Adone il Re grato, e cortese</l>
<l>Gustasse ancho il cacciar del suo paese.</l>
</lg>
<lg type="ottava">
<l>Non seppe contradir il Re Ciprigno</l>
<l>Al liberal di quel Signore invito,</l>
<l>Il qual alquanti dì grato, e benigno</l>
<l>Gli fe goder le caccie del suo sito.</l>
<l>Intanto il Nume horribile, e sanguigno</l>
<l>Havea l'amor di Venere sentito,</l>
<l>E come Dio disposto à la vendetta</l>
<l>Contra il misero Adone il passo affretta.</l>
</lg>
<lg type="ottava">
<l>Hor mentre Adon per lo difficil monte</l>
<l>Co'l Re cortese à suoi piaceri intende;</l>
<l>Marte cangiando la divina fronte</l>
<l>D'un superbo cinghiale il volto prende.</l>
<l>Per darlo à l'alta ripa di Caronte</l>
<l>Contra d'Adone il verre il corso stende.</l>
<l>Con lo spiedo ei l'attende ardito, e forte;</l>
<l>Che vuol del capo ornar le regie porte.</l>
</lg>
<lg type="ottava">
<l>Havea tutto d'acciaio armato il fianco</l>
<l>Il porco, ma coperto era dal pelo,</l>
<l>Tal, che fu il tergo assicurato, e franco</l>
<l>Percosso in van dal tridentato telo.</l>
<l>Ma ben fè il verre Adon pallido à bianco,</l>
<l>Ché gli squarciò co'l dente il carnal velo;</l>
<l>Gli fè il sangue abondar da larga vena,</l>
<l>E render l'aura estrema in su l'arena.</l>
</lg>
<lg type="ottava">
<l>Lo Dio de l'arme à la celeste parte</l>
<l>Torna à guidar la sua maligna stella.</l>
<l>Venere, che non sà, che 'l crudo Marte</l>
<l>L'imagin tolta al mondo habbia più bella;</l>
<l>Per dover gir dal regno alto si parte</l>
<l>Dove l'amor d'Adon qua giù l'appella;</l>
<l>E battendo alta in aere anchor le piume,</l>
<l>Volse al monte Libano à caso il lume.</l>
</lg>
<lg type="ottava">
<l>Come vede il garzon disteso in terra	</l>
<l>Con tanto sangue sparso, e forse morto,</l>
<l>Ver quella parte i bianchi Cigni atterra,</l>
<l>Ch'anchor chi colui sia, non ha ben scorto:</l>
<l>Ma quando il vede appresso, il crine afferra,</l>
<l>Et à le proprie sue carni fa torto.</l>
<l>Poi contra il fato aperto il cor non saggio,</l>
<l>Aggiunse al primo dir quest'altro oltraggio.</l>
</lg>
<lg type="ottava">
<l>Se bene havete fati ingiusti, et empi</l>
<l>La terra, e me d'Adon renduta priva;</l>
<l>Non farete però, che in tutti i tempi</l>
<l>La memoria di lui non resti viva.</l>
<l>De la sua morte ogni anno i mesti essempi</l>
<l>Faran, che 'l nome suo perpetuo viva;</l>
<l>Il mondo imiterà con rito santo</l>
<l>Co'l suo infortunio il mio lamento, e pianto.</l>
</lg>
<lg type="ottava">
<l>Tu fiume, anchor, che cosi limpido esci</l>
<l>De le concavità di questo monte,</l>
<l>Che co'l tuo humore il costui sangue mesci,</l>
<l>Onde hoggi vai con sanguinosa fronte;</l>
<l>Questo di gloria al tuo splendore accresci,</l>
<l>Dona il nome d'Adone al tuo bel fonte;</l>
<l>E fa, ch'ogni anno il dì, che restò essangue,</l>
<l>La splendid' onda tua corra di sangue.</l>
</lg>
<lg type="ottava">
<l>Appresso un fiume, ch'esce di quei sassi</l>
<l>Lasciò l'alma d'Adon l'humane some.</l>
<l>E sempre, che la pompa Adonia fassi,</l>
<l>(Oltre che da lui prese il fonte il nome)</l>
<l>Con l'onde insanguinate al pianto dassi,</l>
<l>Per fare al mondo testimonio, come</l>
<l>Lo sventurato Adon morì quel giorno,</l>
<l>Che và la pompa sua solenne intorno.</l>
</lg>
<lg type="ottava">
<l>L'afflitta Citherea dapoi le ciglia</l>
<l>Da l'acque volse à la sanguigna polve.</l>
<l>Terra del sangue di colui vermiglia</l>
<l>(Disse), che in pianto i miei lumi risolve,</l>
<l>Forma del sangue un'altra maraviglia,</l>
<l>E mentre intorno al mondo il ciel si volve,</l>
<l>Ricorda à l'huom con novo illustre fiore</l>
<l>D'Adon lo sparso sangue, e 'l mio dolore.</l>
</lg>
<lg type="ottava">
<l>Dapoi che fu à Proserpina permesso,</l>
<l>Quando ritrovò Minta con Plutone,</l>
<l>Di far menta di lei, malgrado d'esso,</l>
<l>Per torsi ogni gelosa opinione,</l>
<l>Ond'è, ch'à Citherea non fia concesso</l>
<l>Di far un fior del suo diletto Adone?</l>
<l>Di foglie tanto accese, e sì superbe,</l>
<l>Che faccia invidia à tutti i fior de l'herbe?</l>
</lg>
<lg type="ottava">
<l>Tutto di nettar santo, et odorato</l>
<l>Del suo gradito Adone il sangue sparse,</l>
<l>Il qual da interno spirito infiammato</l>
<l>Si vide in forma sferica gonfiarse.</l>
<l>Così lo spirto suol ne l'acqua entrato</l>
<l>In una palla lucida formarse,</l>
<l>Ne molto andò, che 'l rosso, e picciol tondo</l>
<l>S'aperse in un bel fior grato, e giocondo.</l>
</lg>
<lg type="ottava">
<l>Purpureo al fior del melagran rassembra,</l>
<l>Ma l'uso suo può dirsi illustre, e corto.</l>
<l>E con la brevità, c'ha in se, rimembra,</l>
<l>Come l'human splendor vien tosto morto.</l>
<l>Se poco ella godè le belle membra,</l>
<l>Del fior gode hhoggi poco il campo, e l'horto:</l>
<l>Che 'l vento, che 'l formò, subito toglie</l>
<l>Al debil fusto le caduche foglie.</l>
</lg>
<note place="end" resp="ed" anchored="yes">
<title>Annotationi del Decimo Libro</title>
<p><hi rend="sc">La</hi> favola di Orfeo ci mostra quanta forza, e vigore habbia l'eloquenza, come quella che è figliuola di Apollo che non è altro che la sapienza; la lira datagli da Mercurio, è l'arte del favellare propriamente, laquale a simiglianza della lira va movendo gli affetti co'l suono hora acuto, hora grave, della voce e della pronuntia, di maniera che le selve, e i boschi si movono per il piacere che pigliano di udire la ben'ordinata, e pura favella dell'huomo giudicioso, non sono altro i boschi e le selve, che quegli huomini che sono cosi fissi, et ostinati nelle loro opinioni, che con grandissima difficoltà ne possono essere rimossi, i quali al fine si lasciano vincere dalla soavità della voce, e dalla forza delle parole, propriamente questi tali sono figurati per gli arbori che fanno le selve e i boschi, perche si come questi hanno le loro radici ferme, e profonde, cosi quelli fissano, e profondano nel centro dell'ostinationi le opinioni loro; ferma ancora Orfeo figurato per l'eloquente i fiumi, che non sono altro che li dishonesti, e lascivi huomini che quando non siano retirati dalla forza della lingua dalla loro infame vita, scorrono senza ritegno alcuno sino al mare, che è il pentimento, e l'amarezza; che suole venire subito dietro a i piaceri carnali. Rende Orfeo ancora mansuete e benigne le fiere, che sono gli huomini crudeli, &amp; ingordi del sangue altrui, perche sono ridotti dal giuditioso favellatore a piu humana e piu lodevole vita; ama l'eloquente &amp; è amato da Euridice, laqual figuraremo per la concupiscenza naturale, che passeggiando per i prati quali sono i suoi propri desideri; fugge da Aristeo che è il loro freno, come quello che desidera di tornarla a piu alti e piu lodevoli pensieri; e fuggendo more ferita dal serpente, che non è altro che quello inganno che stando nascosto nelle cose temporali, coglie tutti gli huomini che vivono in diverse maniere; morta la concupiscenza nelle sue proprie passioni è condotta all'inferno, Orfeo come suo verissimo amico che è il giuditioso parlatore, che con efficace persuasioni tenta di ritornarla di sopra alla virtù; e tornandovela; si rimira incautamente in dietro; e la perde di nuovo, perche non fa bisogno rimirar indietro, ma sempre inanzi; lo scendere di Orfeo all'inferno è l'huomo saggio, e prudente che non deve mai per qual si voglia concupiscenza partirse dalla contemplatione delle cose alte, per mirare le cose basse, e temporali e compiacerse in esse.</p>
<p><hi rend="sc">Preme</hi> l'Anguillara come si è veduto fin qui in rapresentare alcune cose pratiche come la caccia del Cervo, il maneggiar cavalli, il tessere, il cuscire, poi che gli riescono tutte felicemente, come gli è riuscito quivi ancora il rappresentare il suon della lira; in quella stanza: <quote><emph>Quel legno appoggia alla mammella manca</emph></quote>, e nella seguente. </p>
<p><hi rend="sc">Nella</hi> trasformatione di Ati in Pino, si può pigliar' essempio quanto è mal convenevole il matrimonio quando vi è gran differenza di età, come era fra Cibele madre de gli dei, et Ati ancor giovinetto; e però non è maraviglia se ne segueno per cagione della gelosia di molti mali accidenti, come veggiamo tutto di avenire, e come avenne all'infelice Ati che si voltò all'Amore piu convenevole ad esso della Ninfa Sagarithide. </p>
<p><hi rend="sc">La</hi> trasformatione del giovane dolente per la morte del suo amantissimo Cervo, in Cipresso arbore che significa pianto e doglia, de i piu cari amici, e parenti, perche gli antichi erano accostumati a ornare de' rami di quest'arbore le sepolture de i morti che vivendo gli erano charissimi ci da essempio che non dobbiamo giamai porre tanto amore nelle cose mortali, che poi quando le ci mancano, a viva forza tutto il rimanente della vita nostra sia un'essempio di amarissimo cordoglio a tutti quelli che ci veggono cosi, non senza loro grandissima maraviglia, come ancora non senza grandissimo danno nostro. </p>
<p><hi rend="sc">Giove</hi> ruba il bellissimo Ganimede, e il fa suo copieri per farci vedere quanto sia vago il cielo di privar' il mondo come indegno di goderle, di quelle cose che gli sono piu grate, e che sono da essere tenute in maggior stima; il fa poi suo copieri havendolo convertito nel segno di Aquario il quale quando ha il Sole fermo in lui, dà da bere non solamente a Giove, ma a tutto il mondo con larghissime e abondantissime pioggie. </p>
<p><hi rend="sc">Giacinto</hi> trasformato nel fiore del suo nome da Apollo, ci fa vedere che la virtù del Sole che si va compartendo ne i semplici la mattina quando si rallegrano vedendolo comparire, come quello che con la benignità sua li va purgando dalla soverchia humidità della notte, deve esser colta in tempo della sua giovanezza, che è che la non sia ne troppo morbida per la soverchia humidità, ne meno troppo asciuta per il soverchio ardore de i raggi del Sole, colta dunque a tempo, si trasforma in fiore, che non è altro che quella parte piu purgata, piu nobile, e piu atta a operare, e far'effetti miracolosi intorno la sanità, che è come un fiore, rapresenta quivi l'Anguillara molto vagamente il gioco della Racchetta in quella stanza, <quote><emph>Un gioco da Racchetta havea Giacinto</emph></quote> come medesimamente rappresenta ancora il giocare fra Apollo e Giacinto nelle seguenti, come si vede fare in molti luoghi e fra gli altri nel regno di Francia. </p>
<p><hi rend="sc">L'amore</hi> di Pigmalione, alla figura d'Avolio fatta dalle sue mani, ci da essempio che quelli che tenta fa riparo alle forze della natura, non volendo giamai gustar' il dolcissimo, e soavissimo Amore posto regolatamente fra l'huomo, e la donna; essendo la volontà nostra naturalmente spinta per sempre ad amare, si danno ad amare alcune cose di poco frutto, solamente per proprio loro piacere, come pitture, sculture, medaglie a simil cose; e le amano cosi caldamente, che vengono le medesime cose, a satisfare al desiderio loro, come se rimanessero satisfati del desiderio del vero Amore, che deve esser fra l'huomo, e la donna; vogliono alcuni che questo amore di Pigmalione s'intenda, che essendo egli satio dell'Amore delle donne, si deliberò di non travagliarse piu con esse loro, ma prese per suo piacere una picciola fanciullina, per nodrirla fin'all'età matura, e crescendo la fanciulla in maravigliosa bellezza, se ne accese di maniera Pigmalione che non chiedeva altro a i Dei, se non che volessero presto condurla a quell'età che può sostenere gli abbracciamenti dell'huomo, per poter porre a fine il suo ardentissimo amore, e che questa fanciulla s'intenda per la figura d'Avolio fatta dalle sue mani havendole egli dato una bella, e nobile creanza, &amp; havendola poi goduta n'hebbe un figliuolo che diede il nome all'isola di Papho, per havervi edificato un castello, e chiamatolo da'l suo nome. </p>
<p><hi rend="sc">La</hi> favola di Mirrha vogliono alcuni che la fusse ingeniosamente ritrovata perche Mirrha è un'arbore appresso i Sabei che s'infiamma per il molto vigore de i raggi del Sole; onde essendo il Sole padre di tutte le cose, però si dice che Mirrha amò il padre, come quello che infiammando quest'arbore, fa scoprire fuori della corteccia alcune aperture, dalle quali poi si coglie quel soave unguento della Mirrha, che significa Adonenon essendo interpretato Adone altro che soave. Si vede quivi in questa favola quanto si sia affaticato l'Anguillara per rappresentare vivamente tutti quei dubbij che potevano tenire sospeso, e irresoluto l'animo dell'inamorata Mirrha, con quelle dispute che poteva fare in cosi scelerato amore, la ragione, con l'infame sua passione, vedendosi tutti quei spirti, e quegli affetti, che si possono desiderare, in rappresentare questa favola, oltra le conversioni e le comparationi bellissime come quella della stanza, <quote><emph>Qual se la quercia annosa altera e grossa</emph></quote>. Una bellissima digressione è anchor quella che fa nella stanza <quote><emph>Non le basta il secondo, e vi va tante</emph></quote>, e nella seguente. </p>
<p><hi rend="sc">La</hi> favola di Adone ci fa vedere quanto sia pronta la bellezza figurata per Venere ad amare il soave piacere d'Amore, figurato per Adone poi che quella Venere non finta che regnò in Cipro, diede leggi, e persuase tutte le donne per goder' interamente quel piacere, che procacciassero per qual si voglia modo, di essere abbracciate senza alcun freno di vergogna da gli huomini, non tenendo alcun conto di adulteri o stupri; oltra che introdusse fra i Soriani che fussero condotte le vergini a i lidi del mare, a fin che passando i legni de forestieri, overo facendo scala in quei lidi, levassero loro il fiore della virginità tanto stimato, dove si vive religiosamente; è ferito Adone dal Cinghiale, quando il piacere amoroso è sturbato da gli infelici e fieri successi, che avengono per caginoe della gelosia, overo di invidia nelle cose d'Amore; come quello che non vuole alcuna cosa dura, fiera, ne aspra, ma che ogni sua cosa sia sempre piena di dolcezza, sempre in gioia, e sempre in stato felice, da il sangue di Adone, che è il soave piacer'amoroso, pigliano colore le rose perche nella staginoe di questo soavissimo fiore, pare che tutti i cuori si sentano infiammare dal desiderio di godere la bellezza la quale si va scoprendo in gran parte nelle Rose, poi che i Poeti non hanno trovato simiglianza piu propria alla bellezza delle donne, di quella della Rosa, simigliando el loro guancie alle rose, il colore delle quali è cosi grato all'occhio, come l'odore, all'odorato; si duole Venere per la morte di Adone quando la bellezza rimane priva del soavissimo piacere di Amore. </p>
<p><hi rend="sc">Descrive</hi> l'Anguillara con nuovo modo di dire molto vagamente che cosa sia Amore, e gli effetti suoi, in quella stanza, <quote><emph>Amor' altro non è che un bel desio</emph></quote>, e nelle seguenti; con artifitiosissima digressione, nella quale si leggono alcune esclamationi molto proprie, come quella della stanza, <quote><emph>O veramente aventurata morte</emph></quote>, e di quell'altra, <quote><emph>O gran lode di Amor poi che si giova</emph></quote> insieme con la conversione dell'inamorata Venere al suo amato Adone, nella stanza, <quote><emph>Ma il ben de 'l quale il mondo men ha parte</emph></quote>, e nella seguente insieme con la risposta di Adone.La favola di Atalanta, e di Hippomene ci da essempio che non è cosa che piu prontamente vinca la durezza, e l'ostinatione dele donne che l'oro, come quelle che naturalmente sono avarissime, e di qui aveneva che tutti quelli che tentavano di vinverla nel corso con la virtù, e col valore rimanevano morti; perche con esse loro non giova nobiltà, bellezza, ne virtù, mancando l'oro.Quando però non sia no infiammate esse ancora da questo focoso furore chiamato volgarmente Amore; perche all'hora, si lasciano vincere di maniera che non mirano ne all'honore, ne al timore, ne a cosa alcuna, anzi corrono sfrenatissime a i loro piaceri, senza alcuna consideratione appigliandose sempre al peggio; furono al fine ambidoi conversi in Leoni, e posti al carro di Cibele, poi che non hebbero punto di vergogna ne 'l congiungerse insieme alla presentia de gli Dei, per darci essempio che questa fiera passione trahe cosi l'huomo, e la donna fuori della sua propria natura, che li converte in animali fierissimi come i leoni, sono poi in processo di tempo, quando si vien raffredando il vigore del sangue; ridotti a tirar il carro di Cibele, quando si cominciano a riconoscere, e riconoscendose a vivere con gli ordini della natura, e con l'ubidienza delle leggi.Descrive molto felicemente l'Anguillara questa favola di Atalanta, adornandola come è accostumato di fare, di molte belle digressioni, cosi nel rapresentar la forza d'Amore in Hippomene, come ancor ala bellezza della superba giovane, mettendola vagamente innanzi a gli occhi di chi legge, con bellissime conversioni come nella stanza, <quote><emph>Poi fu d'ogn'un di lor si picciol pomo</emph></quote> dove si converte Hippomene, nella stanza, <quote><emph>Dhe gentil cavalier mentre le tempie</emph></quote>, e nelle seguenti, con bellissime comparationi come quella della stanza, <quote><emph>Come s'al muro candido di latte</emph></quote>: con quella vaga descrittione del corso. Come quella della stanza, <quote><emph>Già il respirare era affannato, e stanco</emph></quote>, e nelle seguenti, e con quella bellissima sententia di Virgilio ancora, che è nella stanza: <quote><emph>Dhe disse poi per ch'anchor'io non tento</emph></quote> dicendo nel verso, il fine: <quote><emph>Gl' audaci sempre il cielo aita</emph></quote>.</p>
</note>
</div1>
<div1 type="canto">
<head>Libro Undecimo.</head>
<lg type="ottava">
<l>Mentre con si soave, e dolce canto</l>
<l>Le selve, e le ferine menti move</l>
<l>L'altissimo Poeta, e fà, che 'l pianto</l>
<l>Spesso da gli occhi lor trabocca e piove;</l>
<l>Ecco servando il rito allegro, e santo</l>
<l>Del lieto Dio Theban, figliuol di Giove,</l>
<l>Veggon le Tracie nuore, ove la lira</l>
<l>Le piante, i sassi, e i bruti alletta, e tira.</l>
</lg>
<lg type="ottava">
<l>Nel sacro à punto, et honorato giorno,</l>
<l>Che fanno honore à l'inventor del vino,</l>
<l>Trovossi Orfeo tirare à se d'intorno</l>
<l>La fera, il sasso, il fonte, il cerro, e 'l pino.</l>
<l>Mentre di vaghe pelli il fianco adorno</l>
<l>Fan le donne il misterio alto, e divino,</l>
<l>Voltò l'occhio dal mostro insano, e losco</l>
<l>Una, dov'era nato il novo bosco.</l>
</lg>
<lg type="ottava">
<l>Calda dal troppo vino, onde ciascuna</l>
<l>Facea sorda venir la terra, e l'aria,</l>
<l>Disse tal maraviglia, e fè, ch'ogn'una</l>
<l>Volse gli occhi à la selva ombrosa, e varia.</l>
<l>E come piacque à la fatal fortuna,</l>
<l>Al Poeta divin fera, e contraria,</l>
<l>D'ire à vedere à l'insensate piacque,</l>
<l>Come quivi in un giorno il bosco nacque.</l>
</lg>
<lg type="ottava">
<l>Subito, che la prima arriva, e vede</l>
<l>Colui, c'ha nel cantar tanta dolcezza;</l>
<l>Con questo dir l'orecchie à l'altre fiede.</l>
<l>Ecco quel, che le donne odia, e disprezza.</l>
<l>Non ascoltiam, sorelle quel, che chiede</l>
<l>Quest'empia lingua à darne infamia avezza,</l>
<l>Ma prenda dal mio colpo ogni altra essempio;</l>
<l>Che brama tor dal mondo un cor tant'empio.</l>
</lg>
<lg type="ottava">
<l>Com' ha cosi parlato, il braccio scioglie,</l>
<l>Che tenea il legno impampinato, e crudo,</l>
<l>Ma nel volare il pampino, e le foglie</l>
<l>Fanno al divino Orfeo riparo, e scudo.</l>
<l>Tal, che se ben nel volto il tirso coglie,</l>
<l>Ferita non vi fa, ma il segno ignudo.</l>
<l>Da questa un'altra impara, e china à basso</l>
<l>La mano, e per tirar prende un gran sasso.</l>
</lg>
<lg type="ottava">
<l>Orfeo tanto era al suono, e al canto intento</l>
<l>Che non senti l' insolito romore.</l>
<l>Hor mentre il sasso va fendendo il vento</l>
<l>Per donare ad Orfeo noia, e dolore;</l>
<l>La Lira ode accoppiata al dolce accento,</l>
<l>E pon fin da se stesso al suo furore.</l>
<l>Si china il sasso à piè del dolce suono,</l>
<l>Come de l'error suo chiegga perdono.</l>
</lg>
<lg type="ottava">
<l>Ma cresce ogni hor la temeraria guerra</l>
<l>De l' insolente orgoglio baccanale.</l>
<l>Questa una gleba, e quella un sasso afferra,</l>
<l>Poi fa, che contra Orfeo dispieghin l'ale.</l>
<l>Ben fatto ei loro havria cadere in terra</l>
<l>L'orgoglio co'l suo canto alto, e immortale;</l>
<l>Ma le trombe, i tamburi, i gridi, e l'armi</l>
<l>Muta fecer parer la cetra, e i carmi.</l>
</lg>
<lg type="ottava">
<l>Molte vedendo star le belve attratte,</l>
<l>Et haver à quel suon perduta l'alma,</l>
<l>Le fer prigioni, e l'ubriache, e matte</l>
<l>Del theatro d'Orfeo portar la palma.</l>
<l>Ecco comincian già le pietre tratte</l>
<l>À far sanguigna à lui la carnal salma,</l>
<l>Che d'ogn'intorno à lui le donne stanno,</l>
<l>E fangli à più potere oltraggio, e danno.</l>
</lg>
<lg type="ottava">
<l>Come s'osa talhor l'augel notturno</l>
<l>Mostrarsi mentre più risplende il giorno,</l>
<l>Ogni augel contra lui corre diurno,</l>
<l>E fagli più, che puote oltraggio, e scorno:</l>
<l>Cosi contra il nipote di Saturno</l>
<l>Van l'insensate à fargli un cerchio intorno,</l>
<l>E mentre il canto ei pur move, e la cetra,</l>
<l>Hora il tirso il percuote, hora la pietra.</l>
</lg>
<lg type="ottava">
<l>Lanciato, c'han l'impampinato telo,</l>
<l>Ch'ad uso non dovea servir tant'empio,</l>
<l>Per fargli l'alma uscir del mortal velo,</l>
<l>Per dare à gli altri suoi seguaci essempio;</l>
<l>Cercan altre arme, e ben propitio il cielo</l>
<l>Hebber per far di lui l'ultimo scempio.</l>
<l>Vider bifolchi arar, guardar gli armenti,</l>
<l>C'haveano atti à ferir molti stormenti.</l>
</lg>
<lg type="ottava">
<l>Altri la vanga oprare, altri la zappa,</l>
<l>Secondo il vario fin, c'havea ciascuno.</l>
<l>Hor come fuor del bosco, ù s'ara, e zappa,</l>
<l>Il muliebre stuol giunge importuno;</l>
<l>Ogni pastor da la lor furia scappa,</l>
<l>E lascia ogni stormento più opportuno.</l>
<l>Fuggon gli agresti il muliebre sdegno,</l>
<l>E lascian l'opra, il gregge, il ferro, e 'l legno.</l>
</lg>
<lg type="ottava">
<l>Tolte le scuri, e gli altri hastati ferri,</l>
<l>E flagellati, e posti in fuga i buoi,</l>
<l>Ritornan dove fra cipressi, e cerri,</l>
<l>Orfeo s'aiuta in van co' versi suoi.</l>
<l>Forz'è, ch'à tanti stratij al fin s'atterri</l>
<l>Il gran scrittor de' gesti de gli Heroi.</l>
<l>Per quella bocca, ò Dei, l'alma gli uscio,</l>
<l>Che mosse il bruto, il sasso, il bosco, e'l rio.</l>
</lg>
<lg type="ottava">
<l>Dapoi c'hebber commesso il sacrilegio</l>
<l>Le spietate baccanti infami, et ebre,</l>
<l>E potè più d'un canto cosi egregio</l>
<l>Lo sdegno incomparabil muliebre,</l>
<l>Le selve, che i tuoi versi hebbero in pregio,</l>
<l>Fer lagrimare, Orfeo, le lor palpebre.</l>
<l>Le dure Selci, à cui piacesti tanto,</l>
<l>Pianser l'aspra tua morte, e 'l dolce canto.</l>
</lg>
<lg type="ottava">
<l>Sparser da gli occhi il distillato vetro</l>
<l>Gli augelli, e diero à l'aria il flebil verso.</l>
<l>Mosser le Ninfe il doloroso metro,</l>
<l>E 'l corpo ornar del manto oscuro, e perso.</l>
<l>Come ti vide degno del feretro</l>
<l>Nel bosco afllitto l'arbore diverso,</l>
<l>Gettò dal capo altier l'ornato crine,</l>
<l>E pianse le tue rime alte, e divine.</l>
</lg>
<lg type="ottava">
<l>Nel bel regno di Tracia il fonte, e 'l fiume,</l>
<l>Che gustò le sue voci alte, e gioconde,</l>
<l>Fer pianger tanto il doloroso lume,</l>
<l>Ch'in maggior copia al mar fer correr l'onde.</l>
<l>Seguendo il lor sacrilego costume</l>
<l>Le donne incrudelite, e furibonde,</l>
<l>Mandato il corpo del poeta in quarti,</l>
<l>Sparser le varie membra in varie parti.</l>
</lg>
<lg type="ottava">
<l>Gittar ne l'Hebro il capo con la Lira,</l>
<l>Che tanto esser solean d'accordo insieme.</l>
<l>Hor mentre il mesto fiume al mar gli tira,</l>
<l>Ogni corda pian pian mormora, e geme.</l>
<l>La lingua anchor senz'anima rispira,</l>
<l>Et accoppia co'l suon le voci estreme:</l>
<l>Co'l flebil de la lingua, e de la corda</l>
<l>Il pianger de le ripe anchor s'accorda.</l>
</lg>
<lg type="ottava">
<l>Giungon nel mar piangendo il lor cordoglio</l>
<l>Passato fra le ripe il vario corso,</l>
<l>Poi fluttuando per l'ondoso orgoglio</l>
<l>In Lesbo al lor vagar tirano il morso.</l>
<l>Venir gli vide un serpe, e d'uno scoglio</l>
<l>S'abbassò verso Orfeo co'l crudo morso,</l>
<l>E già leccava il crudo, e horribil angue</l>
<l>La chioma sparsa di ruggiada, e sangue.</l>
</lg>
<lg type="ottava">
<l>À vendicar contra le donne Orfeo</l>
<l>Non vuol' il padre pio rivolger gli occhi,</l>
<l>C'havendo offesi i sacri di Lieo,</l>
<l>Lascia, ch'à lui questa vendetta tocchi.</l>
<l>Ma non vuol già, che 'l serpe ingiusto, e reo</l>
<l>Il volto del figliuol co'l morso imbocchi,</l>
<l>Anzi una nova spoglia al drago impetra,</l>
<l>E con l'aperto morso il fa di pietra.</l>
</lg>
<lg type="ottava">
<l>L'ombra mesta d'Orfeo subito corse</l>
<l>Al regno tenebroso, et infelice,</l>
<l>E riconobbe ciò, che allhor vi scorse,</l>
<l>Che co'l canto v'entrò mesto, e felice.</l>
<l>Dopo molto cercar, lo sguardo porse</l>
<l>À la moglie dolcissima Euridice,</l>
<l>Dove abbracciolla, et hor sicuro seco</l>
<l>Nel regno si diporta afflitto, e cieco.</l>
</lg>
<lg type="ottava">
<l>Non però Tioneo lascia impunito</l>
<l>L'error de le sacrileghe Baccanti,</l>
<l>Ch'oltre che profanaro il sacro rito,</l>
<l>E sangue fer ne' suoi misterij santi,</l>
<l>Havean mandato al regno di Cocito,</l>
<l>Non però un' huom de gli ordinarij erranti,</l>
<l>Ma quell'huom si divin, che mentre visse,</l>
<l>In lode de gli Dei tant'hinni scrisse.</l>
</lg>
<lg type="ottava">
<l>Le donne inique Tracie, c'hebber parte</l>
<l>Nel crudele homicidio ingiusto, e strano,</l>
<l>Raguna in un gran pian tutte in disparte</l>
<l>Da l'altre pie, che non vi tenner mano.</l>
<l>I diti poi de' piè tutti comparte</l>
<l>In diverse radici apprese al piano;</l>
<l>Ogni dito del piede entra sotterra,</l>
<l>E radicato in tutto al suol s'afferra.</l>
</lg>
<lg type="ottava">
<l>Qual, se talhor l'augello al laccio è preso, </l>
<l>Quanto più scuote per fuggire i vanni,</l>
<l>Tanto più il lin lo stringe, e più conteso</l>
<l>Gliè di poter rubarsi à tesi inganni:</l>
<l>Cosi il piè de la donna al suolo appreso,</l>
<l>Quanto più vuol fuggir gli ascosi danni,</l>
<l>E più si scuote, e più sbrigarsi intende,</l>
<l>Tanto più la radice al suol s'apprende.</l>
</lg>
<lg type="ottava">
<l>E mentre ogni Baccante cerca, e mira,</l>
<l>Dove sia l'unghia ascosa, il dito, e 'l piede,</l>
<l>Ch'ambi gli stinchi in un congiunge, e gira,</l>
<l>À poco à poco un' altra scorza vede.</l>
<l>Scorgendo poi, ch'ogni hor più alto aspira</l>
<l>L'arbore, ad ambe mani il petto fiede,</l>
<l>E trova, mentre in van sfoga lo sdegno,</l>
<l>Che fere in vece de la carne il legno.</l>
</lg>
<lg type="ottava">
<l>S'alzan le braccia in rami, il crine in fronde,</l>
<l>Fin ch'ogni donna un' arbor fassi intero.</l>
<l>Altra in un faggio, altra in un pin s'asconde,</l>
<l>Altra in un'ampia quercia, altra in un pero;</l>
<l>Altre sterili piante, altre feconde,</l>
<l>Come più piacque al lor Signore altero.</l>
<l>Cangiate fanno à la silvestre belva</l>
<l>Di nove piante in Tracia un' altra selva.</l>
</lg>
<lg type="ottava">
<l>Fatta Bacco d'Orfeo l'alta vendetta</l>
<l>Sol contra le consorti, che peccaro,</l>
<l>Tirar da tigri fe la sua carretta</l>
<l>Verso il regno di Frigia, e seco andaro</l>
<l>Non sol le donne, e la baccante setta,</l>
<l>Ma co' Fauni l'alunno amato, e caro,</l>
<l>Ch'ebro su l'asinello era il trastullo,</l>
<l>Per lo vario camin, d'ogni fanciullo.</l>
</lg>
<lg type="ottava">
<l>Passa presso à Callipoli lo stretto,</l>
<l>E in Frigia se ne và verso Pattolo,</l>
<l>Ch'anchor d'arena d'or non correa il letto;</l>
<l>Poi và verso il vinifero Timolo.</l>
<l>Quivi del monte il vin dolce, e perfetto</l>
<l>Fè, ch'à dietro restò Sileno solo.</l>
<l>Lasciò il trionfo andar, fermossi à bere,</l>
<l>E poi co'l fiasco in man diessi à giacere.</l>
</lg>
<lg type="ottava">
<l>Non vuol però, che giaccia, e s'addormenti</l>
<l>Fin, ch'alquanto del vin la testa sgrave,</l>
<l>Ma benche d'andar seco si contenti</l>
<l>Più d'un Frigio pastor, che scorto l'have.</l>
<l>Non può far forza à lor modi insolenti</l>
<l>Da gli anni il miser vecchio, e dal vin grave;</l>
<l>E cosi coronato, e trionfante</l>
<l>L'appresentaro al Re Mida davante.</l>
</lg>
<lg type="ottava">
<l>Mida, à cui prima il buon poeta Orfeo,</l>
<l>Co'l sacerdote Eumolpo havea mostrato</l>
<l>Le cerimonie sante di Lieo,</l>
<l>E sopra tutto il suo regio apparato;</l>
<l>Conobbe il nutritor di Tioneo,</l>
<l>E l'accettò con volto allegro, e grato;</l>
<l>Lieto il ritenne à far seco soggiorno</l>
<l>Fin che 'l dì novo il Sol passò d'un giorno.</l>
</lg>
<lg type="ottava">
<l>L'undecimo Lucifero nel cielo</l>
<l>Comparso era à far noto à l'altre stelle,</l>
<l>Che 'l più chiaro splendor, che nacque in Delo,</l>
<l>Venia per disfar l'ombre oscure, e felle.</l>
<l>E per fuggir s'havean già posto il velo</l>
<l>Dal paragon le men chiare facelle,</l>
<l>Quando il re Mida à Bacco render volle</l>
<l>L'alunno, che dal vin spesso vien folle.</l>
</lg>
<lg type="ottava">
<l>Lieo co'l suo trionfo altero, e santo</l>
<l>Già senza havere il suo contento integro,</l>
<l>Vien con Sileno il Re di Frigia intanto,</l>
<l>E trova Bacco in Lidia, e 'l rende allegro.</l>
<l>Come si vide il suo ministro à canto,</l>
<l>Scaccia egli ogni pensier noioso, et egro;</l>
<l>Ringratia il Re, che gli ha colui condutto,</l>
<l>Che fa il trionfo suo lieto del tutto.</l>
</lg>
<lg type="ottava">
<l>E per mostrarsi grato al Re, s'offerse</l>
<l>D'ogni don, che chiedea, farlo contento;</l>
<l>Di quante io posso far gratie diverse,</l>
<l>Se n'ami alcuna haver, di il tuo talento,</l>
<l>Allegro Mida allhor le labra aperse,</l>
<l>E per nocivo ben formò l'accento;</l>
<l>Io bramo, che tal don mi si compiaccia,</l>
<l>Che tutto, quel ch'io tocco, oro si faccia.</l>
</lg>
<lg type="ottava">
<l>Lo Dio di Thebe grato al Re concesse</l>
<l>L'amato don, ma ben fra se si dolse,</l>
<l>Ch'una gratia dannosa egli s'elesse,</l>
<l>Che l'avaritia ad un mal punto il colse.</l>
<l>Poi che nel corpo suo tal gratia impresse,</l>
<l>Ver le superne parti il volo sciolse.</l>
<l>Allegro il Re di Frigia un' arbor trova,</l>
<l>Che vuol di si gran don veder la prova.</l>
</lg>
<lg type="ottava">
<l>D'un'Elce bassa un picciol ramo schianta,</l>
<l>Perde la verga il legno, e l'oro impetra.</l>
<l>Prende di terra un sasso, e l'or l'ammanta,</l>
<l>Tal, che 'l metallo ha in mano, e non la pietra.</l>
<l>Poi toccando una gleba anchor l'incanta,</l>
<l>E la fa splender d'or, dov'era tetra.</l>
<l>Svelle dal campo poi l'arida arista,</l>
<l>Et ella perde il grano, e l'oro acquista.</l>
</lg>
<lg type="ottava">
<l>Lieto d'un' arbuscello un pomo prende,</l>
<l>E mentre, che vi tien ben l'occhio inteso,</l>
<l>Di subito si lucido risplende,</l>
<l>Che ne' giardini Hesperidi par preso.</l>
<l>In qual si voglia legno il dito stende,</l>
<l>Fa crescer al troncon la luce, e 'l peso.</l>
<l>La man si lava, e l'onda cangia foggia,</l>
<l>E Danae inganneria con l'aurea pioggia.</l>
</lg>
<lg type="ottava">
<l>À pena può capir la sciocca mente</l>
<l>Le folli concepute alte speranze,</l>
<l>Pensa acquistar l'occaso, e l'oriente,</l>
<l>Certo d'haver tant'or, che glie n'avanze,</l>
<l>Come fa poi, che 'l cibo s'appresenta,</l>
<l>Cangiar fa il dito tutte le sembianze.</l>
<l>Subito, che la man s'accosta à l'esca,</l>
<l>Opra, ch'à lei la luce, e 'l peso cresca.</l>
</lg>
<lg type="ottava">
<l>Se brama haver del pan per contentarne,</l>
<l>Secondo che solea, l'avida bocca,</l>
<l>Subito che l'ha in man, vede oro farne;</l>
<l>Dapoi con la forcina ogni esca tocca,</l>
<l>Ma i membri de le lepri, e de le starne</l>
<l>Si trasforman in or, come gl'imbocca.</l>
<l>Tutti i suoi cibi fuor d'ogni costume</l>
<l>Acquistano da l'or gravezza, e lume.</l>
</lg>
<lg type="ottava">
<l>Poi c' ha il coppier nel lucido cristallo</l>
<l>Posto l'auttor del don, che fa tant'oro,</l>
<l>Vi mesce il fresco, e puro fonte, e dallo</l>
<l>Al Re per dare al sangue il suo ristoro:</l>
<l>Et ecco assembra al più ricco metallo</l>
<l>Il vino, e l'acqua, e 'l cristallin lavoro;</l>
<l>Vien d'oro il vetro, e 'l vin cangia natura,</l>
<l>E pria vien liquido or, dapoi s'indura.</l>
</lg>
<lg type="ottava">
<l>Il Re, cui cresce l'oro, e manca il vitto,</l>
<l>E ricco insieme, e povero si vede,</l>
<l>Del novo male attonito, et afflitto</l>
<l>Odia già il don, che 'l buon Lieo gli diede;</l>
<l>E confessando à Bacco il suo delitto,</l>
<l>Perdono à lui con questa voce chiede.</l>
<l>Toglimi ò Dio di Thebe à quello inganno,</l>
<l>Che par, ch'util mi faccia, e mi fa danno.</l>
</lg>
<lg type="ottava">
<l>Non può il palato mio render contento</l>
<l>La forza del tant'or, che dà il tuo dono.</l>
<l>Già fame, e sete insopportabil sento,</l>
<l>E per lo troppo haver mendico sono.</l>
<l>Peccai per avaritia, e me ne pento,</l>
<l>E con ogni umiltà chieggo perdono;</l>
<l>Fa, che quel dono in me per sempre muoia,</l>
<l>Che quanto più mi giova, più m'annoia.</l>
</lg>
<lg type="ottava">
<l>Dolce Lieo non men del suo liquore,</l>
<l>Poi che l'error, che fece, al Re dispiace,</l>
<l>Volge ver lui benigno il suo favore,</l>
<l>E la seconda gratia gli compiace.</l>
<l>Suona una voce in aria, ove il Signore</l>
<l>Di Frigia in ginocchion chiede al ciel pace.</l>
<l>Contra Pattolo ascendi verso il monte,</l>
<l>Fin che trovi l'origine del fonte.</l>
</lg>
<lg type="ottava">
<l>Quivi, dov'esce il fonte à l'aria viva,</l>
<l>Ascondi il corpo ignudo in mezzo à l'acque,</l>
<l>E laverai quella virtù nociva,</l>
<l>Che già d'havere in don da me ti piacque.</l>
<l>Com'ei vi giunge, pose in su la riva</l>
<l>Le spoglie, e nudo entrò, come già nacque,</l>
<l>Nel fiume; e 'l pretioso suo difetto</l>
<l>Dipinse l'onde d'or, le ripe, e 'l letto.</l>
</lg>
<lg type="ottava">
<l>Et hor dal seme de l' antica vena</l>
<l>Tien la stessa virtù la terra, e 'l fiume.</l>
<l>Risplende d'or la pretiosa arena,</l>
<l>Stà l'oro in ogni gleba, il peso, e 'l lume.</l>
<l>Dapoi che potè il Re gustar la cena,</l>
<l>Ringratiato il glorioso Nume,</l>
<l>Si diè, de l'or spregiando il ricco lampo,</l>
<l>Ad habitar la selva, il monte, e 'l campo.</l>
</lg>
<lg type="ottava">
<l>Non però d'esser Re di Frigia lassa,</l>
<l>Se ben la selva, il monte, e 'l pian l'alletta.</l>
<l>Con lo Dio de' pastori il tempo passa,</l>
<l>Che 'l suon de le sue canne gli diletta.</l>
<l>La mente ha come pria stolida, e bassa,</l>
<l>E per nocergli anchora il tempo aspetta.</l>
<l>Lo stupido suo spirto, e mal composto</l>
<l>Vuol fargli un' altro danno, e sarà tosto.</l>
</lg>
<lg type="ottava">
<l>Dove il monte Timolo al cielo ascende,</l>
<l>Cantando Pan per suo diporto un giorno,</l>
<l>Con la sampogna sua stupida rende</l>
<l>Ogni Ninfa, e Pastor, ch'egli ha d'intorno.</l>
<l>Et osa dir (tal gloria il cor gli accende)</l>
<l>Ch'ad ogni illustre canto il suo fa scorno;</l>
<l>E sfidare osa anchora innanzi al santo</l>
<l>Dio di quel Monte il dotto Apollo al canto.</l>
</lg>
<lg type="ottava">
<l>Timolo arbitro eletto ai novi versi</l>
<l>Per poter meglio udir l'orecchie sgombra</l>
<l>Da le ghirlande d'arbori diversi,</l>
<l>E fa, che sol la quercia il crin gl'ingombra.</l>
<l>Dove con leggiadria posson vedersi</l>
<l>Pender le ghiande, e far à le tempie ombra.</l>
<l>Con maestade in questa forma assiso,</l>
<l>Ch'egli è pronto ad udir, dà loro aviso.</l>
</lg>
<lg type="ottava">
<l>Lo spirto Pane à la siringa aviva,</l>
<l>E poi fa, che la voce il verso esprime.</l>
<l>Ogni montana, ogni silvestre Diva</l>
<l>Applaude con prudentia à le sue rime.</l>
<l>Sol quel, che diede à la Pattola riva</l>
<l>La vena, onde il ricco or si forma, e 'mprime,</l>
<l>Scoglie più ardito à la sua lingua il nodo,</l>
<l>E 'l loda sopra ogni altro, e fuor di modo.</l>
</lg>
<lg type="ottava">
<l>Come ha cantato Pane, il sacro monte,</l>
<l>Co'l ciglio accenna al figlio di Latona.</l>
<l>La lira allhor de l'eloquentia il fonte</l>
<l>Appoggia à la sinistra poppa, e suona.</l>
<l>Ha coronata la tranquilla fronte</l>
<l>Del verde allor del monte d'Helicona;</l>
<l>E come al citharedo si richiede</l>
<l>L'orna un manto purpureo insino al piede.</l>
</lg>
<lg type="ottava">
<l>Come lo Dio del monte il dolce accento</l>
<l>Ode concorde à la soave lira,</l>
<l>E tien ne' circostanti il lume intento,</l>
<l>E vede, ch'ogni orecchia alletta, e tira;</l>
<l>Dice à lo Dio del gregge, e de l'armento.</l>
<l>Se bene il canto tuo da me s'ammira,</l>
<l>Pur quel del biondo Dio mi par più degno,</l>
<l>E che la canna tua ceda al suo legno.</l>
</lg>
<lg type="ottava">
<l>La sententia del monte ogn'uno approva,</l>
<l>Ogn'un co'l ciglio, e con la lingua applaude,</l>
<l>Che 'l dir d'Apollo più diletti, e mova,</l>
<l>Anchor che quel di Pan merti gran laude.</l>
<l>Fra tanti un sol giudicio si ritrova,</l>
<l>Che tal parer chiama ignorantia, e fraude:</l>
<l>Mida l'opinion ritien di prima,</l>
<l>Che Pan più dolce il suon habbia, e la rima.</l>
</lg>
<lg type="ottava">
<l>Conobbe allhor lo Dio dotto, e giocondo,</l>
<l>Che in quel, c'havea di Frigia il regio manto,</l>
<l>Era perduto il dir dolce, e facondo,</l>
<l>E 'l gran don d' Helicona ornato, e santo.</l>
<l>E, perche possa poi vedere il mondo</l>
<l>Con quali orecchie ei giudicò il suo canto,</l>
<l>Solo à se il chiama, e poi fa, che si specchie,</l>
<l>E mostra, ch'egli ha d'Asino l'orecchie.</l>
</lg>
<lg type="ottava">
<l>Subito, che in quel senso i lumi intende,</l>
<l>Che scorge à l'intelletto le parole,</l>
<l>E che move l'orecchie, e, che le tende,</l>
<l>E c'ha ferine quelle parvi sole;</l>
<l>Sopra il deforme capo un velo stende,</l>
<l>Poi prega dolce il gran rettor del Sole,</l>
<l>Che far palese il suo danno non voglia,</l>
<l>Ch'ei vuol celarlo altrui sott'altra spoglia.</l>
</lg>
<lg type="ottava">
<l>Fingendo, che dolor la testa offenda,</l>
<l>Forma d'un velo subito una fascia,</l>
<l>Poi fa, ch'un servo il suo volere intenda,</l>
<l>E d'esseguirlo à lui la cura lascia.</l>
<l>Ei fa, ch'un fabro gli lavori, e venda,</l>
<l>(E con essa al suo Re la testa fascia)</l>
<l>Una corona d'or superba, e quale</l>
<l>Si vede hoggi la mitra esser reale.</l>
</lg>
<lg type="ottava">
<l>Cosi mostrò, ch'al Re si convenia</l>
<l>D'ornar la testa di corona, e d'oro,</l>
<l>Per ricoprir con qualche leggiadria</l>
<l>Talhor l'asinità d'alcun di loro.</l>
<l>Ó che gran mitra, Musa, vi vorria</l>
<l>Per coprire hoggi il capo di coloro,</l>
<l>Che con orecchie insipide, e non sane</l>
<l>Disprezzan Febo, e fanno honore à Pane.</l>
</lg>
<lg type="ottava">
<l>Secrete alcuni dì l'orecchie tiene</l>
<l>Con grande affanno il castigato Mida;</l>
<l>Ma palesarle à quel pur gli conviene,</l>
<l>Che vuol, che 'l lungo crin purghi, e recida.</l>
<l>Promette fargli inestimabil bene,</l>
<l>Se tien l'orecchia sua secreta, e fida:</l>
<l>Ma se mai con altrui ne fa parola,</l>
<l>Torrà per sempre l'aura à la sua gola.</l>
</lg>
<lg type="ottava">
<l>Promette il servo, e come gli ha recisa</l>
<l>La chioma, il corto crin purga con l'onda.</l>
<l>Ma non può ritener fra se le risa,</l>
<l>Mentre l'orecchie anchor lava, et inonda.</l>
<l>Por da qualche novella, ch'ei divisa,</l>
<l>Finge di trarre il riso, ond'egli abonda:</l>
<l>Gli asciuga, e copre il capo, e fra se scoppia,</l>
<l>Se non palesa il duol, che 'l suo Re stroppia.</l>
</lg>
<lg type="ottava">
<l>Quanto più può, l'orecchie mostruose</l>
<l>Dentro à se stesso il servo asconde, e serra.</l>
<l>Ma come più non può tenerle ascose,</l>
<l>Pensa di publicarle almen sotterra.</l>
<l>Una fossa in un campo à far si pose,</l>
<l>E cavata che bene hebbe la terra,</l>
<l>Chinossi, e con parole accorte, e mute</l>
<l>Scoprì l'orecchie à lei, c'havea vedute.</l>
</lg>
<lg type="ottava">
<l>Mormora in quella fossa, più che puote,</l>
<l>L'orecchie, che 'l suo Re nascoste serba;</l>
<l>E con veraci, e mostruose note</l>
<l>L'interna cura alquanto disacerba.</l>
<l>Copre poi co'l terren le fosse vote,</l>
<l>E in pochi dì comincia à spuntar l'herba.</l>
<l>S'ingravidò la terra di quei versi,</l>
<l>E fronde parturì, che calme fersi.</l>
</lg>
<lg type="ottava">
<l>Cresce la canna à poco à poco, e tira</l>
<l>Dal padre la maledica natura.</l>
<l>Dentro è piena di vento, e quando spira,</l>
<l>Manda del padre fuor la voce pura,</l>
<l>E dice. Con la mitra il capo aggira</l>
<l>Colui, che in Frigia ha la suprema cura,</l>
<l>Perche l'orecchie ha d'Asino, e ricopre</l>
<l>Con l'oro il premio de le sue mal' opre.</l>
</lg>
<lg type="ottava">
<l>La scorta de la greggia, e de l'armento,</l>
<l>Ch'ode il parlar, che da la canna suona,</l>
<l>Et ha (mentre ad udir si ferma intento)</l>
<l>Stupor di quel, che 'l calamo ragiona,</l>
<l>Ride, e fa la sampogna, e dalle il vento,</l>
<l>Et ode dir, che sotto à la corona,</l>
<l>Che d'oro al Re di Frigia orna la testa,</l>
<l>Si stà nascosta un' asinina cresta.</l>
</lg>
<lg type="ottava">
<l>L'uno il palesa à l'altro, e fan, che vede,</l>
<l>E ch'ode ogn'un di Frigia la sampogna,</l>
<l>Che dice al Re, che 'l lor regno possiede,</l>
<l>De l'orecchia asinina onta, e vergogna.</l>
<l>Ó misero quel principe, che crede</l>
<l>Di fuggir del suo vitio la rampogna.</l>
<l>Che come un sallo, ad una fossa il dice,</l>
<l>E dona al suo parlar prole, e radice.</l>
</lg>
<lg type="ottava">
<l>Lascia la nota poi l'oscura tomba,</l>
<l>Et esce fuore un calamo, che canta.</l>
<l>Onde i Poeti poi fansi una tromba,</l>
<l>Che 'l vitio fa saper, che in lui s'ammanta.</l>
<l>Tal, che 'l publico suon, ch'alto rimbomba,</l>
<l>Di sapere il suo mal si gloria, e vanta,</l>
<l>E son cantati i suoi vitij secreti</l>
<l>Da le publiche trombe de' poeti.</l>
</lg>
<lg type="ottava">
<l>Come s'è vendicato, lascia il monte</l>
<l>Timolo il padre amabile d'Orfeo,</l>
<l>E verso il fertil pian drizza la fronte</l>
<l>Propinquo al promontorio di Sigeo;</l>
<l>Là dove il Re Troian Laomedonte</l>
<l>Volea fondar nel bel paese Ideo</l>
<l>À la superba Troia alte le mura,</l>
<l>Per farla più tremenda, e più sicura.</l>
</lg>
<lg type="ottava">
<l>Quando ei conobbe la spesa infinita,</l>
<l>Ch'era per dare à quella impresa effetto,</l>
<l>E che 'l cupido Re chiedea l'aita</l>
<l>D'alcun famoso, e nobile architetto;</l>
<l>Lo Dio de l'onde à questa impresa invita:</l>
<l>Al fin conchiudon di cangiar l'aspetto,</l>
<l>E darsi in forma d'huomo à quel lavoro</l>
<l>Per ottener dal Re si gran thesoro.</l>
</lg>
<lg type="ottava">
<l>Fatto il pensiero tiransi in disparte,</l>
<l>E quivi di lor man fanno un modello,</l>
<l>Che 'l Dorico, l'Ionio, e tutta l'arte</l>
<l>Mai non vide il più forte, ne 'l più bello.</l>
<l>V'era il sito di Troia à parte à parte,</l>
<l>E 'l muro, e 'l torrrion fatto à pennello.</l>
<l>La scarpa, il fosso, la cortina, e 'l fianco</l>
<l>Esser non convenia ne più, ne manco.</l>
</lg>
<lg type="ottava">
<l>S'appresentaro al Re co'l bel disegno,</l>
<l>E s'offerser voler prender l' impresa,</l>
<l>E di far l'artificio anchor più degno</l>
<l>Ne l'opra, che sarà lunga, e distesa.</l>
<l>Piace al Re l'arte, e dà la fe per pegno,</l>
<l>Poi che s'è convenuto de la spesa,</l>
<l>Che come l'edificio havran fornito,</l>
<l>Darà lor d'oro un numero infinito.</l>
</lg>
<lg type="ottava">
<l>Con tanta cura il formator del giorno</l>
<l>Co'l Re del mare à la bell'opra intese,</l>
<l>Che in breve Troia fu cinta d'intorno</l>
<l>Da si superbe mura, e bene intese,</l>
<l>Che non potè l'invidia alzare il corno</l>
<l>Con le biasmanti, invidiose offese.</l>
<l>Innanzi al Re stupita ella si tacque,</l>
<l>Et anche al Re la lor superbia piacque.</l>
</lg>
<lg type="ottava">
<l>Subito verso il gran cospetto regio</l>
<l>Gli sconosciuti Dei movono il piede,</l>
<l>Per impetrare il convenuto pregio,</l>
<l>Secondo il merto, e la promessa fede.</l>
<l>Il Re, che 'l giuramento have in dispregio,</l>
<l>Per usurpare à se la lor mercede,</l>
<l>Nega di dover lor tal somma d'oro,</l>
<l>E giura falso, e spregia il cielo, e loro.</l>
</lg>
<lg type="ottava">
<l>E che de l'opra, c'han prestato à l'opra,</l>
<l>Han come gli altri havuto il merto intero;</l>
<l>E con tal fronte vi ragiona sopra,</l>
<l>Ch'ogn'un diria, ch'ei non mentisse il vero.</l>
<l>Sdegnato il Re del mar, fa, che si copra</l>
<l>Da l'onde sue tutto il Troian sentiero,</l>
<l>Tutto il campo Troian sdegnato inonda,</l>
<l>E converte la terra in forma d'onda.</l>
</lg>
<lg type="ottava">
<l>Quante ricchezze ha 'l piano, e fertil campo</l>
<l>Di Troia, biade, vino, armenti, e gregge,</l>
<l>Trovar non ponno à tanta furia scampo;</l>
<l>Cede ogni cosa à lui, che nel mar regge.</l>
<l>Apollo anchor co'l suo sdegnato lampo</l>
<l>Contra di Troia un'altra pena elegge,</l>
<l>Corrompe l'humido aere, e stempra in guisa,</l>
<l>Che resta da la peste ogni alma uccisa.</l>
</lg>
<lg type="ottava">
<l>Punto da tanti danni il Re s'invia,</l>
<l>Per impetrar alcun rimedio, al tempio.</l>
<l>Se brami da la peste infame, e ria</l>
<l>Troia salvare, e da l'ondoso scempio;</l>
<l>Che la tua figlia Hesione esposta sia</l>
<l>Ad un mostro marin tremendo, et empio,</l>
<l>Convien, l'oracol disse. e su lo scoglio</l>
<l>Fe porla con d'ogn'un pianto, e cordoglio.</l>
</lg>
<lg type="ottava">
<l>Mentre stava legata al duro sasso,</l>
<l>Venne à passar da quelle parti Alcide:</l>
<l>E spinta verso lei la nave, e 'l passo</l>
<l>Quando si bella vergine la vide;</l>
<l>Cercò di confortar l'afflitto, e lasso</l>
<l>Suo spirto con parole amiche, e fide.</l>
<l>E poi ch'al padre il suo parlar converse,</l>
<l>Con questa legge lei salvar s'offerse.</l>
</lg>
<lg type="ottava">
<l>Se tu vuoi darmi, ond'io possa haver prole,</l>
<l>Quattro di quei cavalli arditi, e snelli,</l>
<l>Che de la razza sua già ti die il Sole,</l>
<l>Figli de presti suoi volanti augelli:</l>
<l>Salverò le bellezze uniche, e sole</l>
<l>Da gli assalti marini ingiusti, e felli.</l>
<l>Il Re promette, e giura. Hercole viene</l>
<l>Co'l mostro in prova, e la vittoria ottiene.</l>
</lg>
<lg type="ottava">
<l>Ma come chiede i veloci cavalli,</l>
<l>Fatto al pesce marin l'ultimo scorno,</l>
<l>Nega il Re falso, e la risposta dalli,</l>
<l>Ch'al gran rettor del mar diede, e del giorno.</l>
<l>Sdegnato il forte, e invitto Alcide falli</l>
<l>Da gran militia por l'assedio intorno,</l>
<l>E prende le superbe, e nove mura</l>
<l>De la città due volte empia, e pergiura.</l>
</lg>
<lg type="ottava">
<l>Tra i capitani poi giusto comparte</l>
<l>De la vittoria i premij, e gli alti honori,</l>
<l>Riguardo havendo à chi nel fero Marte</l>
<l>Dato havea di valor segni maggiori:</l>
<l>Diede al fier Telamon la miglior parte,</l>
<l>Et oltre à mille publici favori</l>
<l>Gli diè la bella Hesione, il cui bel volto</l>
<l>Esser dovea dal mostro al mondo tolto.</l>
</lg>
<lg type="ottava">
<l>Ne restò Telamon contento forte,</l>
<l>Con tutta la progenie illustre loro;</l>
<l>Poi che quella, che presa havea consorte,</l>
<l>Qual ei, scendea dal Re del sommo choro.</l>
<l>Ma Peleo suo fratel, v'hebbe più sorte,</l>
<l>Ch'ottenne d'una il trionfale alloro,</l>
<l>Che non fu mortal vergine, ma Dea,</l>
<l>E tal, che 'l maggior Dio d'amor n'ardea.</l>
</lg>
<lg type="ottava">
<l>Sposo è di Theti Dea sublime, et alma</l>
<l>Peleo: ne meno ad alterezza il move</l>
<l>D'haver con tanta Dea legata l'alma,</l>
<l>Che di poter nomar per avo Giove.</l>
<l>À molti vien d'haver la carnal salma</l>
<l>(Dicea) dal Re, che tutto intende, e move;</l>
<l>Ma goder d'una Dea l'amore, e 'l bene,</l>
<l>Hoggi ad un sol mortal fra tutti aviene.</l>
</lg>
<lg type="ottava">
<l>In questa guisa sposa egli l'ottenne,</l>
<l>Bramando il maggior Dio l'amor di lei,</l>
<l>Udì, che Proteo un giorno à dir le venne.</l>
<l>Dà Theti orecchie alquanto à detti miei.</l>
<l>Tal fama un giorno batterà le penne</l>
<l>D'un figlio incomparabil ,c'haver dei,</l>
<l>Che in tutte l'opre illustri, alte, e leggiadre</l>
<l>Fia senza paragon maggior del padre.</l>
</lg>
<lg type="ottava">
<l>Si che prendi da me questo consiglio,</l>
<l>Homai l'amor tuo contenta altrui,</l>
<l>E con l'honor di si gradito figlio</l>
<l>Accresci novi honori à pregi tui.</l>
<l>Giove, ch'ode il parlar, fugge il periglio</l>
<l>Di generar chi sia maggior di lui:</l>
<l>Ne vuol, che 'l suo figliuol sia di tal pondo,</l>
<l>Che di Giove maggior dia legge al mondo.</l>
</lg>
<lg type="ottava">
<l>Ma, perche 'l figlio, à cui già si prefisse,</l>
<l>Che più del padre haver dovesse honore,</l>
<l>D'alcun del sangue suo nel mondo uscisse,</l>
<l>Per dare al germe lor tanto splendore,</l>
<l>Chiamò à se Peleo il suo nipote, e disse.</l>
<l>De la figlia di Nereo accendi il core,</l>
<l>Invitala à la lotta alma, e gioiosa,</l>
<l>Che con grand'honor tuo la farai sposa.</l>
</lg>
<lg type="ottava">
<l>Non amava però la Ninfa bella</l>
<l>Gustar quel ben, ch' uscir suol dal marito.</l>
<l>Anzi contra d'amor schiva, e rubella</l>
<l>Fuggia d'ognun l'affettuoso invito.</l>
<l>E, perche come à la sua buona stella</l>
<l>Piacque, dal fato à lei fu stabilito,</l>
<l>Che potesse occupar varij sembianti,</l>
<l>Con nove forme ogni hor fuggia gli amanti.</l>
</lg>
<lg type="ottava">
<l>Sta su'l mar ne l'Emonia un sito adorno,</l>
<l>Che porge un grato, e commodo diporto,</l>
<l>Dove due promontorij alzano il corno,</l>
<l>Dentro à cui si ripara un stagno morto.</l>
<l>E cosi bene è chiuso d'ogn' intorno,</l>
<l>Che saria con più fondo un nobil porto;</l>
<l>Ma l'acque, che continuo il mar vi mena,</l>
<l>Bastan sole à coprir la somma arena.</l>
</lg>
<lg type="ottava">
<l>Intorno al lago solitario, et ermo</l>
<l>À guisa d'un theatro un bosco ascende,</l>
<l>Dove in un tufo assai tenace, e fermo</l>
<l>Un' antro à piè del monte entro si stende,</l>
<l>Ch'altrui fa dal calor riparo, e schermo</l>
<l>Quando nel mezzo giorno il Sol risplende,</l>
<l>Di forma tal, che la natura, e l'arte</l>
<l>Son dubbij chi di lor v'habbia più parte.</l>
</lg>
<lg type="ottava">
<l>Pur l'artificio par, ch'avanzi alquanto.</l>
<l>Quivi mentre era il Sole alto ver l'Austro,</l>
<l>Che per lo cielo era montato tanto,</l>
<l>C'huopo gli fa di dechinar col plaustro,</l>
<l>Premendo ad un delfin squamoso il manto,</l>
<l>Theti solea ritrarsi al fresco claustro.</l>
<l>Dove l'ardor fuggia del maggior lume,</l>
<l>E giacendo chiudea tal volta il lume.</l>
</lg>
<lg type="ottava">
<l>Mentre la bella Dea chiuse ha le porte</l>
<l>Per ricreare i sensi à la sua luce,</l>
<l>Intento Peleo à l'amorosa sorte,</l>
<l>Come disse il maggior celeste Duce,</l>
<l>Per farla arditamente sua consorte</l>
<l>Ne le sue braccia ignudo si conduce.</l>
<l>Ella si desta, e 'l suo desio ben scorge,</l>
<l>Ma non però di se copia gli porge.</l>
</lg>
<lg type="ottava">
<l>Vuol l'infiammato Peleo usar la forza,</l>
<l>Dapoi che 'l prego il suo fin non ottiene.</l>
<l>D'uscirgli ella di man si prova, e sforza,</l>
<l>Poi si forma un augello: ei l'augel tiene.</l>
<l>D'un arbore ella allhor prende la scorza,</l>
<l>Per annullar la sua cupida spene:</l>
<l>Ei d' intorno al troncon getta le braccia,</l>
<l>E co'l medesmo amor l'arbore abbraccia.</l>
</lg>
<lg type="ottava">
<l>Per torsi al fine à l' importuno amante</l>
<l>L'arbore via da se scaccia, e dismembra;</l>
<l>E di tigre crudel preso il sembiante</l>
<l>Mostra volere à lui piagar le membra.</l>
<l>Deh non voltare à lei, Peleo le piante,</l>
<l>Che tigre ella non è, se ben t'assembra.</l>
<l>Lascia ei la belva, e l'antro, ov'ella nacque,</l>
<l>Poi se'n và per placar gli Dei de l'acque.</l>
</lg>
<lg type="ottava">
<l>Acceso il foco su l'altar divino,</l>
<l>E fattovi arder sù l'odore, e 'l gregge,</l>
<l>Sparge su l'onde salse il sacro vino,</l>
<l>Indi prega ogni Dio, che nel mar regge,</l>
<l>Che faccian, che 'l lor Nume almo marino</l>
<l>Non fugga d'Himeneo la santa legge.</l>
<l>A la devota, e lecita richiesta</l>
<l>Il Carpathio profeta alza la testa.</l>
</lg>
<lg type="ottava">
<l>Verrai (gli disse Proteo) al tuo contento,</l>
<l>Ritorna à lei nipote altier di Giove:</l>
<l>E come entro à lo speco ha il lume spento,</l>
<l>Che in lei l'onde di Lete il sonno piove,</l>
<l>Legala, e non guardare al suo lamento,</l>
<l>Ne dubitar de le sue forme nove.</l>
<l>Se vuol con mille volti uscir d'impaccio,</l>
<l>Siasi quel, che si vuol, tien sempre il laccio.</l>
</lg>
<lg type="ottava">
<l>Non la lasciar giamai fin, che non prende</l>
<l>Il primo suo di Dea verace aspetto.</l>
<l>Detto cosi lo Dio, che 'l fato intende,</l>
<l>Asconde in mezzo à l'acque il volto, e 'l petto.</l>
<l>Lo Dio, che 'l maggior lume al mondo rende,</l>
<l>Vicino, era à l'Hesperio suo ricetto;</l>
<l>E godea Theti già nel fin del giorno</l>
<l>Co'l volto vero il proprio ermo soggiorno:</l>
</lg>
<lg type="ottava">
<l>Peleo ne l'antro desioso arriva,</l>
<l>E lei, che dorme, un'altra volta cinge.</l>
<l>Come il sonno la lascia, e si ravviva,</l>
<l>Di mille varie forme si dipinge.</l>
<l>Mai del laccio la man Peleo non priva,</l>
<l>Tanto ch'à palesarsi la costringe.</l>
<l>Come le membra sue legate sente,</l>
<l>Più le parole, e 'l volto à lui non mente.</l>
</lg>
<lg type="ottava">
<l>Piangendo dice, Non m'havresti vinta,</l>
<l>Senza il favor d'alcun celeste Dio.</l>
<l>Ei con le braccia lei tenendo avinta,</l>
<l>Con dir cerca addolcirla humano, e pio.</l>
<l>E poi che la sua stirpe ei l'ha dipinta,</l>
<l>L'induce à consentire al suo desio;</l>
<l>L'abbraccia, e bacia mille volte, e mille,</l>
<l>E le fa grave il sen del grande Achille.</l>
</lg>
<lg type="ottava">
<l>Potea sopra ogn' altro huom dirsi beato</l>
<l>Peleo per tal consorte, e per tal figlio;</l>
<l>Se non havesse il suo ferro spietato</l>
<l>Del sangue del fratel fatto vermiglio.</l>
<l>Poi c' hebbe ucciso Foco gli fu dato</l>
<l>Dal mesto genitor perpetuo essiglio.</l>
<l>Onde con pochi misero, e infelice</l>
<l>N'andò in Trachinia al regno di Ceice.</l>
</lg>
<lg type="ottava">
<l>Lucifero già diè Ceice al mondo,</l>
<l>Che la Trachinia patria possedea,</l>
<l>E in volto limano, amabile, e facondo</l>
<l>Quieto, e senza guerra ivi reggea:</l>
<l>E ben nel volto suo grato, e giocondo</l>
<l>Il paterno candor chiaro splendea.</l>
<l>È ver, ch'allhor dissimile à se stesso</l>
<l>Era, e gran duolo havea nel volto impresso.</l>
</lg>
<lg type="ottava">
<l>Come Peleo vicin la terra scorge,</l>
<l>Dove ha molti congiunti, e confidenti,</l>
<l>Questo consiglio à quei da saggio porge,</l>
<l>C'havea con lui per guardia de gli armenti.</l>
<l>Poi che 'l nostro destino, empio ne scorge,</l>
<l>À la mercè de le straniere genti;</l>
<l>Fate co'l gregge qui cauti soggiorno,</l>
<l>Fin che dal Re con la risposta io torno.</l>
</lg>
<lg type="ottava">
<l>Da pochi accompagnato, entro à le porte</l>
<l>De la città ne và co'l proprio piede.</l>
<l>Poi che gli fu permesso, entro à la corte</l>
<l>Passar fin dove il Re grato risiede,</l>
<l>Con modi humili, e con parole accorte</l>
<l>Co'l ramo, che dimostra amore, e fede,</l>
<l>Appresentato al Re, noto gli feo,</l>
<l>Com'era giunto il suo cugin Peleo.</l>
</lg>
<lg type="ottava">
<l>E de l'essiglio la cagion mentita</l>
<l>Disse, ch'essendo al padre in ira alquanto,</l>
<l>Havea fatto pensier passar la vita</l>
<l>Sotto il governo suo benigno, e santo:</l>
<l>E come da la sua gratia infinita</l>
<l>Havea sicura fè d'ottener tanto,</l>
<l>C'havrebbe in corte loco, over nel regno,</l>
<l>Che non saria del suo cugino indegno.</l>
</lg>
<lg type="ottava">
<l>Il grato Re, che subito s'accorse,</l>
<l>Ch'era Peleo nipote al Re superno,</l>
<l>Ver lui con dignità se stesso porse,</l>
<l>E l'abbracciò con vero amor fraterno.</l>
<l>Tanto grata accoglienza in lui si scorse,</l>
<l>Che aperse ne la fronte il core interno;</l>
<l>Mostrò ver la moglier l'istesso ciglio,</l>
<l>E poi baciò più volte il picciol figlio.</l>
</lg>
<lg type="ottava">
<l>E poi che mostrò il volto, e 'l core aperto,</l>
<l>E satisfè con l'accoglienza à pieno,</l>
<l>Volle, per farlo del suo amor più certo,</l>
<l>Scoprir con questo dir l'interno seno.</l>
<l>Se 'l regno mio la plebe senza merto</l>
<l>Con volto à se raccoglie almo, e sereno;</l>
<l>D'un chiaro huom, che farà per mille prove,</l>
<l>Che sia, come son' io, nipote à Giove ?</l>
</lg>
<lg type="ottava">
<l>D'ogn'uno è il regno mio rifugio, e nido,</l>
<l>Hor, che sarà d'un mio caro congiunto ?</l>
<l>Il nome del cui sangue in ogni lido</l>
<l>Con gran gloria di voi superbo è giunto.</l>
<l>Con quella mente al tuo valore arrido,</l>
<l>Che vuol l'amor, ch'à venir qui t' ha punto.</l>
<l>Non mi pregar, ma i lumi intorno intendi,</l>
<l>E quel, che fa per tè, sicuro prendi.</l>
</lg>
<lg type="ottava">
<l>Ciò che qui scorgi mio, prendi pur tutto,</l>
<l>Volesse Dio, che meglio vi scorgessi.</l>
<l>Non può tenere in questo il viso asciutto,</l>
<l>Ma manda fuor sospir cocenti, e spessi.</l>
<l>Signor (disse Peleo vedendo il lutto)</l>
<l>Vorrei, che la cagion tu mi dicessi;</l>
<l>Che se per virtù d'huom si potrà torre,</l>
<l>Per te la propria vita io son per porre.</l>
</lg>
<lg type="ottava">
<l>Non può (rispose il Re) l'humana forza</l>
<l>Trovar rimedio à miei perpetui danni.</l>
<l>L'augel, che tanti augei spaventa, e sforza,</l>
<l>Che batte si veloce in aere i vanni, </l>
<l>Già si stava in viril serrato scorza,</l>
<l>E solea menar meco i giorni, e gli anni;</l>
<l>Poi l'aspetto viril perdè primiero,</l>
<l>Per farmi ogni hor vestir lugubre, e nero.</l>
</lg>
<lg type="ottava">
<l>Ei fu Dedalion per nome detto,</l>
<l>E nacque anch'ei di quel bel lume adorno,</l>
<l>Che chiama de l'Aurora il vago aspetto</l>
<l>À dar co'l suo splendor principio al giorno.</l>
<l>Nacque di quello ardor lucido, e netto,</l>
<l>Che cede solo al Sole, e al Delio corno;</l>
<l>Che la sera primier compar nel cielo,</l>
<l>E ne l'alba è più tardo à porsi il velo.</l>
</lg>
<lg type="ottava">
<l>Fu mio fratello, e quanto à me la pace</l>
<l>Piacque di conservar ne la mia terra,</l>
<l>Tanto ei feroce, e piu d'ogni altro audace</l>
<l>Più d'ogn'altro essercitio amò la guerra.</l>
<l>Et hoggi anchora augel forte, et rapace</l>
<l>Con l'unghie ogni altro augel feroce afferra;</l>
<l>Se ben la prima sua cangiò figura,</l>
<l>Non però l'aspra sua cangiò natura.</l>
</lg>
<lg type="ottava">
<l>Di questo mio fratel Chione, una figlia</l>
<l>Di spirito, e di volto unica nacque:</l>
<l>Che fece ogni huom stupir di maraviglia;</l>
<l>Tutti n'arse d'amore, à tutti piacque.</l>
<l>Quel, che d'Eto, e Piroo regge la briglia,</l>
<l>Dal primo dì, che ne la culla giacque,</l>
<l>Tre lustri havea co'l suo girare eterno</l>
<l>Fatto à mortai sentir la state, e 'l verno.</l>
</lg>
<lg type="ottava">
<l>Tornando un dì da Delfo il biondo Dio</l>
<l>À caso ver costei volse la fronte,</l>
<l>E in lui d'amor destar novo desio</l>
<l>L'uniche sue bellezze altere, e conte.</l>
<l>Di Giove il nuntio anchor gli occhi v'aprio</l>
<l>Tornando à caso dal Cellenio monte;</l>
<l>E come l'occhio cupido v'intese,</l>
<l>Non men del biondo Dio di lei s'accese.</l>
</lg>
<lg type="ottava">
<l>Come con gli occhi il ciel notturni scopra</l>
<l>De ladri i cauti furti, e de gli amanti,</l>
<l>Apollo, ovunque Chione si ricopra,</l>
<l>Pensa goder gli angelici sembianti.</l>
<l>Non attende Mercurio, che di sopra</l>
<l>Risplendano i bei lumi eterni, e santi;</l>
<l>Ma dalle , come sola esser l' intende,</l>
<l>Co' serpi il sonno, e grave il sen le rende.</l>
</lg>
<lg type="ottava">
<l>Tosto che vede in ciel la notte oscura</l>
<l>Sopra il carro stellato andare in volta</l>
<l>Apollo, ad una vecchia il volto fura,</l>
<l>Ch' esser custodia à lei solea tal volta.</l>
<l>Com'ella scorge la senil figura,</l>
<l>E le temute sue parole ascolta,</l>
<l>Con quella entra à goder l'usate piume,</l>
<l>Da cui prendea l'essempio, e 'l buon costume.</l>
</lg>
<lg type="ottava">
<l>Ma poi che rimaner fè il sonno morto</l>
<l>Lo spirto, che solea lei tener viva,</l>
<l>Co'l suo volto primier l'amante accorto</l>
<l>Gode il bramato amor de la sua Diva.</l>
<l>Come l'ha dato l'ultimo conforto,</l>
<l>E scopertosi quel, che 'l giorno avviva,</l>
<l>Lascia l'amato volto almo, e giocondo,</l>
<l>Poi nel ciel torna à dar la luce al mondo.</l>
</lg>
<lg type="ottava">
<l>Per nove segni il Sol girando intorno</l>
<l>Havea su'l carro il suo splendor condutto,</l>
<l>E de l'andate Lune il nono corno</l>
<l>Havea renduto al sen maturo il frutto:</l>
<l>Quando veder fe Chione un figlio al giorno</l>
<l>Simile ne le astutie al padre in tutto.</l>
<l>Il pronto dir, le man rapaci, e ladre</l>
<l>No'l fer degenerar punto dal padre.</l>
</lg>
<lg type="ottava">
<l>La dotta, e soavissima favella</l>
<l>Fea parer nero il bianco, e bianco il nero:</l>
<l>E intanto con la man fugace, e fella</l>
<l>De l' or lasciava altrui scarco, e leggiero.</l>
<l>E, perche la sua prole fu gemella,</l>
<l>Oltre à colui, ch' era nemico al vero,</l>
<l>Ch'Autolico nomar del biondo Dio</l>
<l>Un figlio più felice al mondo uscio.</l>
</lg>
<lg type="ottava">
<l>Fu detto Filemone, e con la cetra</l>
<l>Rendea si caro, e si soave il canto,</l>
<l>C'havrebbe intenerito un cor di pietra,</l>
<l>E mosso in ogni cor la pieta, e 'l pianto.</l>
<l>Chi troppo alto favore, e gratia impetra</l>
<l>Da l'anime del regno eletto, e santo,</l>
<l>Talhor di tal superbia accende il core,</l>
<l>Ch' ogni havuto favor torna in dolore.</l>
</lg>
<lg type="ottava">
<l>Che giova haver due Numi havuti amanti?</l>
<l>Che giova haver di lor gemella prole?</l>
<l>Che havere un padre il più forte fra quanti</l>
<l>Forti vide giamai girando il Sole ?</l>
<l>Che d'haver tratti i bei corporei manti</l>
<l>Da quel, che regge l'universa mole ?</l>
<l>Noce il troppo ottener da gli alti Dei</l>
<l>Tal volta, e, per ver dir nocque à costei.</l>
</lg>
<lg type="ottava">
<l>Poi che la sua beltà, via più che humana,</l>
<l>Accesi hebbe due Dei di tanto merto,</l>
<l>Di se medesma gloriosa, e vana</l>
<l>L'interno orgoglio suo veder fe aperto.</l>
<l>E disse, che nel volto di Diana</l>
<l>Scorgea più d'uno error palese, e certo,</l>
<l>E volea con l'altrui mostrar dispregio,</l>
<l>Ch'ella un sembiante havea di maggior pregio.</l>
</lg>
<lg type="ottava">
<l>La Dea sdegnata il nervo incocca, e tira,</l>
<l>E poi l'occhio, e lo stral co'l segno accorda:</l>
<l>Fin ch'esser l'arco un mezzo tondo mira,</l>
<l>E come una piramide la corda;</l>
<l>La destra poi, dov'ha sempre la mira</l>
<l>L'occhio, lascia volar la freccia ingorda;</l>
<l>L'arco almen curvo fin torna prescritto,</l>
<l>E 'l nervo perde l'angulo, e vien dritto.</l>
</lg>
<lg type="ottava">
<l>La freccia và ver Chione empia, e superba,</l>
<l>E la peccante lingua à lei percuote.</l>
<l>Com'ella sente la percossa acerba,</l>
<l>S'arma à doler, ma scior non può le note.</l>
<l>Macchiando del suo sangue i fiori, e l'herba,</l>
<l>Pone à giacer l'impallidite gote;</l>
<l>E furo i fiori, e l'herba il regio letto,</l>
<l>Dove l'aura vital spirò dal petto.</l>
</lg>
<lg type="ottava">
<l>Miser quanta sentij pena, e cordoglio,</l>
<l>Vedendo spento in lei per sempre il Sole.</l>
<l>Volli al fratello il duol torre, e l'orgoglio</l>
<l>Con le fraterne, e debite parole;</l>
<l>Ma cosi m'ascoltò, come lo scoglio</l>
<l>Il mormorar de l'onde ascoltar suole:</l>
<l>Anzi con grido tal s'ange, e flagella,</l>
<l>Che mostreria men duolo una donzella.</l>
</lg>
<lg type="ottava">
<l>Ma poi, che in mezzo ai foco arder la vede,</l>
<l>Per l'intenso dolor confuso, e cieco,</l>
<l>Fà quattro, e cinque volte andare il piede</l>
<l>Per gittarsi nel foco, et arder seco:</l>
<l>Ben da noi si ritien, ma in se non riede;</l>
<l>Vuol darsi in tutto al sotterraneo speco;</l>
<l>E ver la cima del Castalio monte</l>
<l>Con gran velocità drizza la fronte.</l>
</lg>
<lg type="ottava">
<l>Si come il bue talhor corre lontano,</l>
<l>Che tutte insanguinate habbia le spoglie</l>
<l>Da l'ostinato, e perfido tafano,</l>
<l>Che vuol satiar su lui l'ingorde voglie:</l>
<l>Tal corre furioso il mio germano</l>
<l>Punto da le novelle interne doglie.</l>
<l>Che più de l'huom corresse allhor mi parve,</l>
<l>E l'ale havesse à piè, si tosto sparve.</l>
</lg>
<lg type="ottava">
<l>Ver la cima del monte il passo affretta</l>
<l>Tanto, ch'al giogo più sublime arriva,</l>
<l>Dove con un gran salto in fuor si getta,</l>
<l>Per mandar l'alma à la tartarea riva:</l>
<l>Ma 'l pio rettor del lume non aspetta,</l>
<l>Che renda del mortal l'alma anchor priva;</l>
<l>La sua spoglia carnal veste di piume,</l>
<l>E fa, ch'in altra forma ei gode il lume.</l>
</lg>
<lg type="ottava">
<l>Forma molto minor l'alata scorza,</l>
<l>Curva l'artiglio, e 'l rostro empio diviene,</l>
<l>E serba anchor più grande animo, e forza,</l>
<l>Ch'al picciol corpo suo non si conviene.</l>
<l>Sparviero ogn' altro augello affronta, e sforza</l>
<l>E di rapina il suo mortal mantiene.</l>
<l>E mentre ingiusto altrui, doglia altrui porge,</l>
<l>Cagiona in me quel duol, che in me si scorge.</l>
</lg>
<lg type="ottava">
<l>Mentre racconta à Peleo il Re Ceice,</l>
<l>Del suo fratello il fato acerbo, e reo,</l>
<l>Un gentil'huom del Re s'accosta, e dice;</l>
<l>Com'è giù ne la corte un huom plebeo,</l>
<l>Che mostra alcuno incontro empio, e infelice</l>
<l>Haver da dire al suo signor Peleo.</l>
<l>Il Re, che brama anch'ei saperne il tutto,</l>
<l>Comanda, che 'l plebeo venga introdutto.</l>
</lg>
<lg type="ottava">
<l>Come il rustico appar nel nobil tetto</l>
<l>Dal corso afflitto, subito, e veloce,</l>
<l>Senzi haver l'occhio al regio alto cospetto,</l>
<l>Come fosse in un campo, alza la voce.</l>
<l>Pur con difficultà scopre il concetto</l>
<l>Dal caso oppresso insolito, et atroce.</l>
<l>Quindi ogn'un vede, al grido, et à l'affanno,</l>
<l>Che brama di contar presto un gran danno.</l>
</lg>
<lg type="ottava">
<l>Di ferro ò Peleo, ò Peleo, e d'ardimento</l>
<l>À fiero incontro t'arma, e disperato,</l>
<l>Che perdi, se tu tardi un sol momento,</l>
<l>Quel poco ben, che al mondo t'è restato.</l>
<l>Non far, ch' io getti le parole al vento,</l>
<l>Ma dovunque io m'invio, me segui armato;</l>
<l>S'armi ogni amico tuo di ferro, e d'hasta,</l>
<l>E soccorriamo al mal, che ne contrasta.</l>
</lg>
<lg type="ottava">
<l>Lo stupefatto Re con Peleo vole,</l>
<l>Che colui, che custodia era à gli armenti,</l>
<l>Nominato Anetor, con più parole</l>
<l>Questo novo infortunio rappresenti.</l>
<l>Dice egli; Era arrivato al punto il Sole,</l>
<l>Ch'à piombo quasi manda i raggi ardenti,</l>
<l>Quand'io m'oprai, che le giuvenche, e i tori</l>
<l>Fuggisser presso al mar gli estivi ardori.</l>
</lg>
<lg type="ottava">
<l>Quel bue sopra l'arena aquosa giace,</l>
<l>E del mar guarda il copioso fonte;</l>
<l>Questo di star nel bosco si compiace;</l>
<l>Notando un' altro sol mostra la fronte.</l>
<l>Una folta foresta alta, e capace</l>
<l>Dal mar si stende insino al piè del monte;</l>
<l>La selva nel suo centro un tempio chiude,</l>
<l>Dov'entra il mare, e forma una palude.</l>
</lg>
<lg type="ottava">
<l>Per oro, ò per colonne alte, e leggiadre</l>
<l>Non si può dir l'ascoso tempio altero;</l>
<l>Ma bene è sacro à le Nereide, e al padre,</l>
<l>S'un pescator, che v'è, non mente il vero.</l>
<l>Fra quanti mai la nostra antica madre</l>
<l>Mostri creò nel nostro ampio Hemispero,</l>
<l>Fur nulla à par d'un lupo altero, et empio,</l>
<l>Ch'uscì non so del bosco, ò pur del tempio.</l>
</lg>
<lg type="ottava">
<l>In quanto à me del tempio il credo uscito,</l>
<l>Come de' marin Dei sferza, e flagello;</l>
<l>E spirto sia del regno di Cocito</l>
<l>Per quel, che mostra il dente iniquo, e fello.</l>
<l>Però che non saria di fare ardito</l>
<l>Fra tanti huomini, e can tanto macello.</l>
<l>Ch'un lupo natural mai non s'accosta,</l>
<l>Se molti huomini, e can gli fan risposta.</l>
</lg>
<lg type="ottava">
<l>L'aura tutto è velen, che spira il petto;</l>
<l>Qual folgor ciò, che incontra, arde, e consuma,</l>
<l>Di spuma, e sangue ha 'l volto, e 'l pelo infetto;</l>
<l>De l'occhio il foco brucia, ovunque alluma;</l>
<l>È fame, e rabbia il suo vorace affetto;</l>
<l>Ma per quel, ch' io ne senta, e ne presuma,</l>
<l>Più tosto è rabbia, poi che le sue brame</l>
<l>Non cercan co'l mangiar nutrir la fame.</l>
</lg>
<lg type="ottava">
<l>L'esca, che 'l può nutrir, posta in oblio,</l>
<l>Solo à ferir l'armento, e 'l gregge intende;</l>
<l>E come appicca il dente ingiusto, e rio,</l>
<l>No'l suol lasciar, se in terra il bue non stende.</l>
<l>Per castigar l' ingordo suo desio</l>
<l>L'arme ogni tuo pastor contra gli prende:</l>
<l>Ma, perche siam di lui men liberi, e forti,</l>
<l>Molti lasciati n' ho piagati, e morti.</l>
</lg>
<lg type="ottava">
<l>È la palude, e 'l mar tutto homai sangue:</l>
<l>Ma veggio, che nel dir troppo m'attempo.</l>
<l>Vegniamo à l'armi pur per farlo essangue,</l>
<l>Ne dispensiam ne le parole il tempo;</l>
<l>Che per lo bue, ch'anchor vivendo langue,</l>
<l>Noi giungerem per aventura à tempo;</l>
<l>Prendiam pur l'arme, e andiamo insieme uniti,</l>
<l>Per far, che 'l bue, ch'anchor vive, s'aiti.</l>
</lg>
<lg type="ottava">
<l>Havea l'afflitto Peleo il tutto inteso,</l>
<l>Pur poco era il suo cor mosso dal danno;</l>
<l>Ma ben del parricidio il grave peso</l>
<l>Infinito al suo cor portava affanno:</l>
<l>Che vedea ben, che 'l lupo, il quale offeso</l>
<l>L'armento havea co'l dente empio, e tiranno,</l>
<l>E 'l guasto gregge, e l'infelice essiglio,</l>
<l>Da la Ninfa nascea priva del figlio.</l>
</lg>
<lg type="ottava">
<l>Discorse, che la madre disperata</l>
<l>Per la crudele al figlio occorsa sorte,</l>
<l>Per far la pompa funeral più grata,</l>
<l>Contra l'armento suo mandò la morte.</l>
<l>Comanda il Re, che la sua gente armata</l>
<l>La massa corra à far fuor de le porte,</l>
<l>Che per assicurar la sua contrada</l>
<l>Vuol contra il mostro anch'ei stringer la spada.</l>
</lg>
<lg type="ottava">
<l>Hor mentre à ragunar la gente, e l'arme</l>
<l>S'ode la voce, il timpano, e la tromba,</l>
<l>E comanda, ch'ogn'un s'unisca, e s'arme,</l>
<l>Contra chi dà tant'huomini à la tomba;</l>
<l>Et ogni suono, e bellicoso carme</l>
<l>Per la cittade alto rimbomba;</l>
<l>Alcione la Reina ode, e le pesa,</l>
<l>Che 'l Re s'accinga anchora à questa impresa.</l>
</lg>
<lg type="ottava">
<l>Ne la medesma forma, in cui trovosse</l>
<l>Non bene acconcia anchor la bionda chioma,</l>
<l>Fuor de la stanza sua secreta mosse</l>
<l>Per gire al Re la sua terrena soma.</l>
<l>E 'l pregò, ch'à non gir contento fosse,</l>
<l>Dove tanti animai la belva doma.</l>
<l>À fin, che 'l general del regno pianto,</l>
<l>Non vesta per due morti il nero manto.</l>
</lg>
<lg type="ottava">
<l>Poi c'hebbe Peleo alquanto havuto il core,</l>
<l>Dubbio disse à la donna alta, e reale.</l>
<l>Lascia da parte pur tutto il timore,</l>
<l>Ch' io non vò riparar con l'arme al male.</l>
<l>E tu benigno Re fa, che 'l furore</l>
<l>Cessi de l'huom nel Lupo empio, e fatale;</l>
<l>Però ch' in vece à me convien de l'arme</l>
<l>Placar gli Dei del mar co'l santo carme.</l>
</lg>
<lg type="ottava">
<l>Siede sopra una rocca un'alta torre,</l>
<l>Che scopre intorno à molte miglia il mare,</l>
<l>Là sù cerca Peleo la pianta porre;</l>
<l>Che quivi il santo officio intende fare.</l>
<l>Montati veggon l'animal, che corre,</l>
<l>E questo armento, e quel cerca atterrare.</l>
<l>Dove fa loro altier tal danno, e scorno,</l>
<l>Ch'al toro nulla val l'ardire, e 'l corno.</l>
</lg>
<lg type="ottava">
<l>Quindi tendendo verso il mar la palma</l>
<l>Peleo, con le ginocchia humili, e chine;</l>
<l>Psamate (disse) Dea cerulea, et alma,</l>
<l>Deh vogli à tanta strage homai por fine.</l>
<l>De l'error, che già fei, pentita ho l'alma,</l>
<l>Contra l'humane leggi, e le divine;</l>
<l>E con quella humiltà, che posso, e deggio,</l>
<l>À la tua maestà mercede io chieggio.</l>
</lg>
<lg type="ottava">
<l>Nulla à quel prego Psamate si move,</l>
<l>Ne il ciel, ne il mar, ne l'aere ne fa segno.</l>
<l>Ben chiaro scorge il nipote di Giove,</l>
<l>Che d'esser essaudito, ei non è degno.</l>
<l>Ma con preghiere raddoppiate, e nove</l>
<l>Theti, che anch'ella è Dea del salso regno,</l>
<l>Rompendo in humil voce la favella,</l>
<l>Ottenne questo don da la sorella.</l>
</lg>
<lg type="ottava">
<l>Come il prego di Theti al segno è giunto,</l>
<l>Nel mezzo al mar si vede acceso un foco,</l>
<l>Come fa sopra l'acqua vite à punto,</l>
<l>Che da la superfice ha l'esca, e 'l loco.</l>
<l>Torta, e lunga piramide in un punto</l>
<l>Finisce, e s'alza al cielo à poco à poco,</l>
<l>Lascia poi tanto basso il mare in flutto,</l>
<l>Che gli occhi il suo splendor perdon del tutto.</l>
</lg>
<lg type="ottava">
<l>Visto dal mare il foco al ciel salito</l>
<l>Theti ver la sorella alzato il grido,</l>
<l>Sicura, che 'l suo prego habbia essaudito,</l>
<l>Co'l cor le rende gratie humile, e fido.</l>
<l>Gli occhi dapoi co'l cor santo, e contrito</l>
<l>Dal mar voltaro al sanguinoso lido,</l>
<l>E veggon, dando l'occhio al Lupo altero,</l>
<l>Che la bontà del sangue il fa più fero.</l>
</lg>
<lg type="ottava">
<l>Non molto poi, mentre aventarsi intende</l>
<l>Ad un vitello candido, e maturo,</l>
<l>Scorgon, che 'l piede arresta, e, che no'l prende,</l>
<l>E fassi bianco il suo colore oscuro.</l>
<l>Tanto, che facilmente si comprende,</l>
<l>Ch'egli è in forma di Lupo un sasso duro;</l>
<l>Che 'l color mostra, e 'l non mutar del passo,</l>
<l>Ch'ei non è più di carne, ma di sasso.</l>
</lg>
<lg type="ottava">
<l>Lodan le Dee del mar, poi se ne vanno</l>
<l>Per celebrare il sacrificio santo</l>
<l>Ne' campi, dove ha fatto il Lupo il danno,</l>
<l>Che mostra haver lontan di marmo il manto.</l>
<l>Trovatol vera pietra, splender fanno</l>
<l>Il foco su l'altar co'l sacro canto,</l>
<l>Ridendo quello armento il foco acceso,</l>
<l>Che dal mostro crudel non venne offeso.</l>
</lg>
<lg type="ottava">
<l>Ma non molto però comporta il fato,</l>
<l>Che Peleo stia nel regno di Ceice.</l>
<l>Qual si sia la cagion, prende commiato,</l>
<l>E và sbandito misero, e infelice.</l>
<l>Pur de Magneti il Re benigno, e grato</l>
<l>Luogo nel regno suo non gli disdice;</l>
<l>Purgollo Acasto (e seco il tenne in corte)</l>
<l>Dal grave error de la fraterna morte.</l>
</lg>
<lg type="ottava">
<l>Intanto il Re Ceice il dubbio petto</l>
<l>Turbato da si strani empi portenti,</l>
<l>Onde il fratel cangiò l'humano aspetto,</l>
<l>Ond'ei vide di Chione i lumi spenti,</l>
<l>Pensa passare in Claro al santo tetto</l>
<l>D'Apollo, dove i suoi veraci accenti</l>
<l>Contentan l'huom, che prega humile, e chino</l>
<l>Di quel, ch'ama saper del suo destino.</l>
</lg>
<lg type="ottava">
<l>Ben di DeIfo era il Tempio men distante,</l>
<l>Dov'egli il fato anchor dicea futuro,</l>
<l>Ma la guerra crudel del Re Forbante,</l>
<l>Non lasciava il camino esser sicuro.</l>
<l>Però da Claro le parole sante</l>
<l>Pensò impetrar co'l cor devoto, e puro;</l>
<l>Se ben dovea tentar gli ondosi orgogli,</l>
<l>Verso l'Icaro mar fra mille scogli.</l>
</lg>
<lg type="ottava">
<l>Ma come ei scopre al suo pensiero il velo,</l>
<l>E che la moglie intende il suo consiglio;</l>
<l>Sente arricciarsi subito ogni pelo,</l>
<l>Dal mare spaventata, e dal periglio.</l>
<l>Correr sente il tremor per l'ossa, e 'l gelo,</l>
<l>Pallida il volto, e lagrimosa il ciglio;</l>
<l>Tre volte ella sforzossi, e parlar volse,</l>
<l>E tre volte il sospiro, e 'l pianto sciolse.</l>
</lg>
<lg type="ottava">
<l>Al fin palesa à lui l'afflitta mente,</l>
<l>Benche la trista, e timida favella</l>
<l>Dal pianto, e dal sospir rotta è sovente,</l>
<l>Secondo che 'l dolor l'ange, e flagella.</l>
<l>Qual colpo, ohime dicea, qual mal consente,</l>
<l>Che già ver me la mente habbi ribella ?</l>
<l>Qual' ho commesso error? qual trista sorte</l>
<l>Vuol farti abbandonar la tua consorte ?</l>
</lg>
<lg type="ottava">
<l>Misera me, dov'è quel tempo gito,</l>
<l>Che non solevi mai lasciarmi un punto ?</l>
<l>Misera, già di me sei fastidito ?</l>
<l>Già puoi da l'amor mio viver disgiunto ?</l>
<l>Già il grande amor dal tuo core hai sbandito,</l>
<l>Che t'havea da principio il petto punto?</l>
<l>Quel ben, che mi volesti, hai già dimesso,</l>
<l>E m'ami haver da lunge, e non da presso.</l>
</lg>
<lg type="ottava">
<l>Se fosse almeno il tuo camin per terra,</l>
<l>Se ben ne sentirei non men dolore,</l>
<l>Pur non havrei de la spietata guerra</l>
<l>De l'implacabil mar noia, e timore.</l>
<l>L'empia vista del mare è, che m'atterra,</l>
<l>E sempre il mio timor rende maggiore.</l>
<l>Pur dianzi con questi occhi portar vidi</l>
<l>Pezzi di rotte navi à nostri lidi.</l>
</lg>
<lg type="ottava">
<l>Ho letto spesso anchor su bianchi marmi,</l>
<l>Ultimo albergo à le terrene some,</l>
<l>Che quel, che discriveano i sacri carmi,</l>
<l>Non havea nel sepolcro altro, che 'l nome:</l>
<l>Perche del mar l' irreparabili armi</l>
<l>Havean le membra sue sommerse, e dome;</l>
<l>Ne creder meno i venti haver rubelli,</l>
<l>Perche il lor Re per genero t'appelli.</l>
</lg>
<lg type="ottava">
<l>Come son sprigionati in aere i venti,</l>
<l>È tutto in poter lor la terra, e 'l mare,</l>
<l>Ne 'l padre mio con tutti i suoi argomenti</l>
<l>Al folle lor furor può riparare.</l>
<l>Fanno uscir de le nubi i fuochi ardenti,</l>
<l>E veder prima il lampo, e poi tonare.</l>
<l>Sendo fanciulla ben gli conobbi io</l>
<l>Ne la scura prigion del padre mio.</l>
</lg>
<lg type="ottava">
<l>E quanto più gli ho conosciuti, tanto</l>
<l>Mi par, che mertin più d'esser temuti.</l>
<l>Hor quando à me non vaglia il prego, e 'l pianto,</l>
<l>Ne possa oprar, che 'l tuo parer si muti,</l>
<l>Ti prego per quel nodo amato, e santo,</l>
<l>Orde amor ne legò, che non rifiuti,</l>
<l>Ch' io venga appresso al mio dolce consorte,</l>
<l>Si che parte habbia anch' io ne la sua sorte.</l>
</lg>
<lg type="ottava">
<l>Ch'almen non temerò, se teco io vegno,</l>
<l>Del mal, ch'anchor non noce, e non minaccia.</l>
<l>S'io stò, parrammi ogn' hor, che 'l salso regno</l>
<l>Sdegnata contra te mostri la faccia.</l>
<l>Là dove forse il tuo felice legno</l>
<l>Il vento in poppa havrà, nel mar bonaccia;</l>
<l>Sarà fra noi comune il danno, e 'l bene,</l>
<l>Ne temerò del mal, fin che non viene.</l>
</lg>
<lg type="ottava">
<l>Il Re, che 'l pianto, e 'l grande amore intende,</l>
<l>Onde l'afflitta moglie ha molle il lume,</l>
<l>Se ben non cede al prego, e non s'arrende,</l>
<l>Forz'è, che stilli anch'ei da gli occhi il fiume.</l>
<l>E, perche fiamma uguale il cor gli accende,</l>
<l>Prega, che più per lui non si consume.</l>
<l>Le dice la cagion, perche si parte,</l>
<l>Ne vuol, che nel periglio, ella habbia parte.</l>
</lg>
<lg type="ottava">
<l>Ogni ragion di maggior forza trova,</l>
<l>Per far coraggio al suo timido petto.</l>
<l>Ma non però la misera l'approva,</l>
<l>Ne può farla sicura dal sospetto.</l>
<l>Di punto in punto il suo pianto rinova,</l>
<l>E mostra à mille segni il grande affetto.</l>
<l>Con questa voce al fin grata, et accorta</l>
<l>Alquanto l'acquieta, e la conforta.</l>
</lg>
<lg type="ottava">
<l>Ogni tardanza al mio pensier fa danno;</l>
<l>Ma per quei raggi io ti prometto, e giuro,</l>
<l>Ch'à la paterna stella il lume danno,</l>
<l>Che mi vedrai star dentro al patrio muro,</l>
<l>Pria, che Delia due volte il nero panno</l>
<l>Ponga al suo lume, e in tutto il renda oscuro.</l>
<l>Sarò (se 'l ciel vorrà) nel patrio seno,</l>
<l>Pria che due volte il tondo ella habbia pieno.</l>
</lg>
<lg type="ottava">
<l>Dato che l' ha di subito ritorno</l>
<l>In quanto al buon voler sicura speme,</l>
<l>Seco abbandona il regio alto soggiorno,</l>
<l>E và, dove l'attende la trireme.</l>
<l>Com'ella fuor de l'uno, e l'altro corno</l>
<l>Del porto vede il mar, ch'ondeggia, e freme,</l>
<l>Come sempre suol far vicino al lido,</l>
<l>Vien meno à piè del suo marito fido.</l>
</lg>
<lg type="ottava">
<l>Presaga del suo mal la donna cade,</l>
<l>Fa venire il marito il fresco fonte,</l>
<l>E pien d'affettuosa caritade</l>
<l>Spruzza, per farla risentir, la fronte.</l>
<l>Tosto, ch'ella ha lo spirto in libertade,</l>
<l>Il lume à le bellezze amate, e conte</l>
<l>Alza, e di novo lagrimando il prega:</l>
<l>E 'l Re con gran pietà piangendo il nega.</l>
</lg>
<lg type="ottava">
<l>Si diero al fin gli abbracciamenti estremi,</l>
<l>Poi di perfetto amor dato ogni segno,</l>
<l>Monta sopra lo schifo, e da due remi</l>
<l>Si fa il Re trasportare al maggior legno.</l>
<l>Forz'è, ch'Alcione un'altra volta tremi,</l>
<l>E mandi à terra il suo mortal sostegno.</l>
<l>Tien poi, come s'avviva, il lume intento</l>
<l>Dove anchor la galea và senza vento.</l>
</lg>
<lg type="ottava">
<l>Dal porto solcan via l'humil bonaccia</l>
<l>Gli schiavi, c'havea il Re fra mille eletti,</l>
<l>E con l' ignude, e poderose braccia</l>
<l>Tirano i lunghi remi a' forti petti.</l>
<l>Il pin dal gemino ordine si caccia</l>
<l>Ogn'hor via più lontan da patrij tetti.</l>
<l>Nel tempo istesso ogn'uno il remo affonda,</l>
<l>E fa lucida in su risplender l'onda.</l>
</lg>
<lg type="ottava">
<l>Mentre và il legno anchor vicino al lido,</l>
<l>E discerner anchor possono il volto,</l>
<l>Ella riguarda il suo marito fido,</l>
<l>Che ne la poppa à lei tien l'occhio volto.</l>
<l>Risponde quinci, e quindi il cenno, e 'l grido:</l>
<l>Ma poi che di conoscersi è lor tolto,</l>
<l>Se ben più non si parla, e non s'accenna,</l>
<l>Ei dà l'occhio à la terra, ella à l'antenna.</l>
</lg>
<lg type="ottava">
<l>Tosto, che fuor del porto esser si mira</l>
<l>Il comito, e spirare il vento sente,</l>
<l>Altissime le corna à l'arbor tira,</l>
<l>Da poi, che 'l vento, e l'onda gliel consente.</l>
<l>Esce del sen Maliaco, e tien la mira</l>
<l>Ver l'odorato, e lucido oriente.</l>
<l>E tanto innanzi il pinge il carco velo,</l>
<l>Ch'altro non veggon più, che 'l mare, e 'l cielo.</l>
</lg>
<lg type="ottava">
<l>Come à la vela sventurata il lume</l>
<l>De l'infelice Alcione più non giunge,</l>
<l>À trovar và le sue vedove piume,</l>
<l>Dove maggior dolor la 'ngombra, e punge.</l>
<l>Che 'l letto, e 'l loco, dove per costume</l>
<l>Con Himeneo la sposa si congiunge,</l>
<l>Rimembra à lei, che gli arbori, e le sarte</l>
<l>Tolgono al letto suo la miglior parte.</l>
</lg>
<lg type="ottava">
<l>Ne l'hora, che 'l figliuol d' Hipperione</l>
<l>(Mentre à coprir si va) raddoppia l'ombra,</l>
<l>E fa, che la fanciulla di Titone</l>
<l>La notte da gli Antipodi disgombra,</l>
<l>Vien fuor superbo contra l'Aquilone</l>
<l>L'Austro, et appresso l' Euro il cielo ingombra:</l>
<l>E fan con frequentissime procelle</l>
<l>Superbo alzare il mar fin à le stelle.</l>
</lg>
<lg type="ottava">
<l>Il buon padron, che 'l mar biancheggiar vede</l>
<l>Ne l'hora, ch'à mortai la notte torna,</l>
<l>E che la rabbia, che contraria fiede,</l>
<l>Dal suo primiero intento il pin distorna;</l>
<l>Poi che 'l fischio non val, co'l grido chiede,</l>
<l>Ch'abbassi l'artimon l'altere corna;</l>
<l>Che con vela minor si prenda il vento,</l>
<l>Per haver men sospetto, e men tormento.</l>
</lg>
<lg type="ottava">
<l>Ma l'onda, la procella, il vento, e 'l tuono</l>
<l>Non lascia di chi regge udire il grido:</l>
<l>Pare ogn'un volontario, ov'egli è buono,</l>
<l>Cerca d'assicurare il comun nido.</l>
<l>À remi alcun, ch'anchor distesi sono,</l>
<l>Dentro un albergo dar cerca più fido.</l>
<l>Dal mar altri assicura i lati, e 'l centro,</l>
<l>Che se i nemici han fuor, non gli habbian dentro.</l>
</lg>
<lg type="ottava">
<l>Altri di dare à l'arbor minor panno</l>
<l>Su l'antenna minor prende il governo,</l>
<l>E mentre dubbij, e senza legge vanno,</l>
<l>Nel ciel cresce, e nel mar l'horribil verno.</l>
<l>La terra già lo Dio, che tempra l'anno,</l>
<l>Havea lasciato un tenebroso inferno,</l>
<l>E i venti più feroci d'ogn' intorno</l>
<l>Fean più superbo à l'onde alzare il corno.</l>
</lg>
<lg type="ottava">
<l>Ei medesmo non sa dove habbia il core</l>
<l>Quel, che gli ufficij, e gli ordini comparte.</l>
<l>Facciasi quel, che vuol, commette errore,</l>
<l>Tanto è 'l travaglio suo maggior de l'arte.</l>
<l>Pur pensa per men mal l'ondoso horrore</l>
<l>Scorrendo andar ver la Tracense parte.</l>
<l>Ne può quindi da scogli essere offeso,</l>
<l>Che tien d'andar fra Sciro, et Aloneso.</l>
</lg>
<lg type="ottava">
<l>Co'l grido l'huom, con lo stridor la corda,</l>
<l>Co'l fremer l'alto mar, co' venti il cielo</l>
<l>Rende ogni loro orecchia inferma, e sorda,</l>
<l>Oltre al romor, che fà la pioggia, e 'l gielo.</l>
<l>Con tanto horrore, e stratio il tuon s'accorda,</l>
<l>Che porta seco in giù l'ethereo telo.</l>
<l>À romper l'onda il mar tant'alto poggia,</l>
<l>Che sparge i nembi, e 'l ciel d'un'altra pioggia.</l>
</lg>
<lg type="ottava">
<l>Forma una valle si profonda, e scura</l>
<l>Il mar fra l'una, e l'altra onda, che sorge;</l>
<l>Che mentre in aere il breve lampo dura,</l>
<l>La nera arena in fondo al mar si scorge.</l>
<l>Giunge la valle, ù la tartarea cura</l>
<l>Mille pene diverse à l'ombre porge.</l>
<l>La spuma è luminosa in cima al monte,</l>
<l>La valle è il nero stagno di Caronte.</l>
</lg>
<lg type="ottava">
<l>Seguendo il corso suo l'afflitto legno,</l>
<l>Hor pargli in cima à l'alpe andare à volo,</l>
<l>E guardando à l' ingiù vedere il regno</l>
<l>De le perpetue lagrime, e del duolo.</l>
<l>Quando il fa poi cader l'ondoso sdegno,</l>
<l>Gli par veder dal basso inferno il polo.</l>
<l>Il combattuto pin geme, e risuona,</l>
<l>Qual se l'ariete, e 'l disco il muro intuona.</l>
</lg>
<lg type="ottava">
<l>Come contra la squadra ardito, e fero</l>
<l>Corre il leone, e l'hasta, che l'offende:</l>
<l>Chi và contra il legno il mare altiero,</l>
<l>E contra ogn'un, che di salvarlo intende.</l>
<l>Co'l mare in lega il vento aquoso, e nero</l>
<l>Più forza à l'onda incrudelita rende.</l>
<l>Mostra ella al pin co'l suo montar tanto alto,</l>
<l>Che 'l vuol per forza havere, e per assalto.</l>
</lg>
<lg type="ottava">
<l>Già tolta ha il mar la pece, e l'atra veste,</l>
<l>La qual le congiunture al legno asconde,</l>
<l>E le fessure già molte, e funeste</l>
<l>Donano il passo à le mortifere onde.</l>
<l>Legenti sbigottite esperte, e preste,</l>
<l>Accio che il lor navilio non s'affonde,</l>
<l>Tornan nel mare il mare, e cerca ogn'uno</l>
<l>Far riparo al suo assalto, empio, e importuno.</l>
</lg>
<lg type="ottava">
<l>Aperto Noto de la veste il lembo,</l>
<l>Versa giù tanta pioggia, e tanto gielo,</l>
<l>Che voi direste trasformato in nembo</l>
<l>Cader tutto nel mar l'ethereo cielo.</l>
<l>Ben veggon quei, che'l pin porta nel grembo,</l>
<l>Che l'alma è per lasciare il carnal velo,</l>
<l>Che ponno à tanto oltraggio, à tanto assedio</l>
<l>Con gran difficultà trovar rimedio.</l>
</lg>
<lg type="ottava">
<l>Non è men grave la gonfiata vela</l>
<l>Dal mare, e da la pioggia, che dal vento.</l>
<l>Il ciel, ch'ogni suo foco ammorza, e cela,</l>
<l>Porge al notturno horror più gran spavento.</l>
<l>Pur da nembi il balen talhor si svela,</l>
<l>E fa lor lume, e fugge in un momento.</l>
<l>In mille luoghi ha già l'ondoso torto</l>
<l>Sdruscito il legno vivo, e tolto il morto.</l>
</lg>
<lg type="ottava">
<l>Mentre il portello aperto han quei di sopra</l>
<l>Per trar via il mar, che sotto in copia abonda,</l>
<l>E che per via gittarla ogn'un s'adopra,</l>
<l>Superba, quanto puo, vien dentro un'onda;</l>
<l>E porta in mar colui, ch'intento à l'opra</l>
<l>Tiene il portello, e lui co'l legno affonda.</l>
<l>Altero il mar per la nova apertura,</l>
<l>Assalta la città dentro à le mura.</l>
</lg>
<lg type="ottava">
<l>Qual se talhor da fochi, et da tormenti</l>
<l>La battuta cortina à terra cade,</l>
<l>Fra mille un de più fieri combattenti</l>
<l>Spronato da l'honor, che 'l persuade,</l>
<l>Entra in disnor de le nemiche genti</l>
<l>Per l'erta, e nova via ne la cittade ,</l>
<l>La qual face il sospetto, e 'l duol maggiore,</l>
<l>Da poi, ch'ella i nemici ha dentro, e fuore:</l>
</lg>
<lg type="ottava">
<l>Cosi dapoi ch'un' onda dentro al legno</l>
<l>Ha preso ardir d'offender gl' infelici;</l>
<l>Cresce dentro il timor, di fuor lo sdegno,</l>
<l>Dapoi che dentro, e fuore hanno i nemici.</l>
<l>Sicuri, che gli affondi il salso regno,</l>
<l>Piangono altri parenti , altri gli amici,</l>
<l>E chiaman di colui santa la sorte,</l>
<l>Che 'l funerale officio hebbe à la morte.</l>
</lg>
<lg type="ottava">
<l>À qualche patrio Dio questi fa voti,</l>
<l>In cui particular suole haver fede,</l>
<l>E dicendo ver lui versi devoti</l>
<l>Tende le braccia al ciel, se ben no'l vede.</l>
<l>Altri piange i fratelli, altri nepoti,</l>
<l>Altri il figliuol, che sia pupillo herede.</l>
<l>Altri per la consorte sente affanno,</l>
<l>Che resti grave, e vedova il prim'anno.</l>
</lg>
<lg type="ottava">
<l>Ma quel, c'ha sempre in bocca il Re Ceice,</l>
<l>È de la dolce sua consorte il nome.</l>
<l>Gli par vederla misera, e infelice</l>
<l>Graffiarsi il volto, e lacerar le chiome.</l>
<l>Alcione dolce mia, sovente dice,</l>
<l>Qual vita fia la tua? qual fato? come</l>
<l>Ver giudicio farai dopo alcun giorno,</l>
<l>Che m'habbia il crudo mar tolto il ritorno?</l>
</lg>
<lg type="ottava">
<l>Pur se ben una sol nomina, e chiama,</l>
<l>S'allegra, che 'l navilio non la serra.</l>
<l>Volger verso la patria il ciglio brama</l>
<l>Per salutar la moglie, e la sua terra;</l>
<l>Ma la notte infelice in modo il grama,</l>
<l>Il vario corso, e la marina guerra,</l>
<l>Che non ha più per ritrovar consiglio</l>
<l>Dove voltar per salutarla il ciglio.</l>
</lg>
<lg type="ottava">
<l>L'arti si veggon già mancar del tutto,</l>
<l>Perduta in ogni parte hanno la speme:</l>
<l>Pur mentre cercan fare il legno asciutto,</l>
<l>Et aiutar le lor fortune estreme;</l>
<l>Se n'entra altero il crudo, e horribil flutto,</l>
<l>E co'l turbin del vento urtano insieme</l>
<l>Ne l'arbor, che tenea già l'artimone,</l>
<l>E 'l danno al mar, c' hà tolto anch'il timone.</l>
</lg>
<lg type="ottava">
<l>Piangendo intanto apportan quei di sotto,</l>
<l>Che ne la prua, ne' lati, e ne la poppa</l>
<l>È fesso in mille parti il legno, e rotto,</l>
<l>E i cunei invola il mar tutti, e la stoppa.</l>
<l>À questo estremo il comito ridotto,</l>
<l>Dapoi ch'indarno il legno si rintoppa,</l>
<l>Cerca co'l Re dentro à lo schifo, entrare,</l>
<l>Ma pure allhora il mar l'ha dato al mare.</l>
</lg>
<lg type="ottava">
<l>Qual se Tifeo, Parnasso, ò maggior pondo</l>
<l>Prendesse su le spalle, e 'l desse al mare;</l>
<l>Saria sforzato il monte al maggior fondo</l>
<l>Se dal gran peso suo lasciar portare:</l>
<l>Tal la galea per forza al più profondo</l>
<l>Letto del Re marin si lascia andare,</l>
<l>Poi che lo stare à galla gli è conteso</l>
<l>Da l'acqua, che la fa di troppo peso.</l>
</lg>
<lg type="ottava">
<l>Il numero maggior del popol Greco</l>
<l>Seco al fondo maggiore il legno trasse.</l>
<l>Che dier lo spirto al regno oscuro, e cieco,</l>
<l>Anchor ch'alcuno à l'aere il capo alzasse.</l>
<l>Tiensi il comito à un legno, e 'l Re, ch'è seco,</l>
<l>Si tien su'l mar su la medesim'asse.</l>
<l>E mentre l'onda anchora il serba in vita,</l>
<l>Chiede al socero, e al padre in vano aita.</l>
</lg>
<lg type="ottava">
<l>Ma più di tutti in bocca ha la consorte</l>
<l>Mentre può respirar lo stanco petto.</l>
<l>Dice bramar, che la fortuna il porte,</l>
<l>Come sia morto, innanzi al suo cospetto;</l>
<l>Si ch'almen possa haver dopo la morte</l>
<l>Da mano amica entro al sepolcro il letto.</l>
<l>E co'l superbo mormorar de l'onde</l>
<l>Il bel nome d'Alcione anchor confonde.</l>
</lg>
<lg type="ottava">
<l>In questo un nero nuvolo apre il passo</l>
<l>Ad una frequentissima procella,</l>
<l>La qual con furia ruinando à basso</l>
<l>In modo il miser Re fere, e flagella,</l>
<l>Ch'al fin s'arrende indebilito, e lasso,</l>
<l>Et orba lascia la paterna stella.</l>
<l>La qual poi che lasciar non potea il cielo,</l>
<l>Di nembi oppose al suo bel lume un velo.</l>
</lg>
<lg type="ottava">
<l>Il comito più forte, e più sicuro</l>
<l>Ne al mal, ne à la procella non s'arrende.</l>
<l>Il nembo passa intanto iniquo, e scuro,</l>
<l>Et ei su l'asse al suo sostegno intende.</l>
<l>Come ver l'alba il mar si fa men duro,</l>
<l>Si vede appresso un'isola, e la prende.</l>
<l>L'isola d'Aloneso il piede afferra,</l>
<l>E gode di toccar l'amata terra.</l>
</lg>
<lg type="ottava">
<l>Tal foco, da la mensa, e da le piume</l>
<l>Prese il rinato comito conforto:</l>
<l>Dove cantò con lagrimoso lume</l>
<l>De la crudel fortuna, e del Re morto.</l>
<l>E come mentre le salate spume</l>
<l>Non dier di lui lo spirto al nero porto,</l>
<l>Sol nomò la consorte, e 'l lodò tanto,</l>
<l>Che da gli occhi d'ogn'un fuor trasse il pianto.</l>
</lg>
<lg type="ottava">
<l>Ma che giova al nocchiero haver salvato</l>
<l>Dal mar la vita sua con tanto affanno,</l>
<l>Dapoi che vuole il suo perverso fato,</l>
<l>Che dal mar debbia haver l'ultimo danno ?</l>
<l>Per gire à dire era su'l mar tornato,</l>
<l>Che si vestisse Alcione il nero panno;</l>
<l>Ne s'udì mai quel, che del legno avenne,</l>
<l>Tal che ne l'onde ogn'un sommerso il tenne.</l>
</lg>
<lg type="ottava">
<l>Nel regio, intanto Alcione, alto soggiorno,</l>
<l>À cui tanto infortunio è anchor nascosto,</l>
<l>Tien cura d'ogni notte, e d'ogni giorno.</l>
<l>E, perche 'l tempo suo sia ben disposto,</l>
<l>Per ambi i manti fà, ch'al suo ritorno</l>
<l>Vuol, ch'ornin meglio il lor mortal composto.</l>
<l>E mentre l'occhio essercita, e la mano,</l>
<l>Si promette un ritorno amato, e vano.</l>
</lg>
<lg type="ottava">
<l>Ad ogni Dio de la celeste corte</l>
<l>Fa l'incenso fumar su'l sacro foco:</l>
<l>Che faccian tornar salvo il suo consorte,</l>
<l>Ch'altra no'l tiri à l'amoroso gioco.</l>
<l>Fra i preghi, ch'ella fea di varia sorte,</l>
<l>Sol quest'ultimo in lei potea haver loco.</l>
<l>Ma più d'ogni altro à Giuno ha il prego inteso</l>
<l>Posto l'odor Sabeo su'l bosco acceso.</l>
</lg>
<lg type="ottava">
<l>Ogni dì mille volte il camin prende</l>
<l>Verso Giunone, e porge il prego, e 'l lume.</l>
<l>Pregata esser la Dea più non intende</l>
<l>Per chi mandata ha l'alma à nero fiume.</l>
<l>Onde con queste note à gire accende</l>
<l>La fida nuntia sua verso quel Nume,</l>
<l>Che rende ogni mortal del lume privo,</l>
<l>E morto il fa parer, se bene è vivo.</l>
</lg>
<lg type="ottava">
<l>Iri verso quel Dio prendi il sentiero,</l>
<l>Che si suol far talhor del senso donno;</l>
<l>E dì, ch'à l'infelice Alcione il vero</l>
<l>Scopra, mentr'ei la domina co'l sonno</l>
<l>Come il marito al regno afflitto, e nero,</l>
<l>È giunto, e i preghi suoi giovar non ponno;</l>
<l>Ch'à lei de sogni suoi mandi qualch'uno,</l>
<l>Quel, che per questo affar fia più opportuno.</l>
</lg>
<lg type="ottava">
<l>Mille vaghi color tosto si veste</l>
<l>Iri, e fra 'l ciel supremo, e l'orizonte</l>
<l>Formando in un balen l'arco celeste,</l>
<l>Verso il quieto Dio drizza la fronte.</l>
<l>Fra le Cimmerie altissime foreste</l>
<l>Una grotta s'asconde à piè d'un monte:</l>
<l>Dove ne l'humido aere, e senza luce</l>
<l>À dar posa à se stesso il Sonno induce.</l>
</lg>
<lg type="ottava">
<l>Ó nasca, ò stia pur' alto il Re di Delo,</l>
<l>Ó sia verso il finir del suo viaggio;</l>
<l>Quivi à lui sempre opponsi oscuro un velo,</l>
<l>Che non lascia, che faccia al Sonno oltraggio.</l>
<l>U' ingombran tante nubi, e nebbie il cielo,</l>
<l>Ch'ei non vi può mai penetrar co'l raggio.</l>
<l>Quivi 'l cristato augel non fa dimora,</l>
<l>Che suol co'l canto suo chiamar l'Aurora.</l>
</lg>
<lg type="ottava">
<l>Per far la guardia al solitario hostello</l>
<l>Mai pon vi latra il can mordace, e fido.</l>
<l>Non v'è quel tanto in Roma amato augello,</l>
<l>Che 'l Campidoglio già salvò co'l grido.</l>
<l>No'l toro altero, e non l'humile agnello,</l>
<l>Un mugghiando, un belando alza lo strido.</l>
<l>Non s'ode mormorar l'humano accento,</l>
<l>Ne 'l bosco fremer fà la pioggia, ò 'l vento.</l>
</lg>
<lg type="ottava">
<l>Quivi 'l ciel da romor mai non s'offende:</l>
<l>Tutte le cose stan sopite, e chete.</l>
<l>Quivi ogni spirto al suo riposo intende,</l>
<l>Sol vi drizza un suo ramo il fiume Lethe;</l>
<l>Il qual fra selci mormorando scende,</l>
<l>E invita il dolce Sonno à la quiete.</l>
<l>Fioriscon l'herbe intorno d'ogni sorte,</l>
<l>Che i sensi danno à la non vera morte.</l>
</lg>
<lg type="ottava">
<l>Lo sfondilio non v'è, ne 'l peucedano;</l>
<l>Ma il solatro, e 'l papavero v'abonda,</l>
<l>Con l'herbe, onde la Notte empie la mano,</l>
<l>Per trar dal seme il sonno, ò da la fronda.</l>
<l>E poi che vede il Sol da noi lontano,</l>
<l>E ch'ella il nero ciel volge, e circonda,</l>
<l>Porge quel succo à l'otioso Dio,</l>
<l>Perche 'l notturno in noi cagioni oblio.</l>
</lg>
<lg type="ottava">
<l>L'entrata non v'ha porta, e non si serra,</l>
<l>Perche girando il cardine non strida.</l>
<l>Si siede l'Otio accidioso in terra,</l>
<l>Ch'à vergognoso fin se stesso guida.</l>
<l>Al Nume, à cui la Notte i sensi atterra,</l>
<l>La Pigritia dovea, ch'ivi s'annida,</l>
<l>Una ghirlanda far di più colori,</l>
<l>E gia per lo giardin cogliendo i fiori.</l>
</lg>
<lg type="ottava">
<l>Stracciata, scinta, e rabbuffata il crine</l>
<l>Si move verso il fiore inferma, e tarda:</l>
<l>Con gran difficultà par che s'inchine;</l>
<l>E come stà per corlo, anchor ritarda:</l>
<l>Come bramasse non venirne à fine</l>
<l>Si gratta il capo, e poi sbadiglia, e guarda:</l>
<l>E se ben sà, ch'al1 fine ella il dè torre,</l>
<l>Tutto quel, che far può, fa per no'l corre.</l>
</lg>
<lg type="ottava">
<l>Lo smemorato Oblio risiede appresso</l>
<l>Al nero letto, dove il Sonno giace:</l>
<l>Non ha in memoria altrui, ne men se stesso;</l>
<l>S'alcun gli parla, ei non l'ascolta, e tace.</l>
<l>Fa la scorta il Silentio, e guarda spesso,</l>
<l>Se per turbare alcun vien la lor pace:</l>
<l>E per non far romor mentre anda, e riede,</l>
<l>D'oscuro feltre ha sempre armato il piede.</l>
</lg>
<lg type="ottava">
<l>Di nera lana, ò di coton s'ammanta;</l>
<l>Ma di seta non mai vestir si trova.</l>
<l>Suol con rispetto tal fermar la pianta,</l>
<l>Che par, che su le spine il passo mova.</l>
<l>Co'l cenno la favella à l'huomo incanta,</l>
<l>E fa, ch'accenni: et ei, se vuol, l'approva.</l>
<l>Co'l cenno parla, e la risposta piglia</l>
<l>Dal cenno de la mano, e de le ciglia.</l>
</lg>
<lg type="ottava">
<l>In mezzo à l'antro stà fondato il letto:</l>
<l>D'hebeno oscuro il legno è, che 'l sostiene.</l>
<l>Ciò, ch'ivi à gli occhi altrui si porge obbietto,</l>
<l>Dal medesmo color la spoglia ottiene.</l>
<l>I Sogni, ch' à l'human fosco intelletto</l>
<l>Si mostran mentre il Sonno oppresso il tiene,</l>
<l>Intorno al letto stan di varie viste,</l>
<l>Quanti dà fiori Aprile, e Luglio ariste.</l>
</lg>
<lg type="ottava">
<l>Tosto, che 'l muto Dio la nuntia scorge,</l>
<l>Co'l cenno parla à lei sopra la porta.</l>
<l>Ella à l'incontro anchor co'l cenno porge,</l>
<l>Che brama al Sonno dir cosa, ch' importa.</l>
<l>Com'egli del voler divin s'accorge,</l>
<l>La fa passar ne l'aria oscura, e morta:</l>
<l>Ma con la luce sua, com'entro arriva,</l>
<l>La fa tutta venir lucida, e viva.</l>
</lg>
<lg type="ottava">
<l>Per tutto i Sogni à lei la strada fanno,</l>
<l>Che passi, ove lo Dio posa le gote.</l>
<l>Alza ella al padiglione il nero panno,</l>
<l>E quattro, e cinque volte il chiama, e scuote.</l>
<l>Tosto, che 'l primo suon le voci danno,</l>
<l>Fugge quindi il Silentio più che puote.</l>
<l>Di scuoter ella, e di chiamar non resta,</l>
<l>Tanto, ch'à gran fatica al fine il desta.</l>
</lg>
<lg type="ottava">
<l>Con gran difficultà lo Dio s'arrende</l>
<l>Al grido, ch'à destarsi il persuade;</l>
<l>Sul letto assiso si distorce, e stende,</l>
<l>E chiede sbadigliando, che l'accade.</l>
<l>La Dea comincia, e mentre à dire intende,</l>
<l>Su'l petto ei tuttavia co'l mento cade.</l>
<l>Ella lo scuote, e come avien, che 'l tocchi,</l>
<l>Procura con le dita aprir ben gli occhi.</l>
</lg>
<lg type="ottava">
<l>Sul braccio al fin s'appoggia, et apre il lume,</l>
<l>E la Dea conosciuta apre l'accento.</l>
<l>Ó riposo del mondo, ò d'ogni Nume</l>
<l>Più placido, più queto, e più contento;</l>
<l>Ó Dio, che con le tue tranquille piume</l>
<l>Togli il diurno à gli huomini tormento;</l>
<l>Fa, ch'un de' Sogni tuoi ne l'aria saglia</l>
<l>Ver la città, ch'Alcide fe in Tessaglia.</l>
</lg>
<lg type="ottava">
<l>E dì, ch'à l' infelice Alcione apporte</l>
<l>Con la sua finta ingannatrice imago,</l>
<l>Come il naufragio anelò del suo consorte,</l>
<l>E come s'annegò nel salso lago.</l>
<l>La maggior Dea de la celeste corte,</l>
<l>Ch'ella ne sappia il vero, il core ha vago.</l>
<l>La Dea si parte al fin di queste note,</l>
<l>Però che 'l sonno più soffrir non puote.</l>
</lg>
<lg type="ottava">
<l>Per l'arco istesso, onde discese in terra,</l>
<l>Tornò la bella nuntia al regno eletto.</l>
<l>Fra tutto il falso popolo, che serra</l>
<l>De' propij figli il Sonno entro al suo tetto,</l>
<l>Un nominato Morfeo ne disserra,</l>
<l>Che sa meglio imitar l' humano aspetto,</l>
<l>Et oltre al volto accompagnar vi suole</l>
<l>L'habito, il gesto, e 'l suon de le parole.</l>
</lg>
<lg type="ottava">
<l>Sol l'animal, cui la ragione informa,</l>
<l>Finge costui; ma quei figura, e mente</l>
<l>Ogni bruto animale, e si trasforma</l>
<l>Hor' in orso, hora in lupo, hora in serpente:</l>
<l>Talhor d'astore, ò grue prende la forma,</l>
<l>Hor di chi porta à Giove il telo ardente;</l>
<l>Icelo ne la parte eterna, e bella,</l>
<l>Ma giù fra noi Forbetore s'appella.</l>
</lg>
<lg type="ottava">
<l>Altri v'è poi, che si fa sasso, ò trave,</l>
<l>Seta, lana, coton, metallo, ò fonte.</l>
<l>Di ciò, che v'è, che l'anima non have,</l>
<l>Fantaso il terzo Dio prende la fronte.</l>
<l>Con le sembianze quegli hor liete, hor prave</l>
<l>Inganna le persone illustri, e conte:</l>
<l>Questi hor con mesta, hor con tranquilla vista</l>
<l>Soglion render la plebe hor lieta, hor trista.</l>
</lg>
<lg type="ottava">
<l>Fra mille figli suoi non vede il Sonno,</l>
<l>Chi più di Morfeo andar possa opportuno.</l>
<l>Poi che le membra sue vestir si ponno,</l>
<l>Pur che sia d'huom, la forma di ciascuno.</l>
<l>Se 'l fa venire avanti, indi il fa donno</l>
<l>De la proposta volontà di Giuno.</l>
<l>Vinto dapoi dal mormorar de l'onde,</l>
<l>Per darsi à la quiete il capo asconde.</l>
</lg>
<lg type="ottava">
<l>Batte Morfeo verso l'Etea pendice</l>
<l>Per l'atro horror del ciel le tacit'ale,</l>
<l>Per render dolorosa, et infelice</l>
<l>Con quel, ch' apportar vuol naufragio, e male,</l>
<l>La sventurata moglie di Ceice:</l>
<l>E giunge in breve à la città reale,</l>
<l>Dove le penne, e 'l proprio volto lassa,</l>
<l>E in quel del morto Re si chiude, e passa.</l>
</lg>
<lg type="ottava">
<l>Senza il regio splendore haver nel volto,</l>
<l>Ma del color d'un, che senz' alma sia,</l>
<l>Dove lo spirto il sonno tien sepolto</l>
<l>De la moglie del Re pudica, e pia,</l>
<l>Senza haver d'alcun panno il corpo involto ,</l>
<l>Sparso di vero mar Morfeo s'invia,</l>
<l>Piovendo il mento, e 'l crin l'onde su'l petto,</l>
<l>Si rappresenta à lei vicino al letto.</l>
</lg>
<lg type="ottava">
<l>Con queste note poi gridando forte</l>
<l>Scopre il naufragio suo piovendo il pianto.</l>
<l>Ó sventurata, e misera consorte</l>
<l>Rivolgi gli occhi al tuo marito alquanto.</l>
<l>Ben conoscer mi dei, se pur la morte</l>
<l>Non m'ha da l'esser mio cangiato tanto,</l>
<l>Ch' io ti rassembri un' altro. hor odi, come</l>
<l>Sommerse il mar le mie terrene some.</l>
</lg>
<lg type="ottava">
<l>Questa sembianza, ove hora il lume intendi,</l>
<l>In tutto è da la carne ignuda, e sgombra;</l>
<l>E che sia il ver, se in me la mano stendi,</l>
<l>La carne nò, ma stringerai sol l'ombra.</l>
<l>In vano i voti tuoi spendesti, e spendi,</l>
<l>Vana di me speranza il cor t'ingombra.</l>
<l>Non ti prometter più tuo sposo fido,</l>
<l>Che 'l suo spirto ha lasciato il carnal nido.</l>
</lg>
<lg type="ottava">
<l>Dapoi che 'l primo dì ne venne manco,</l>
<l>Venne un vento crudel da mezzo giorno,</l>
<l>Che fece al flutto incrudelito, e bianco</l>
<l>Superbo contra il legno alzare il corno.</l>
<l>E renduto che l'hebbe infermo, e stanco,</l>
<l>Fece al legno, et à noi l'ultimo scorno.</l>
<l>Ben ti chiamai, ma il mar crudele, e rio</l>
<l>Scacciò co'l nome tuo lo spirto mio.</l>
</lg>
<lg type="ottava">
<l>Autor dubbio non è quel, che te'l dice,</l>
<l>Non è romor di quel, che 'l vulgo crede;</l>
<l>Questi è il tuo caro, e naufrago Ceice,</l>
<l>Che del proprio naufragio ti fa fede.</l>
<l>Hor sorgi, e dammi il tuo pianto infelice,</l>
<l>Si ch'io non vada à la tartarea sede</l>
<l>Senza havere il funebre officio santo,</l>
<l>Senza haver da la moglie il duolo, e 'l pianto.</l>
</lg>
<lg type="ottava">
<l>Non sol finge Morfeo le membra istesse,</l>
<l>Ma con accento tal seco favella,</l>
<l>Che quando ben veduto non l'havesse,</l>
<l>L'havrebbe conosciuto à la favella.</l>
<l>Mostrò, che qualche lagrima piovesse</l>
<l>Per la pietà di lei vedova, e bella;</l>
<l>Volendo poi seccar l'humor, che piove</l>
<l>Co'l gesto di Ceice il pugno move.</l>
</lg>
<lg type="ottava">
<l>Scioglie la mesta Alcione il pianto, e 'l grido,</l>
<l>E stende fuor del letto ambe le braccia,</l>
<l>Per abbracciar lo sposo amato, e fido,</l>
<l>E trova in vece sua, che l'ombra abbraccia.</l>
<l>Deh dove lasci il tuo vedovo nido;</l>
<l>Che teco venga anch'io, cor mio, ti piaccia.</l>
<l>Tal che la voce sua, di Morfeo l'ombra</l>
<l>Detto cosi dal senso il sonno sgombra.</l>
</lg>
<lg type="ottava">
<l>E, perche al replicato alto lamento</l>
<l>Havean portato i suoi ministri il lume,</l>
<l>Per veder se vi sia, pon l'occhio intento</l>
<l>Piovendo da begli occhi in copia il fiume.</l>
<l>Come no'l trova poi, cresce il tormento,</l>
<l>E fuor del regio suo gentil costume</l>
<l>Alza le strida al cielo, e senza fine</l>
<l>Percote il volto, e 'l petto, e straccia il crine.</l>
</lg>
<lg type="ottava">
<l>La misera nutrice, che s'accorge,</l>
<l>Come l'afflitta Alcione si percote,</l>
<l>E che l'orecchie à lei punto non porge,</l>
<l>Mentre cerca saper le doglie ignote,</l>
<l>Anch'ella da le parti, onde si scorge,</l>
<l>Stillar fa il duol sopra le crespe gote;</l>
<l>Pur tanto poi la stimula, et essorta,</l>
<l>Ch' al fin questa risposta ne riporta.</l>
</lg>
<lg type="ottava">
<l>Se pensi consolarmi, tu t'inganni,</l>
<l>Ch'Alcione io più non son, non son più nulla,</l>
<l>Che la cagion de miei novelli affanni</l>
<l>In tutto l'esser mio sface, et annulla.</l>
<l>Ahi quanto mal per te ne' miei primi anni</l>
<l>Il latte al corpo mio desti, e la culla;</l>
<l>Piacesse à Dio, che 'l succo del tuo seno</l>
<l>Fosse stato al cor mio tanto veleno.</l>
</lg>
<lg type="ottava">
<l>In questo dire, alza la voce, e piange,</l>
<l>E più di pria si batte, e 'l crin disface.</l>
<l>Ne men la vecchia il crin canuto frange,</l>
<l>Ne meno al crespo volto oltraggio face.</l>
<l>Qual (dice) novo mal t'affligge, et ange?</l>
<l>Qual guerra à disturbar vien la tua pace?</l>
<l>Qual ti fa desiar fato, empio, e rio</l>
<l>D'haver tratto il velen dal petto mio?</l>
</lg>
<lg type="ottava">
<l>S'io fossi in quella età morta (risponde)</l>
<l>Quando i primi alimenti hebbi da vui,</l>
<l>Non pioverei da trist'occhi tant'onde,</l>
<l>Ne il mio lagrimerei co'l fato altrui.</l>
<l>Sappi, che 'l mare il mio Ceice asconde,</l>
<l>Sappi, che 'l suo naufragio io so da lui;</l>
<l>Ho visto lui medesmo in questa cella,</l>
<l>E conosciuto il volto, e la favella.</l>
</lg>
<lg type="ottava">
<l>Quando se'n volle andar, ver lui mi spinsi,</l>
<l>E l'abbracciai per ritenerlo meco:</l>
<l>Ma l'ombra in vece del suo corpo strinsi,</l>
<l>Però ch'ei non havea la carne seco.</l>
<l>Del figlio di quel Dio sol l'ombra avinsi,</l>
<l>Il qual resta ne l'alba ultimo cieco.</l>
<l>Dubbio non ho, che l'ombra, che m'apparse,</l>
<l>Fu di colui, che 'l cor mi prese, et arse.</l>
</lg>
<lg type="ottava">
<l>Questo è ben ver, che 'l solito splendore</l>
<l>Ei non havea, ma il volto atro, e dimesso,</l>
<l>Piovendo il mento, e 'l crin continuo humore</l>
<l>Lo scorsi stare in questo loco istesso.</l>
<l>Chinar fa intanto l'allumato ardore,</l>
<l>E cerca, se v' ha il piè vestigio impresso,</l>
<l>Se l'onda, che piovea la chioma, e 'l mento,</l>
<l>Havea bagnato à sorte il pavimento.</l>
</lg>
<lg type="ottava">
<l>Misera me, che l'animo indovino</l>
<l>Il tuo miser naufragio mi predisse.</l>
<l>E ti sforzò lo tuo crudel destino</l>
<l>À far, che 'l prego mio non si seguisse.</l>
<l>Sofferto havessi almen, che su'l tuo pino</l>
<l>La sventurata Alcione anchor venisse.</l>
<l>Che d'ambi insieme il fin sarebbe giunto,</l>
<l>Ne havrei priva di te passato un punto.</l>
</lg>
<lg type="ottava">
<l>Et hor senza il mio corpo il tuo trasporta</l>
<l>Per lo infinito mar l'onda importuna;</l>
<l>Et io son senza te misera morta,</l>
<l>Lunge da te mi sbatte la fortuna.</l>
<l>Per chiuder dunque al rio destin la porta</l>
<l>Resti la luce mia per sempre bruna;</l>
<l>Che s'io volessi anchor l'aura spirare,</l>
<l>Più crudo in me il pensier saria, che 'l mare.</l>
</lg>
<lg type="ottava">
<l>Non mi convien pugnar costante, e forte</l>
<l>Per superar la doglia aspra, e mortale,</l>
<l>Che n'havrei mille in vece d'una morte,</l>
<l>Et ella à fin porria meta al mio male.</l>
<l>Vò far la mia compagna à la tua sorte,</l>
<l>Venir vò al fin del mio corso fatale;</l>
<l>S'uniti non starem dentro ne' marmi,</l>
<l>Congiunti almen sarem di fuor ne' carmi.</l>
</lg>
<lg type="ottava">
<l>Non potrò ne la medesma fossa</l>
<l>Le nostre far ripor terrene some,</l>
<l>Se non potrò toccar l'ossa con l'ossa,</l>
<l>Toccare almen vorrò co'l nome il nome.</l>
<l>Mentre dice cosi, dà la percossa</l>
<l>Al volto, e al petto, e poi straccia le chiome.</l>
<l>Fa noto anchor il duol, che in lei fa nido,</l>
<l>Hor l'ardente sospiro, hor l'alto strido.</l>
</lg>
<lg type="ottava">
<l>Cercano i suoi ministri, e la nutrice</l>
<l>Con voce santa, e pia di consolarla,</l>
<l>E che non creda d'essere infelice</l>
<l>Per quel, che 'l sogno à lei dimostra, e parla.</l>
<l>Che quasi sempre ei la menzogna dice,</l>
<l>Ne però co'l dir lor posson ritrarla</l>
<l>Da quel, che in sogno à lei pria creder feo</l>
<l>La sembianza imitata da Morfeo.</l>
</lg>
<lg type="ottava">
<l>L'Aurora già splendea lucente, e bella,</l>
<l>E per fuggir le sante alme del cielo</l>
<l>Il paragon de la diurna stella</l>
<l>Tutte havean posto à la lor luce il velo,</l>
<l>E mossi havean gli augei la lor favella</l>
<l>Per salutare il bel Signor di Delo,</l>
<l>Quando la moglie pia senza conforto</l>
<l>Si trasportò dal regio albergo al porto.</l>
</lg>
<lg type="ottava">
<l>Mentre quivi dimora, e che rimembra,</l>
<l>Ei fe snodare il lin da questa sponda,</l>
<l>Al legno qui diè l'infelici membra,</l>
<l>Pur qui perdei la sua vista gioconda;</l>
<l>Un non so che nel mar veder le sembra,</l>
<l>Che verso il porto sia spinto da l'onda.</l>
<l>Non sa che sia, ma alquanto, al porto spinto</l>
<l>Vede esser dal naufragio un huomo estinto.</l>
</lg>
<lg type="ottava">
<l>E mossa dal naufragio à novo pianto</l>
<l>Tende ver lui le mani, e'l grido scioglie.</l>
<l>Ó misero mortal, che 'l carnal manto</l>
<l>Cedesti à le marine ingorde voglie,</l>
<l>Ben provo in me (se l'hai) misero quanto</l>
<l>Dee lagrimar la sua scontenta moglie.</l>
<l>Deh pria, che 'l sappia, se no'l sa per sorte,</l>
<l>Le doni per pietate il ciel la morte.</l>
</lg>
<lg type="ottava">
<l>S'appressa intanto il corpo morto al lito,</l>
<l>E quanto l' infelice più lo scorge,</l>
<l>Tanto le fa lo spirto più smarrito</l>
<l>La vista, che 'l cadavero le porge.</l>
<l>Già meglio il vede, e più parle il marito,</l>
<l>Quanto più ver l'arena il corpo sorge.</l>
<l>Veduto al fine il suo marito fido</l>
<l>Tende le mani à lui con questo grido.</l>
</lg>
<lg type="ottava">
<l>À questo modo, ò misero Ceice,</l>
<l>Torni per non mancar de la tua fede,</l>
<l>Per far palese al mio stato infelice</l>
<l>Quant'hai del mio languir doglia, e mercede.</l>
<l>Mentre cosi la sventurata dice,</l>
<l>Giungere al morto un picciol legno vede,</l>
<l>Che, come il vide di lontan, si mosse,</l>
<l>Per veder se potean trovar chi fosse.</l>
</lg>
<lg type="ottava">
<l>Sicuro un' alto, e grosso muro rende</l>
<l>Da l'impeto del mar l'Heracleo porto,</l>
<l>Al capo, che più in fuor su'l mar si stende,</l>
<l>Vicino era arrivato il corpo morto.</l>
<l>Su'l muro in un momento Alcione ascende,</l>
<l>Bramosa di veder se 'l vero ha scorto,</l>
<l>Al muro, e al corpo subito pervenne,</l>
<l>Che le diè nel montarvi il ciel le penne.</l>
</lg>
<lg type="ottava">
<l>Preso in tanto l'havean dentro à la barca</l>
<l>Quei, che s'eran ver lui spinti su'l legno,</l>
<l>E mostrar lor, com'era il lor Monarcha,</l>
<l>Gli anelli, il volto, e 'l drappo illustre, e degno.</l>
<l>Di molta carne in tanto Alcione scarca</l>
<l>Vola per l'aria sopra il salso regno,</l>
<l>Radendo il mar d' ogni conforto priva,</l>
<l>À l'infelice suo marito arriva.</l>
</lg>
<lg type="ottava">
<l>Alcione piange, e sente il novo accento,</l>
<l>Che da la nova bocca in aria vola,</l>
<l>Esser pien di querela, e di lamento,</l>
<l>Se ben non può formar più la parola.</l>
<l>Con le nov'ale abbraccia il corpo spento,</l>
<l>E da le morte labra il bacio invola.</l>
<l>Ó miracol del ciel, tosto, che 'l rostro</l>
<l>Il bacia, à lui ravviva il carnal chiostro.</l>
</lg>
<lg type="ottava">
<l>Tutti, che veggon come il suo consorte</l>
<l>Baciato vien da la cangiata moglie,</l>
<l>Stupiti stanno, e più, quand'ei le porte</l>
<l>Apre del lume, e se dal sonno scioglie.</l>
<l>Ecco cangia in un punto anch'egli sorte,</l>
<l>Et in un breve corpo si raccoglie.</l>
<l>Vestito anch'ei da pinte, e varie piume</l>
<l>Lo stesso in amar lei serba costume.</l>
</lg>
<lg type="ottava">
<l>Radendo vanno insieme il mare, e 'l lido,</l>
<l>Nel lor felice amor compagni eterni,</l>
<l>Pendente sopra il mar formano il nido,</l>
<l>Ne' più tranquilli, e più beati verni.</l>
<l>Eolo à nepoti suoi propitio, e fido</l>
<l>Ogni suo vento fa, che s' incaverni</l>
<l>Ne' sette dì, che forma il nido, e l'uova,</l>
<l>E ne' sett' altri dì, ch'Alcione cova.</l>
</lg>
<lg type="ottava">
<l>Fa imprigionare allhora Eolo ogni vento</l>
<l>À fin, che 'l soffio lor non turbi il mare,</l>
<l>À fin, che poi del mar l'alto tormento</l>
<l>Non perturbi à l'Alcioni il generare.</l>
<l>Allhora ogni nocchier lieto, e contento</l>
<l>Sicuro può verso il suo fine andare;</l>
<l>Perche in quei giorni il vento non s'adira,</l>
<l>Ma in tutto tace, over dolce aura spira.</l>
</lg>
<lg type="ottava">
<l>Ogn'un, che vide questa maraviglia,</l>
<l>Altri su'l legno, et altri intorno al porto,</l>
<l>Per ringratiare il cielo alza le ciglia,</l>
<l>C'habbia donata l'alma al lor Re morto,</l>
<l>E ch'in Ceice, e ne l'Eolia figlia</l>
<l>Il reciproco amor veggon risorto:</l>
<l>E in tanto il novo, c'han vestito aspetto,</l>
<l>D'infinito stupor lor empie il petto.</l>
</lg>
<lg type="ottava">
<l>Fra gli altri sopra il porto allhor si tenne</l>
<l>Un vecchio, che stupir vedendo ogni alma,</l>
<l>C'havesser cosi subito di penne</l>
<l>Vestito Alcione, e 'l Re la carnal salma,</l>
<l>Disse. Ogn'un, che sapesse quel, ch'avenne</l>
<l>À l'augel, che vi mostra hor la mia palma,</l>
<l>Non stupiria del trasformato tergo;</l>
<l>E in questo dir fe lor vedere un Mergo.</l>
</lg>
<lg type="ottava">
<l>Aprite pure à stupor novo il lume,</l>
<l>Ch'io vò contar del Mergo onde discende,</l>
<l>E come d'huomo anch'ei vestì le piume,</l>
<l>E perche à l'annegarsi ei tanto intende.</l>
<l>Dardano fu figliuol del maggior Nume,</l>
<l>Da lui l'alma Erittonio, e 'l corpo prende;</l>
<l>Poscia Erittonio Troio al mondo diede,</l>
<l>Padre d'Assarco, d'Ilo, e Ganimede.</l>
</lg>
<lg type="ottava">
<l>D'Ilo discese poi Laomedonte,</l>
<l>Di cui l'ultimo Re di Troia nacque.</l>
<l>Hor quello augel, che la cangiata fronte</l>
<l>Nasconde cosi spesso sotto l'acque,</l>
<l>Uscì di Priamo, à cui nel patrio monte</l>
<l>Detta Alissitoe una Amadriada piacque;</l>
<l>E sottoposta à l'amorose some</l>
<l>N'hebbe quel Mergo, ch'Essaco hebbe nome.</l>
</lg>
<lg type="ottava">
<l>Si che quel, che và in là, marino augello,</l>
<l>Benche nascesse di diversa madre,</l>
<l>Fu del fortissimo Hettore fratello,</l>
<l>Però ch'ambi da Giove hebbero il padre.</l>
<l>Ne forse havria nel martial flagello,</l>
<l>Fatto men mal ne le nemiche squadre,</l>
<l>Se non l'havesse il fato al padre tolto,</l>
<l>E 'n troppo verde età cangiato il volto.</l>
</lg>
<lg type="ottava">
<l>Questi havea le città tutte in dispregio,</l>
<l>Lo splendor de gl'illustri, e de la corte,</l>
<l>E 'l ricco havea lasciato albergo regio</l>
<l>Per darsi à più tranquilla, e lieta sorte.</l>
<l>La selva, e l'arte havea rustica in pregio,</l>
<l>Ch'à l'empia ambition chiuggon le porte:</l>
<l>E visto rare volte era fra suoi</l>
<l>In cerchio star fra gli honorati heroi.</l>
</lg>
<lg type="ottava">
<l>Ma se ben rozza l'arte hebbe, e 'l pensiero,</l>
<l>Non hebbe ne l'amar rustico il petto:</l>
<l>Ma da gentile, e nobil cavaliero</l>
<l>Aperse il core à l'amoroso affetto.</l>
<l>Per lo Cebrinio un dì giva sentiero</l>
<l>Prendendo da la caccia il suo diletto,</l>
<l>Et Eperia una Dea detta per nome</l>
<l>Vide, ch'al Sol tendea le bionde chiome.</l>
</lg>
<lg type="ottava">
<l>Tosto, ch' ei volge il desioso sguardo</l>
<l>Al nobil volto, e mira il suo splendore,</l>
<l>Sente per gli occhi suoi passare il dardo</l>
<l>Del Re de le delitie, e de l'amore.</l>
<l>Non è verso la Ninfa à correr tardo</l>
<l>Per isfogar con lei l'acceso core.</l>
<l>Fugge la Dea dal minacciato strupo,</l>
<l>Come suol cerva via fuggir dal Lupo.</l>
</lg>
<lg type="ottava">
<l>Qual l'anitra, se lunge è da lo stagno</l>
<l>Dove sole attuffarsi, e star sicura,</l>
<l>Vien sopragiunta da l'augel grifagno,</l>
<l>Più co'l fuggir, che puote, à lui si fura:</l>
<l>Tal mentre à l'amoroso suo guadagno</l>
<l>Intende il bel garzon con ogni cura,</l>
<l>Eperia fugge, e per non farsi moglie,</l>
<l>Più che può, con la fuga à lui si toglie.</l>
</lg>
<lg type="ottava">
<l>Mentre la tema à lei, l'amore à lui</l>
<l>Velocissimo il piè nel corso rende,</l>
<l>Come al rio fato piacque d'ambedui,</l>
<l>Co'l piè la bella Ninfa un serpe offende.</l>
<l>Il serpe altier, che da gli oltraggi altrui</l>
<l>Co'l velenoso morso si difende,</l>
<l>Le porge il crudo morso, e in un baleno</l>
<l>Imprime ne la piaga il suo veleno.</l>
</lg>
<lg type="ottava">
<l>La fuga con la vita à un tratto manca,</l>
<l>Tal fu il veleno del viperin serpente.</l>
<l>Ei, che cader la vede essangue, e bianca,</l>
<l>E mira il mal del velenoso dente,</l>
<l>Alza la voce affaticata, e stanca</l>
<l>Dal corso, e da la doglia, che ne sente.</l>
<l>Ben stato è il primo amor misero mio,</l>
<l>C'ha tal dat'alma ai sempiterno oblio.</l>
</lg>
<lg type="ottava">
<l>D'haver, misero me, mi doglio, e pento</l>
<l>Corso per farti premio à la mia fede;</l>
<l>Ma non credea, che l'ultimo tormento</l>
<l>Del nostro amor dovesse esser mercede.</l>
<l>Due siam, c'habbiamo il tuo bel lume spento,</l>
<l>Co'l suo veleno il serpe, io co'l mio piede,</l>
<l>Bench' io, che ti fei dar le piante al corso,</l>
<l>Fui più crudele assai, che non fu 'l morso.</l>
</lg>
<lg type="ottava">
<l>Ben era il vincer mio di sommo pregio,</l>
<l>Ma molto più valea vivo il tuo lume.</l>
<l>Dunque s'io fui cagion, ch'un tanto egregio</l>
<l>Splendor mandasse l'alma al nero fiume,</l>
<l>Voglio quest'alma mia, che più non pregio,</l>
<l>Render vassalla del tartareo Nume.</l>
<l>Che l'ombra tua ne la più bassa corte</l>
<l>Qualche conforto havrà de la mia morte.</l>
</lg>
<lg type="ottava">
<l>Poi che su'l volto essangue hebbe assai pianto,</l>
<l>E dato al morto labro il bacio estremo,</l>
<l>Condusse sopra un scoglio il carnal manto,</l>
<l>E in mar del sasso il fe cader supremo.</l>
<l>Ma non soffrì di Theti il Nume santo,</l>
<l>Che restasse il suo cor de l'alma scemo;</l>
<l>Ma come sopra l'onde à nuoto ei venne,</l>
<l>Ascose il corpo suo fra mille penne.</l>
</lg>
<lg type="ottava">
<l>La piuma al corpo suo la morte toglie,</l>
<l>Ne tener sotto al mar gli lascia il petto;</l>
<l>Si sdegna il cavalier, che l'altrui voglie</l>
<l>Faccian, ch'egli stia vivo al suo dispetto;</l>
<l>E per dar fine à le sue interne doglie</l>
<l>Ripon sott'acqua il trasformato aspetto;</l>
<l>L'alza la piuma, ei pur sotto s'asconde,</l>
<l>E tenta senza fin morire ne l'onde.</l>
</lg>
<lg type="ottava">
<l>Gli fa la piuma haver pallida, e smorta</l>
<l>L'amore, e di colei l'iniquo fato.</l>
<l>Molto lunge dal petto il capo porta;</l>
<l>Come l'anitra ha 'l petto ampio, et enfiato;</l>
<l>Quasi coda non ha; la coscia ha corta;</l>
<l>Gli è solamente il mar propitio, e grato.</l>
<l>E perche tenta haver sott'acqua albergo,</l>
<l>Dal sommergersi suo vien detto Mergo.</l>
</lg>
<note place="end" resp="ed" anchored="yes">
<title>Annotationi de l'Undecimo Libro</title>
<p><hi rend="sc">Vogliono</hi> alcuni che la morte di Orfeo fusse historia vera; perche essendo Orfeo stato il primo inventore de i sacrifici di Bacho; impose a i Traci che facessero fare i medesimi sacrifici dalle Menadi; che erano quelle donne che pativano allhora la purgatione del menstruo per tenirle mentre che durava quella purgatione lontane da gli huomini, i quali rimangono offesi, se per aventura usano con esse loro in quei tempi. Havendo le donne doppo havuta miglior consideratione sopra gli ordini di Orfeo intorno i sacrifici di Bacho, pensorono ch'egli non gli havesse fatti ad altro fine che per iscoprire le loro vergogne, &amp; abhominevoli sozzezze, la onde congiurorono insieme contra Orfeo, e l'amazzorono spinte da quel furore loro bestiale con i Rastri, con le Zappe, e con gli altri instrumenti da campagna. Non è meno adorna questa descrittione della morte di Orfeo di belle comparationi, come quella della stanza, <quote><emph>Come s'osa tal'hora l'augel notturno</emph></quote>, di quale si voglia altra di questo Volume, la quale tutto che si sia di Virgilio, nondimeno è spiegata non meno felicemente che propriamente nella lingua nostra da l'Anguillara; come è ancora quell'altra, <quote><emph>Qual se tal'hor l'augello al laccio è preso</emph></quote>, e le conversioni ancora del Poeta a gli Dei nell'ultimo della stanza, <quote><emph>Tolte le scuri, e gli altri astati ferri</emph></quote> e l'altra al medesimo Orfeo nell'ultimo della stanza, <quote><emph>Dapoi che hebber commesso il sacrilegio</emph></quote>.</p>
<p><hi rend="sc">Conviene</hi> propriamente la favola di Mida, che chiese a Bacho che gli facesse gratia che tutto quello che toccava divenisse oro; all'avaro al quale il piu delle volte Iddio concede, che tutte le cose gli succedino felicemente intorno l'arricchire, perche tutti i suoi negotij gli riescono secondo il desiderio suo; onde quanto piu arrichisse tanto piu cresce il desiderio d'havere venendo poi in cognitione al fine che cosi la sua fame è insatiabile, come ancora la sua sete inestinguibile, si volta a Dio, pregandolo che gli levi quell'ardentissimo desiderio di ricchezze, il quale mosso a pietà gli fa poi meglio conoscere aviandolo a purgarse al fiume Pattolo, che le ricchezze non sono altro che apparenze di bene all'avaro, e che sono labile, e fugaci a simiglianza dell'acque del fiume, onde fastidito de i negotij, e de i travagli, poi ama di stare come purgato dall'avarissimo desiderio d'havere, ne i luoghi solitarij, che non sono altro che le cognitioni di se stessi. Si vede quanto non meno vagamente che diversamente habbi l'Anguillara descritti i giorni in molti luoghi, come si vede quivi ancora la sua ingeniosa elocutione in questa parte, nella stanza, <quote><emph>Il Re cui cresce l'oro, e manca il vitto</emph></quote> e nella seguente la bellissima conversione che fa Mida e Bacho. </p>
<p><hi rend="sc">Che</hi> Mida giudicasse migliore il canto di Pane che quello d'Apolline non è da meravigliarse perche gli huomini che hanno corrotto il giudicio, stimeranno sempre piu le cose terrene di Pane, che le celesti di Apolline, e però mertano di essere scoperti di havere l'orecchie d'Asini, che non è altro che essere conosciuti havere piu delle bestie che de gli huomini, e quanto piu pensano coprire la loro bestialità, con oro, dignità e grandezze, tanto piu i loro propri costumi, che sono ancora i loro loquaci servitori, li vanno palesando per tutto il mondo, figurato per la terra, il quale poi ne produce le canne; che sono le trombe de i Scrittori, e Poeti, che vanno scoprendo in ogni parte i vicij bestiali loro, come ben dice l'Anguillara nella stanza, <quote><emph>Cosi mostrò, ch'al Re si convenia</emph></quote>, nella quale si legge quella bellissima conversione, che fa alla sua Musa; dicendo, <quote><emph>O che gran mitra, musa vi vorria</emph></quote>, come ancora si legge quella a i Prencipi che è nel mezzo della stanza, <quote><emph>L'uno il palesa a l'altro, e fan che vede</emph></quote>, e nella seguente, si può in questa favola di Mida conoscere quanto sia verissimo, e indubitato quel detto che non vi è cosa al mondo tanto secreta che non si palesi, ne tanto occulta che non si scopri, onde dovrebbeno gli huomini pigliar essempio di non far giamai cosa alcuna brutta; con confidenza che l'habbi ad essere secreta, perche le mura, la terra, e l'aere sogliono palesare le cose mal fatte. </p>
<p><hi rend="sc">Ci</hi> depinge lo spergiuro di Laomedonte prima contra Apolline, e Nettuno, e poi contra Hercole, l'huomo macchiato d'ingratitudine; il quale voltandose a Dio ne suoi maggiori bisogni con voti,e promissioni, ottiene quanto desidera dalla sua bontà divina; &amp; ottenutolo, subito come scordevole di tanto beneficio, &amp; ingratissimo non si cura ne di Dio ne de gli huomini, onde ne merita poi il castigo dell'innondatione dell'acque che gli levano tutte le sue sostanze lasciandolo in miseria, &amp; infelicità; e li toglie al fin tutti i suoi beni ancora, una fiera malignità d'aere, e perche chi è ingrato a Dio è maggiormente poi ingrato a gli huomini; havuto il benefitio Laomedonte da Hercole, di vederse liberata la figliuola esposta al mostro marino per liberar' il paese suo dallo sdegno di Nettuno; non volle satisfar' Hercole, de i quattro cavalli promissigli; la onde non volendo quel grandissimo guerriero passare l'ingratitudine, e villania di Laomedonte senza dargliene il dovuto castigo, l'assediò, e al fine gli tolse il regno, per darci essempio che 'l fine de gli ingrati come quelli che sono spinti da una maligna intentione a mancar' altrui dalle loro promesse sera sempre infelice e spaventevole. Si vede quivi depinta dall'Anguillara nella digressione della stanza <quote><emph>Fatto il pensiero tiransi da parte</emph></quote> tutta quell'architettura che non meno può far comoda, e vaga una città, ma ancora forte, e sicura. Bella digressione è ancora quella della stanza, <quote><emph>Con tanta cura il formator del giorno</emph></quote> intorno la invidia che non havrebbe ne saputo, ne potuto aggiunger cosa alcuna alla bellissima fabrica di Troia. </p>
<p><hi rend="sc">La</hi> favola di Peleo, e di Theti, si può tenire per vera historia, perche havendo Peleo dimandata piu volte Theti per mogliera gli furono date tante repulse, quante trasformationi finge Ovidio, ch'ella facesse mentre che Peleo tentava di ritenerla, quando in Arbore, quando in Uccello, e quando in Tigre; ma al fine havendola dimandata di nuovo l'ottenne: dopo molti consigli del padre; e la ingravidò di Achille che fu poi fortissimo guerriero, si vede quivi quanto vagamente habbi l'Anguillara rapresentata la habitatione di Theti nella stanza, <quote><emph>Sta su'l mar nell'Emonia un sito adorno</emph></quote>, e nella seguente, come ancora si vede la bellissima conversione a Peleo nel mezzo della stanza: <quote><emph>Per torsi al fine all'importuno amante</emph></quote>.</p>
<p><hi rend="sc">Ci</hi> rapresenta la favola di Chione; la superbia di quelle sciocche donne che dandose a credere che la loro bellezza sia perpetua, hanno ardire di agguagliarla alla divina; onde come prima incominciano a far figliuoli, sono per la loro superbia percosse dalla saetta di Diana, che figura la castità che rende morta la loro bellezza; perche si vede per viva isperienza che molto meglio conservano la loro bellezza quelle che vivono castamente, e sono lontane da gli abbracciamenti de gli huomini, come le Monache, che quelle che sempre sono accompagnate con l'huomo, e che fanno figliuoli. Rimase dunque la bellezza di Chione lasciva spenta al paragone di quella di Diana casta; ci rapresenta poi Dedalione cangiato in Sparevieri la rapacita di quelli che vogliono vivere della maniera dello Sparevieri, all'altrui spese, rubando tutto quello a che possono dare di mano, con grandissimo disturbo della vita civile, delle sante leggi, e de i buoni instituti. Leggesi quivi che tal'hora i doni larghissimi che vengono dal cielo, quando ci doverebbero giovare, ci fanno grandissimi danni co'l farci salire ogn'hora in piu maggior superbia, nella stanza, <quote><emph>Che giova haver dui Numi havuti amanti?</emph></quote> e nella seguente come vi si legge ancora la bellissima comparatione della stanza, <quote><emph>Si come il Bue tal'hor corre lontano</emph></quote>.</p>
<p><hi rend="sc">Si</hi> comprende sotto li lupo mostruoso che divora e straccia l'armento di Peleo in vendetta della morte di Foco; che i delitti sono sempre accompagnati per vendetta di Dio, da molti danni miserie, &amp; infelicità, come rapresenta bene l'Anguillara; il Villano che porta la nuova del Lupo a Peleo; nella stanza, <quote><emph>Come il Rustico appar nel nobile tetto</emph></quote>, e 'l modo del suo procedere nell'esporre la cagione della sua venuta di maniera che non si può pensare che potesse far altramente che come è rapresentato quivi. </p>
<p><hi rend="sc">La</hi> favola di Ceice e di Alcione ci da essempio che dobbiamo alle volte lasciarse persuadere alle persone che ci amano da dovero come amava Alcione Ceice intorno il fare o non fare quelle cose che ci s'apresentano sotto specie di bene, perche è molto meglio nelle deliberationi, esequir co'l consiglio altrui men che bene, per modo di dire, che far bene per propria risolutione, compiacendose molto Iddio di veder l'huom pieghevole all'altr'huomo, per nodrire quell'amore, e charità ch'egli desidera nel generale de gl'huomini; come quella che è cosi fondata sopra l'humiltà, come ancora è fondata sopra la superbia quella risolutione che pigliamo da noi medesmi, parendoci di sapere, e prevedere tutte le cose, e si come l'esecutioni che si fanno co'l consiglio de gli amici il piu delle volte hanno felice fine, cosi quelle che facciamo da noi stessi di rado, o non mai succedeno felicemente, come non successe la navigatione di Ceice, il quale volle imbarcarsi contra il conseglio de la sua amantissima mogliera, e rimase affogato da una mala fortuna di mare, manda Giunone ad avisar la moglie in sogno della morte del marito, per Morfeo ministro del sonno per farci vedere, che Iddio non lascia mai di darci alcuni indicij, e presagij de i tristi successi che ci avengono ancora prima che li sappiamo; si può quivi ancor pigliar essempio che quelle cose che amiamo smisuratamente ci sono facilmente tolte da Dio, a fine che conosciamo che dovemo voltare tutto l'amor nostro in esso, come quello che è stabile, e fermo; e non in cose caduche mortali, e transitorie. </p>
<p><hi rend="sc">Furono</hi> ambidoi poi trasmutati in uccelli essendo volata la fama in ogni parte, dell'ardentissimo Amore che si portavano insieme Ceice, &amp; Alcione; che quelli uccelli poi che si chiamano Alcinoi habbino come vuole Ambruogio nell'Hexamerone, forza di render tranquillo il mare nel tempo che fanno, e covano l'uova, è cosa credibile poi che è narrata da un tanto huomo. Si veggono molte belle cose nella descrittione di questa favola; come sarebbe la passione che mostra Alcione della partita di Ceice, nella stanza dell'Anguillara, <quote><emph>Misera me dov'è quel tempo gito</emph></quote>, e nelle seguenti; le digressioni, che fa vedendo l'animo suo alterato mentre che tentava di disuaderlo da quel viaggio, overo persuaderlo a condurla con esso lui, come nella stanza, <quote><emph>Che almen non temerò se teco io vegno</emph></quote>, e quella che fa nel descrivere il modo come s'adoprano quelli che sono sopra una Galea, quando sono assaliti da qualche maligna fortuna; nella stanza, <quote><emph>Dal porto solcano via l'humil bonaccia</emph></quote>. Descrive ancora l'Anguillara felicemente la cognitione che hanno i marinari della mutatione del buono tempo in aspra fortuna, in quella stanza, <quote><emph>Il buon padron che 'l mar biancheggiar vede</emph></quote>. Bellissime sono le comparationi come quella della stanza, <quote><emph>Come contra la squadra ardito, e fiero</emph></quote>, e l'altra del verso di sopra: <quote><emph>Qual se l'ariete, e 'l disco il muro introna</emph></quote>, e quella della stanza, <quote><emph>Qual se tal'hor da fochi, e da tormenti</emph></quote>. Bellissima ancora, e giudiciosa è la fortuna di mare nella quale s'affogò Ceice descritta molto propriamente; come è ancor bella, e vaga, e molto ben rapresentata la casa del Sonno, a concorenza dell'Ariosto la descrittione della pigritia e dell'oblio, fatta molto felicemente. Et l'aparire di Morfeo ad Alcione, la doglia sua, e tutto il rimanente della favola posto e rapresentato vagamente dall'Anguillara, nanti gli occhi di chi legge. </p>
<p><hi rend="sc">La</hi> trasformatione di Esaco in Mergo ci da essempio che il piu delle volte gli huomini imprudenti cercando il proprio commodo senza alcuna maniera di giudicio sono cagione del danno, e della morte de suoi piu cari amici, perche non deve giamai l'huomo lasciarse di modo accecare dalle passioni che si lassi inavedutamente sdrucciolare a offenderli, come offese Esaco Eperia bellissima giovane, essendo stato cagione della sua morte, onde poi vinto dal dolore si gettò nel mare, e affogò, de qui trasse il Poeta poi che 'l fusse per opera di Theti trasformato nello smergo uccello marino che tratto tratto si somerge sotto acqua; e perche uno che si affoga suol venire di sopra, e dopoi di nuovo attuffarsi come lo smergo, per questo Esaco affogandosi fu detto essere trasformato nello smergo. Bellissima descrittione è quella dell'Anguillara del lamento che fece Esaco come prima vide morta la sua amantissima Ninfa, nella stanza, <quote><emph>D'haver misero me, mi doglio, e pento</emph></quote>, e nella seguente, come sono ancora belle e trasportate felicemente le comparationi l'una dell'ultimo della stanza, <quote><emph>Tosto ch'ei volge il desioso sguardo</emph></quote> e l'altra della stanza che segue, <quote><emph>Qual l'anitra se lungi è dallo stagno</emph></quote>.</p>
</note>
</div1>
<div1 type="canto">
<head>Libro Duocimo.</head>
<lg type="ottava">
<l>Ciò, che contò il buon vecchio, al figlio avenne</l>
<l>Del saggio Priamo Imperator Troiano.</l>
<l>Non seppe il padre già (ma morto il tenne)</l>
<l>C'havesse trasformato il volto humano;</l>
<l>Però con cerimonia al Tempio venne,</l>
<l>E su'l sepolcro suo superbo, e vano,</l>
<l>Dov'era solo il nome, e ricchi marmi,</l>
<l>Fè cantare i funebri, e santi carmi.</l>
</lg>
<lg type="ottava">
<l>Volle al funebre officio Hettorre il forte</l>
<l>Con tutti i suoi fratelli esser presente.</l>
<l>Paride sol mancò, che la consorte</l>
<l>Havea rubata al Re di Sparta absente,</l>
<l>E ne venia ver le Troiane porte</l>
<l>Su'l regno, ch'obedir suole al tridente.</l>
<l>Hor mentre a lei cangiar fà sposo, e loco,</l>
<l>Mena à la patria sua la guerra, e 'l foco.</l>
</lg>
<lg type="ottava">
<l>Che come il Re di Sparta il furto intese,</l>
<l>Per l'atto, e per l'amor fatto iracondo,</l>
<l>Per racquistarla, e vendicar l'offese,</l>
<l>Unì tutta la Grecia, e mezzo il mondo,</l>
<l>E poi con mille navi il camin prese</l>
<l>Per lo regno del sale alto, e profondo.</l>
<l>Ne saria stato à vendicarsi lento,</l>
<l>Se l'havesse sofferto il mare, e 'l vento.</l>
</lg>
<lg type="ottava">
<l>Ma nel gran porto d'Aulide per forza</l>
<l>Fu trattenuta la Pelasga classe,</l>
<l>Che 'l vento irato, ch'è contrario à l'orza,</l>
<l>Contra il muro Troian non vuol, che passe.</l>
<l>À far risplender la cerrina scorza</l>
<l>Supra l'altar di Giove ogni alma dasse,</l>
<l>Per provar se l' incenso, il prego, e 'l lume</l>
<l>Può placar gli empi venti, e 'l maggior Nume.</l>
</lg>
<lg type="ottava">
<l>À pena ha posto il sacerdote santo</l>
<l>L'ostia sopra l'altar ricco, et adorno,</l>
<l>Ch'un lungo serpe appar, dorato il manto,</l>
<l>Ch'un platano, che v'è, cinge d' intorno.</l>
<l>S'alza verso la cima il serpe tanto,</l>
<l>Ch' ad otto augelli fa l'ultimo scorno.</l>
<l>C' havean nel nido il corpo mezzo ignudo,</l>
<l>E fegli cibo al dente ingordo, e crudo.</l>
</lg>
<lg type="ottava">
<l>La madre, che vedea l'ingiusto dente</l>
<l>Smembrare à dolci figli il carnal panno,</l>
<l>Volava intorno à l'avido serpente,</l>
<l>Per ripararvi, intorno anzi al suo danno.</l>
<l>Il serpe in lei tenea le luci intente,</l>
<l>Ne potendo volare usò l'inganno,</l>
<l>Aventò à tempo il capo ingiusto, e fello,</l>
<l>E satiò il corpo suo del nono augello.</l>
</lg>
<lg type="ottava">
<l>Quivi era Menelao, quel Re Spartano,</l>
<l>Ch' intendea racquistar la sua consorte;</l>
<l>Quivi Agamennone era il suo germano,</l>
<l>Che capo eletto havean de la choorte;</l>
<l>Achille, Ulisse, et ogni capitano,</l>
<l>Che venne à favorir la Greca corte.</l>
<l>E ciaschedun di lor si stupefece</l>
<l>Di quel, che in lor presenza il serpe fece.</l>
</lg>
<lg type="ottava">
<l>Ma quel, che fa le cerimonie sante</l>
<l>Nel campo Greco haruspice, e indovino,</l>
<l>(Parlo del venerabile Calcante)</l>
<l>Dichiarò loro il fin di quel destino.</l>
<l>I nove augei, che 'l serpe à voi davante</l>
<l>Condusse al fin del lor mortal camino,</l>
<l>Mostran, che, come il tempo havrà nov'anni</l>
<l>Mangiati, Troia havrà gli ultimi danni.</l>
</lg>
<lg type="ottava">
<l>Si che rendete gratie al cielo eterno,</l>
<l>Fuor rallegrate il volto, e dentro il core,</l>
<l>Se ben convien, che passi il nono verno,</l>
<l>Pria che si possa haver l'ultimo honore.</l>
<l>Mentre il Profeta parla, il manto esterno</l>
<l>Veggon del serpe altier cangiar colore.</l>
<l>Giove per più sicuro augurio darne,</l>
<l>Fece di marmo à lui venir la carne.</l>
</lg>
<lg type="ottava">
<l>Ma se ben dice il novo alto portento,</l>
<l>Che vinceran passato il nono Autunno,</l>
<l>Non però cessa la tempesta, e 'l vento,</l>
<l>Non si placa però Nereo, e Portunno.</l>
<l>Credon molti, che san, che 'l fondamento</l>
<l>Hebbe l'altera Troia da Nettunno,</l>
<l>Che tenga l'onda irata altera, e dura,</l>
<l>Per la pietà, ch'egli ha de le sue mura.</l>
</lg>
<lg type="ottava">
<l>Ma 'l buon Calcante quel, che sà, non tace,</l>
<l>De la cagion de l'horride tempeste.</l>
<l>Se voi volete haver da l'onde pace,</l>
<l>(Dice à le Greche coronate teste)</l>
<l>La Dea, cui d'habitar la selva piace,</l>
<l>Convien, che pria da voi placata reste;</l>
<l>Delia placar si dè co'l colui sangue,</l>
<l>Che fe il cervo di lei restare essangue.</l>
</lg>
<lg type="ottava">
<l>Agamennone havea pochi anni avante</l>
<l>Un cervo di Diana à caso morto.</l>
<l>La Dea con ogni vento più arrogante</l>
<l>Non gli lasciò giamai partir del porto.</l>
<l>Il Re, che per la voce di Calcante</l>
<l>Quel, che vorria l'Oracol, ha ben scorto,</l>
<l>Crede per ben comune à chi 'l consiglia,</l>
<l>Ch'è ben sacrificar la propria figlia.</l>
</lg>
<lg type="ottava">
<l>Potè più il Re, che la pietate, e 'l padre,</l>
<l>E di sacrificar la figlia elesse.</l>
<l>Fra quanti havea ne le Pelasghe squadre</l>
<l>Pensò, ch'Ulisse sol dispor potesse</l>
<l>Clitennestra di lei l'accorta madre</l>
<l>Sotto specie di ben, ch'à lui la desse.</l>
<l>L'accorto cavalier giunge à Micene,</l>
<l>E con questa bugia da lei l'ottiene.</l>
</lg>
<lg type="ottava">
<l>Con gran piacer de la Cecropia corte</l>
<l>Quel Re, che voi sposò molti anni pria,</l>
<l>Prudente Donna, ha già fatta consorte</l>
<l>La vostra bella figlia Ifigenia</l>
<l>D'un cavaliero, il più bello, il più forte,</l>
<l>Il più prudente, c'hoggi al mondo sia.</l>
<l>Per eterna di voi letitia, e posa</l>
<l>Del figlio di Peleo l'ha fatta sposa.</l>
</lg>
<lg type="ottava">
<l>Il grande Achille è quel, c'haverla intende.</l>
<l>E, perche l' indugiar pentir no'l faccia,</l>
<l>Vuol, ch'io la meni al campo, ov'ei l'attende,</l>
<l>Si che la sposi, e poi seco si giaccia.</l>
<l>Lettere, e contrasegni in questo prende,</l>
<l>E fede acquista à la mentita faccia.</l>
<l>S'allegra Clitennestra, e gli dà fede,</l>
<l>E l'infelice figlia al guerrier cede.</l>
</lg>
<lg type="ottava">
<l>Lor fida compagnia la madre porse,</l>
<l>Restar volle al governo ella del regno.</l>
<l>Tosto, che 'l padre misero la scorse,</l>
<l>Su l' infelice altare arder fè il legno.</l>
<l>L'occhio dal crudo foco ogni alma torse,</l>
<l>Per non veder quel sacrificio indegno.</l>
<l>Piange il ministro, e dalla à l'altar santo,</l>
<l>E da gli occhi di tutti impetra il pianto.</l>
</lg>
<lg type="ottava">
<l>Mossa Delia à pietà, che 'l foco splenda</l>
<l>Per ardere una vergine si bella,</l>
<l>Fà, ch'una oscura nube in terra scenda,</l>
<l>Si che copra l'altare, e la donzella.</l>
<l>La Dea fa poi, che seco il camin prenda</l>
<l>In guisa tal, ch'alcun non può vedella.</l>
<l>La guidò poi nel Daurico confino,</l>
<l>E dielle in guardia il suo Tempio divino.</l>
</lg>
<lg type="ottava">
<l>Dentro à la nube una cerva fu posta</l>
<l>In luogo suo da la triforme Diva,</l>
<l>La qual poi che la nube fu deposta,</l>
<l>E vista fu da la cohorte Argiva,</l>
<l>Vedendo, che colei, ch'al foco esposta</l>
<l>Havean, non apparia morta, ne viva,</l>
<l>Tenner, che la sorella di Minerva</l>
<l>L'havesse trasformata in quella cerva.</l>
</lg>
<lg type="ottava">
<l>Che per lo cervo già dal padre ucciso</l>
<l>Volesse quella cerva in ricompensa.</l>
<l>I Greci ringratiar con fido aviso</l>
<l>De la selvaggia Dea la possa immensa.</l>
<l>La ringratiar, ch'à lei cangiasse il viso</l>
<l>Per involarla à l'empia fiamma accensa,</l>
<l>E più, che vider verso il marin flutto</l>
<l>Cessata la fortuna essere in tutto.</l>
</lg>
<lg type="ottava">
<l>Come quieto il mar veggono, il vento</l>
<l>Mille navi, e galee prendon da tergo,</l>
<l>Per dar castigo al furto, e al tradimento</l>
<l>Del fratel di colui, che si fe Mergo.</l>
<l>E in breve d'arme adorni, e d'ardimento</l>
<l>Prendon ne' porti Frigij i Greci albergo,</l>
<l>E i vecchi fan venir pallidi, e smorti,</l>
<l>E rallegrare Hettor con gli altri forti.</l>
</lg>
<lg type="ottava">
<l>Un' altissimo luogo è in mezzo al mondo,</l>
<l>C'ha per confin la terra, il mare, e 'l cielo,</l>
<l>Che vede quei del regno alto, e giocondo,</l>
<l>E quei, ch'unita han l'alma al carnal velo.</l>
<l>Fra quei, che lo Dio scorge illustre, e biondo</l>
<l>Star sotto l'equinottio, e sotto il gielo,</l>
<l>Non può alcun dar si mute le parole,</l>
<l>Che in questa regione il suon non vole.</l>
</lg>
<lg type="ottava">
<l>La <emph rend="sc">Fama</emph> s'ha quest'alto luogo eletto,</l>
<l>E ne la maggior cima ha la sua corte.</l>
<l>Forato ha in mille luoghi il muro, e 'l tetto,</l>
<l>V'ha mille ampie fenestre, e mille porte.</l>
<l>Quindi han mill'aure il passo entro al ricetto,</l>
<l>Da cui sono à la Dea le voci scorte.</l>
<l>Da tutte le città, sian pur remote,</l>
<l>Tutte ivi scorte son l'humane note.</l>
</lg>
<lg type="ottava">
<l>È di metallo schietto ogni sua parte,</l>
<l>La scala, il tetto, il pavimento, e 'l muro.</l>
<l>Diverse conche fabricate ad arte</l>
<l>Vi stan di bronzo risonante, e duro:</l>
<l>Le quai quel suon, che da mortai si parte,</l>
<l>Ridicon tutto naturale, e puro.</l>
<l>Come vien la parola, se ben mente,</l>
<l>Da mille voci replicar si sente.</l>
</lg>
<lg type="ottava">
<l>Non v'è silentio mai, non v'è quiete,</l>
<l>Se ben mai non vi s'ode alto lo strido:</l>
<l>Ma s'odon mormorar voci secrete</l>
<l>Di taciturno in taciturno grido.</l>
<l>Come l'onde del mar mormoran chete</l>
<l>Ad un, che molto sia lontan dal lido:</l>
<l>Come mormora il tuon quieto, e piano,</l>
<l>Se Giove tuona in aria à noi lontano.</l>
</lg>
<lg type="ottava">
<l>La Dea la nobiltà fa pria, ch'intende</l>
<l>Quel, che ragiona il mondo di se stessa.</l>
<l>La plebe ne la corte attenta apprende</l>
<l>La favella d'altrui muta, e sommessa.</l>
<l>Tosto, ch'un nobil ne la corte scende,</l>
<l>Con vari accorti modi ogn'un s'appressa.</l>
<l>Egli al più fido suo ragiona cheto,</l>
<l>E 'l rende co'l suo dir turbato, ò lieto.</l>
</lg>
<lg type="ottava">
<l>À cenni, al volto d'ambi, ò lieto, ò tristo,</l>
<l>La plebe s' indovina quel, ch'ei dice;</l>
<l>E più alcun saggio, c'havea già previsto</l>
<l>Un successo malvagio, over felice.</l>
<l>Quel, che già il sà da qualche amico, è visto,</l>
<l>Il qual fa si, che 'l ver non gli disdice.</l>
<l>D'uno in un' altro il muto grido giunge,</l>
<l>Fin che 'l sà ogn'uno, e ogn'un sempre v'aggiunge.</l>
</lg>
<lg type="ottava">
<l>Ogn'un fa spacci, ogn'un fogli impacchetta,</l>
<l>Per terra altri s'invia sopra il galoppo,</l>
<l>E fa sonar da lunge la cornetta,</l>
<l>Nel mutar del caval per non star troppo:</l>
<l>E, perch'altri no'l passi, il fante affretta,</l>
<l>Che par, ch'in troppe cose dia d'intoppo;</l>
<l>Promette, e dona largo à la sua guida,</l>
<l>Accio che corra via veloce, e fida.</l>
</lg>
<lg type="ottava">
<l>Altri spaccia per mar fusta, ò fregata,</l>
<l>Et aviso ne dà, dove gl' importa.</l>
<l>Ma molto prima à darne aviso è stata</l>
<l>À grandi Heroi l'imperatrice accorta.</l>
<l>La spacci pur chi vuol, che l'ambasciata</l>
<l>Un de' ministri suoi mai sempre porta.</l>
<l>Mille ministri suoi prendono il pondo</l>
<l>Di farne mormorio per tutto il mondo.</l>
</lg>
<lg type="ottava">
<l>Stan, fatto c'han lo spaccio, entro à la corte</l>
<l>Attenti per haver qualche altro aviso.</l>
<l>Finge alcun con maniere, e note accorte</l>
<l>Qualche falso successo à l'improviso;</l>
<l>Et à qualch'un, ch'à lui dà fede à sorte,</l>
<l>Fà rallegrare, ò impallidire il viso.</l>
<l>Altri senza invention quel, ch'ode, spande;</l>
<l>Ma in quanto al fatto il fa sempre più grande.</l>
</lg>
<lg type="ottava">
<l>Seco il non vero, e temerario Errore</l>
<l>Con la Credulità di stare elesse.</l>
<l>V'è la vana Speranza, e 'l van Timore,</l>
<l>Che fatti ha ciechi il lor proprio interesse.</l>
<l>Vi stà il dubbio Susurro, e senza auttore,</l>
<l>Che non si seppe mai di cui nascesse.</l>
<l>Fa nel più alto muro ella soggiorno,</l>
<l>Onde riguarda il mondo d'ogn' intorno.</l>
</lg>
<lg type="ottava">
<l>La Dea, che signoreggia in quello albergo,</l>
<l>Ha d'ogni folgor più veloce il piede;</l>
<l>Quell'ale ben formate ha sopra il tergo,</l>
<l>Che la maggior velocità richiede.</l>
<l>Stia come vuol, senza voltarsi à tergo,</l>
<l>Ciò, che s'adopra d'ogn' intorno, vede.</l>
<l>Che 'l corpo ben disposto ha pien di piume,</l>
<l>Et ha sotto ogni penna ascoso un lume.</l>
</lg>
<lg type="ottava">
<l>Per altrettante orecchie ogni hora attente</l>
<l>Ode ciò, che nel mondo si ragiona.</l>
<l>E fa, che ciò che vede, e ciò che sente,</l>
<l>Per altrettante bocche in aria suona.</l>
<l>Di dì, e di notte in levante, e in ponente,</l>
<l>Se 'l caso è d' importanza, và in persona.</l>
<l>Per lo mondo ne và senz'esser vista,</l>
<l>E più, ch' innanzi và, più forza acquista.</l>
</lg>
<lg type="ottava">
<l>Mesce co'l vero il falso, e anchor talvolta</l>
<l>Ciò, che ragiona, è una menzogna espressa;</l>
<l>E non cessa giamai d'andare in volta,</l>
<l>Fin ch' empie tutto il mondo di se stessa.</l>
<l>Ritorna à la sua rocca, e vede, e ascolta,</l>
<l>Ne del sonno ha giamai la luce oppressa.</l>
<l>Poi ciò, che si fa in cielo, in mare, e in terra,</l>
<l>Fà mormorare anchor terra per terra.</l>
</lg>
<lg type="ottava">
<l>Hor questa Dea, che la città spaventa</l>
<l>Quando infelicità per sorte apporta,</l>
<l>Horribil più, che mai si rappresenta</l>
<l>Con gran susurro à la Troiana porta.</l>
<l>E la gran turba ad ascoltare intenta</l>
<l>Rende del mal, che la minaccia, accorta,</l>
<l>Come l'armata Greca s'incamina</l>
<l>Per dare à Troia l'ultima ruina.</l>
</lg>
<lg type="ottava">
<l>Non mostra il vecchio Re turbato il ciglio,</l>
<l>Perche non prenda il popolo terrore,</l>
<l>Anzi porge coraggio al suo consiglio,</l>
<l>Se ben dentro di se turbato ha il core.</l>
<l>Dà il peso generale al maggior figlio</l>
<l>Di fare armar le genti di valore.</l>
<l>E tutti i Re vicin collega seco,</l>
<l>Per ributtar, se può, l'imperio Greco.</l>
</lg>
<lg type="ottava">
<l>Il popolo minor, ch'ama la pace,</l>
<l>Teme, che non può haverne altro, che danno.</l>
<l>Ma il forte Hettorre, et ogni suo seguace</l>
<l>Di buon coraggio ad aspettargli stanno.</l>
<l>Brama provar, come sia forte Aiace</l>
<l>Co'l suo cugin, che si famosi vanno.</l>
<l>Già brama Hettorre (e pargli ogn' hora mille)</l>
<l>Di far contrasto al gran valor d'Achille.</l>
</lg>
<lg type="ottava">
<l>Quel, che 'l maggior castel guarda su l'onde,</l>
<l>Già de l'armata Achea dà più d'un segno.</l>
<l>Mostra varie bandiere, e varie fronde,</l>
<l>E 'l numero distinto d'ogni legno.</l>
<l>Già la tromba, e 'l tamburo il ciel confonde,</l>
<l>E invita in Troia ogni guerrier più degno,</l>
<l>Che comparisca à fare à Greci guerra,</l>
<l>Mentre vorranno il piè posare in terra.</l>
</lg>
<lg type="ottava">
<l>San bene il saggio Enea co'l forte Hettorre,</l>
<l>Ch'essendo i legni un numero infinito,</l>
<l>Al campo non potran vetar, ne torre,</l>
<l>Che non guadagni in qualche parte il lito.</l>
<l>Pur mentre il piede in terra vorran porre,</l>
<l>E che sarà il lor campo disunito,</l>
<l>Discorron, che si faccia in quel vantaggio</l>
<l>Più, ch'à Greci si può, danno, et oltraggio.</l>
</lg>
<lg type="ottava">
<l>Mentre i feri Troiani armati il petto</l>
<l>Cercan fuor de la terra unirsi insieme,</l>
<l>E metton tempo in mezzo per rispetto</l>
<l>Di quelle compagnie, ch'anchor son sceme,</l>
<l>Per dar la Greca armata al proprio obbietto,</l>
<l>Libecchio con tal forza in aria freme,</l>
<l>Che pria, che 'l forte Hettor co' suoi sia in punto,</l>
<l>È più d'un legno Greco al lito giunto.</l>
</lg>
<lg type="ottava">
<l>Come il superbo Hettor sà, che le piante</l>
<l>Han molti Greci poste in su l'arena,</l>
<l>Con la cavalleria si spinge avante,</l>
<l>E quanta in punto n'ha, tanta ne mena.</l>
<l>Comanda anchor, ch'ogni ammassato fante</l>
<l>Vada contra la gente di Micena,</l>
<l>Per fare à lor nel dismontare inciampo</l>
<l>Pria, che faccian più grosso in terra il campo.</l>
</lg>
<lg type="ottava">
<l>Protesilao fu il primo à porre il piede</l>
<l>Su'l lido, e fe verace il fatal carme,</l>
<l>Ch'à Greci già questa risposta diede,</l>
<l>Colui, che porrà prima il piede, e l'arme,</l>
<l>Nel lito, c'hoggi il Re Troian possiede,</l>
<l>Convien, che pria de l'alma si disarme.</l>
<l>Protesilao non crede, e in terra scende,</l>
<l>E sopra il forte suo cavallo ascende.</l>
</lg>
<lg type="ottava">
<l>Un gran squadron di cavalieri, e fanti</l>
<l>Pria, che giungesse Hettor, calcar la terra.</l>
<l>Non vuole Hettor, che 'l campo Acheo si vanti</l>
<l>D'havere havuto il lito senza guerra.</l>
<l>Protesilao venir lo scorge avanti,</l>
<l>E con soverchio ardir la lancia afferra;</l>
<l>Contra l'altero Hettor si spinge armato,</l>
<l>Per adempir la profetia del fato.</l>
</lg>
<lg type="ottava">
<l>Pongon poi più vicin la lancia in resta</l>
<l>Ambi con leggiadria, forza, e valore.</l>
<l>Il colpo questi, e quei segna à la testa,</l>
<l>Ma l'un la morte n' ha, l'altro l'honore.</l>
<l>Il capo perforato al Greco resta,</l>
<l>E cade in terra, e batte il fianco, e more.</l>
<l>Fa Hettor vedere à Greci con lor danno,</l>
<l>Con che sorte di gente à pugnare hanno.</l>
</lg>
<lg type="ottava">
<l>Ogni altro cavalier pugna, e contrasta,</l>
<l>Ogni guerrier Troian trova il suo Greco.</l>
<l>E tutto fa per che la spada, ò l'hasta</l>
<l>Renda il nemico suo per sempre cieco.</l>
<l>E mentre hor questi, hor quei vince, e sovrasta,</l>
<l>Mandan mill'alme al tenebroso speco.</l>
<l>Fere il campo Troian con più coraggio,</l>
<l>Perc' ha dal lato suo capo, e vantaggio.</l>
</lg>
<lg type="ottava">
<l>Ma in molte parti già smontan su'l lido,</l>
<l>Che non ponno i Troiani esser per tutto.</l>
<l>Ode da lunge il forte Achille il grido</l>
<l>Del popol, che fu in terra pria condutto.</l>
<l>Armato, e cinto al fianco il ferro fido,</l>
<l>Già posa il presto piè su'l lito asciutto,</l>
<l>E per far paragon de le sue prove</l>
<l>Verso il campo Troiano il campo move.</l>
</lg>
<lg type="ottava">
<l>Da l'altro lato era smontato Aiace,</l>
<l>E n'havea fatto scender mille, e mille.</l>
<l>Sta in mezzo, e saper cerca Hettorre audace</l>
<l>Da qual de' colli sia smontato Achille.</l>
<l>Ma 'l fato per quel dì non gli compiace,</l>
<l>E no'l vuol à le sue mostrar pupille:</l>
<l>Vuol, che quel dì combatta il suo destino</l>
<l>Con Achille non già, ma co'l cugino.</l>
</lg>
<lg type="ottava">
<l>Dal destro corno Hettorre ardito, e franco</l>
<l>S'oppon con molti fanti, e cavalieri.</l>
<l>Ma dove ha preso Achille il lato manco,</l>
<l>Cigno s'oppon con molti altri guerrieri.</l>
<l>Costui del forte Hettor non valea manco,</l>
<l>E diè tante alme à regni afflitti, e neri</l>
<l>Quel dì pria, ch'affrontasse il fier Pelide,</l>
<l>Che stupido restar fe ogn'un, che 'l vide.</l>
</lg>
<lg type="ottava">
<l>Trasse dal sangue già del Re de l'acque</l>
<l>Le membra, ch'egli havea robuste, e belle.</l>
<l>E di fare à lui gratia al padre piacque</l>
<l>C'havesse inviolabile la pelle.</l>
<l>Fin' al presente dì dal dì, che nacque,</l>
<l>Trovossi in mille guerre acerbe, e felle;</l>
<l>E ogni huom, ch'egli ferì, restar fe essangue,</l>
<l>Ne alcun giamai da lui puotè trar sangue.</l>
</lg>
<lg type="ottava">
<l>Mentre va contra Aiace il forte Hettorre,</l>
<l>E Cigno contra il figlio di Peleo,</l>
<l>Da quella arena Enea non si vuol torre</l>
<l>Dove Protesilao l'alma rendeo.</l>
<l>Anzi ivi tutti i suoi vuol contraporre</l>
<l>À quel, che scender cerca, orgoglio Acheo.</l>
<l>E fa scoccare à un tratto à mille l'arco</l>
<l>Contra ogn'un, ch' occupar cerca quel varco.</l>
</lg>
<lg type="ottava">
<l>Non può soffrir l'irato Diomede,</l>
<l>Che l'essercito suo scenda sì tardo;</l>
<l>Prende in mano un stendardo, e lancia il piede,</l>
<l>E salta dentro al mar fiero, e gagliardo.</l>
<l>Ne l'acqua insino al petto esser si vede,</l>
<l>Pur volge contra Enea l'irato sguardo.</l>
<l>E quanto altri giamai fiero, et ardito</l>
<l>Va contra mille strali, e contra il lito.</l>
</lg>
<lg type="ottava">
<l>Mill'altri dopo lui saltan ne l'onde,</l>
<l>Ma prima ogn'un la picca al fondo appunta.</l>
<l>Stassi in battaglia Enea sopra le sponde,</l>
<l>E de l'haste à gli Achei mostra la punta.</l>
<l>Stà in loco, che da gli archi, e da le fionde</l>
<l>De legni la battaglia non è giunta.</l>
<l>Già Diomede il fier l'arena prieme,</l>
<l>Con forse mille picche unite insieme.</l>
</lg>
<lg type="ottava">
<l>Enea, che non havea cavallaria,</l>
<l>C'Hettor seguiro, e 'l figlio di Nettuno,</l>
<l>Dismonta, et entra ne la fantaria,</l>
<l>E fa nel primo fil core à ciascuno.</l>
<l>Gli archi Troiani intendon tuttavia</l>
<l>À mandar Greci al regno afflitto, e bruno.</l>
<l>Enea va con vantaggio à Greci adosso</l>
<l>Prima, che 'l campo lor venga più grosso.</l>
</lg>
<lg type="ottava">
<l>Co' suoi l'ardito Greco abbassa l'hasta,</l>
<l>E l' impeto Troiano affronta, e fere.</l>
<l>Hor mentre in questa parte si contrasta,</l>
<l>Fan Cigno e Achille altrove urtar le schiere.</l>
<l>Hettorre in quella pugna anchor sovrasta,</l>
<l>Dov'ha spiegate Aiace le bandiere.</l>
<l>Sovrasta il Troian campo in ogni loco,</l>
<l>Che 'l Greco è male armato, infuso, e poco.</l>
</lg>
<lg type="ottava">
<l>Sopra un cavallo Achille era montato</l>
<l>Fortissimo, e leggier, nomato Xanto.</l>
<l>Veloce una giumenta già del fiato</l>
<l>Di Zefiro formogli il carnal manto.</l>
<l>Ben di forbito acciar si trova armato,</l>
<l>Ma non ha la sua lancia Pelia à canto.</l>
<l>Hor poi che chi l'havea, giunto non era,</l>
<l>Ne tolse una ordinaria, e più leggiera.</l>
</lg>
<lg type="ottava">
<l>Sprona contra i Troiani empio, et altero:</l>
<l>Non ricusa il suo scontro il forte Cigno.</l>
<l>Ferisce ogn'un di lor sotto il cimiero,</l>
<l>Senza che l'elmo alcun faccia sanguigno.</l>
<l>D'ambi il cerro volò presto, e leggiero</l>
<l>In mille scheggie al regno alto, e benigno.</l>
<l>Rotta la lancia, alcun di lor non bada,</l>
<l>Ma vuole il saggio anchor far de la spada.</l>
</lg>
<lg type="ottava">
<l>Ben stupido restò l'altero Achille,</l>
<l>Quando cader no'l vide al primo in terra.</l>
<l>Ch'in cento imprese havea con mille, e mille</l>
<l>Co'l suo primo ferir vinta la guerra.</l>
<l>Subito fa, che in aria arda, e sfaville</l>
<l>La spada, che dal fianco irato afferra</l>
<l>À fin ch'ella habbia ad oscurargli il Sole,</l>
<l>Ma move pria ver lui queste parole.</l>
</lg>
<lg type="ottava">
<l>Feroce cavalier, ch'à quel, c'ho visto,</l>
<l>Porti l'honor del buon campo Troiano,</l>
<l>Pria, ch' io ti mandi al regno oscuro, e tristo</l>
<l>Co'l ferro, che tu scorgi in questa mano,</l>
<l>Vorrei saper da te, qual padre attristo,</l>
<l>S'io ti fo l'alma ignuda, e 'l corpo vano,</l>
<l>Dimmi, se tu sei Cigno, ò vero Hettorre,</l>
<l>S'à Priamo, ò al Re del mar ti vengo à torre.</l>
</lg>
<lg type="ottava">
<l>Non ti sdegnar, che ti fia honore eterno,</l>
<l>Che solo il grande Achille habbia potuto,</l>
<l>Donando al corpo tuo perpetuo verno,</l>
<l>Far l'ombra ignuda tua passare à Pluto.</l>
<l>Tu sol potrai vantarti entro à l'inferno,</l>
<l>Ch'al primo scontro mio non sei caduto.</l>
<l>Dove farai stupir mill'altri forti,</l>
<l>Che son là giù, ch'al primo scontro ho morti.</l>
</lg>
<lg type="ottava">
<l>Ben conosco io propitia la mia sorte,</l>
<l>Rispose allhor la prole di Nettuno,</l>
<l>Poi che 'l guerrier del campo Acheo più forte</l>
<l>Cerca di darmi al regno afflitto, e bruno.</l>
<l>Però che quando havrò da te la morte,</l>
<l>L'havrò da quel guerrier, che vince ogn'uno.</l>
<l>Ma s'al regno io dò te scuro, e profondo,</l>
<l>Sarò di qua il prim'huom, c'habbia hoggi il mondo.</l>
</lg>
<lg type="ottava">
<l>Son Cigno figlio al Re, che co'l tridente</l>
<l>Nel grande imperio suo dà legge à l'acque:</l>
<l>Ma ben è tempo homai, che 'l ferro tente</l>
<l>Di saper qual di noi più forte nacque.</l>
<l>In questo ogn'un di lor fiero, et possente</l>
<l>Parlò co'l ferro, e con la lingua tacque.</l>
<l>E mentre un pugno intende al crudo assalto,</l>
<l>Move l'altro il cavallo al passo, e al salto.</l>
</lg>
<lg type="ottava">
<l>S'odon le botte lor si spesse, e crude,</l>
<l>Che par, ch'una fucina ivi martelli,</l>
<l>Quando ha l'acceso acciar sopra l' inchude,</l>
<l>E che 'l voglion domar quattro martelli.</l>
<l>Sempre le spade lor di sangue ignude</l>
<l>Mostrano i tagli lor lucenti, e belli.</l>
<l>Ó taglino il braccial, l'elmo, ò l'usbergo,</l>
<l>Non ponno il sangue mai trar del suo albergo.</l>
</lg>
<lg type="ottava">
<l>Mentre il feroce Acheo si maraviglia,</l>
<l>E fiso l'occhio tien ne la sua spada,</l>
<l>Che non la scorge anchora esser vermiglia,</l>
<l>E sa quanto sia forte, e quanto rada:</l>
<l>Non prender, disse Cigno, maraviglia,</l>
<l>Che dal mio corpo il sangue anchor non cada,</l>
<l>Che come al padre mio piacque, et al fato,</l>
<l>Se bene ho il corpo ignudo, io sono armato.</l>
</lg>
<lg type="ottava">
<l>Quest'elmo, et quest'usbergo, e questo scudo,</l>
<l>Che, come vedi, ne la guerra io porto:</l>
<l>Non son per far difesa al colpo crudo</l>
<l>D'altrui, ch'al corpo mio non faccia torto,</l>
<l>Che quando ancora io combattessi ignudo,</l>
<l>Non potrei rimaner ferito, ò morto.</l>
<l>L'arme, le piume, l'artificio, e l'oro</l>
<l>Sol porto per bellezza, e per decoro.</l>
</lg>
<lg type="ottava">
<l>D'imitar cerco in questo il fero Marte,</l>
<l>Che veste anch'ei per ornamento il ferro,</l>
<l>Non perc'habbia timor, che in qualche parte</l>
<l>La spada il punga, over l'armato cerro.</l>
<l>Cagion n'è il fato, e non la forza, ò l'arte,</l>
<l>Se 'l sangue anchor dentro à le vene io serro.</l>
<l>Che s'à me una Nereide non fu madre,</l>
<l>Lo Dio de le Nereide è pur mio padre.</l>
</lg>
<lg type="ottava">
<l>Hor s'io del sangue mio ti sono avaro,</l>
<l>Più liberal tu non fai meco effetto.</l>
<l>Fa in questo dir ver lui vibrar l'acciaro,</l>
<l>E gli mena una punta in mezzo al petto.</l>
<l>Al crudo colpo suo non fa riparo,</l>
<l>Ben che sia di gran tempra, il corsaletto.</l>
<l>Trapassa dopo il ferro il cuoio, e 'l panno,</l>
<l>Ma ne la carne sua non fa alcun danno.</l>
</lg>
<lg type="ottava">
<l>Sdegnato Achille anch'ei tira una punta,</l>
<l>La qual fere il grosso elmo, e passa avante,</l>
<l>À fin che sia da lei la carne punta,</l>
<l>Si che del fato suo più non si vante.</l>
<l>Ma come fu la spada al volto giunta,</l>
<l>Parve, che percotesse in un diamante.</l>
<l>Fuor' ei la tira, e l'appresenta al ciglio,</l>
<l>E trova, che 'l suo acciar non è vermiglio.</l>
</lg>
<lg type="ottava">
<l>Come s'adira il toro, s'esser crede</l>
<l>in parte vendicato del suo scorno,</l>
<l>C'ha balzato una maschera, e s'avede</l>
<l>D'haver di paglia un' huom tolto su'l corno:</l>
<l>Tal s'adira l'Acheo, ch'aperto vede,</l>
<l>Ch'ogni suo colpo in van gli spende intorno;</l>
<l>Guarda, se 'l ferro è guasto più da presso,</l>
<l>E gli trova la punta, e 'l taglio istesso.</l>
</lg>
<lg type="ottava">
<l>Dunque è la destra mia quella, che manca,</l>
<l>(Disse fra se) c'ha più debil natura?</l>
<l>Dunque non è la destra ardita, e franca,</l>
<l>Che già distrusse le Lirnesie mura?</l>
<l>Non quella man, che l'onda illustre, e bianca</l>
<l>Fe di Caico già sanguigna, e scura,</l>
<l>Che fe di sangue à Tenedo le glebe,</l>
<l>E che in Cilicia già distrusse Thebe ?</l>
</lg>
<lg type="ottava">
<l>Sei pur la man, che Telefo due volte</l>
<l>Già percotesti, il gran figliuol d'Alcide.</l>
<l>Hor chi t'ha in questo dì le forze tolte?</l>
<l>Ond' è, che 'l ferro mio più non recide?</l>
<l>Le luci ad un Nemete Licio volte,</l>
<l>Ch'in favor de Troiani i Greci uccide:</l>
<l>Con quanta forza può, dagli un roverso,</l>
<l>E tutto il busto suo taglia à traverso.</l>
</lg>
<lg type="ottava">
<l>Quando in due pezzi andar lo scorge in terra,</l>
<l>Anchor che fosse tutto armato, e forte;</l>
<l>Fa pur la spada mia l'usata guerra,</l>
<l>(Disse) non ha però cangiata sorte.</l>
<l>Con questa spada, che 'l mio pugno serra,</l>
<l>Ho dato hor hora à quel guerrier la morte.</l>
<l>Con questa istessa hor ferirò costui,</l>
<l>Dio faccia, che 'l medesmo avenga à lui.</l>
</lg>
<lg type="ottava">
<l>Con questo dir pien d'ira, e di dispetto</l>
<l>Un fendente crudel su Cigno avvalla,</l>
<l>Oppone egli lo scudo, e 'l taglia netto,</l>
<l>Poi cala con furor sopra la spalla,</l>
<l>Fin à la carne fa l'istesso effetto,</l>
<l>Ma quivi ogni disegno al taglio falla.</l>
<l>Il fiero Achille rasserena il ciglio,</l>
<l>Che vede entrare il ferro, e uscir vermiglio.</l>
</lg>
<lg type="ottava">
<l>Ma bene indarno fe le ciglia liete</l>
<l>Che 'l sangue, onde macchiato il ferro scorse,</l>
<l>Era del sangue tratto da Nemete,</l>
<l>Dal cavaliero, à cui la morte porse.</l>
<l>Per darlo al fine à l'ultima quiete,</l>
<l>Poi ch'à più segni del suo error s'accorse,</l>
<l>Fa, che nel fodro il suo stocco si copra,</l>
<l>E la mazza ferrata impugna, et opra.</l>
</lg>
<lg type="ottava">
<l>Non resta Cigno di ferire intanto</l>
<l>À fin che 'l suo disegno ei non adempia;</l>
<l>Ma in mille luoghi il suo ferrigno manto</l>
<l>Percote con la spada ardente, et empia.</l>
<l>L'altro, c'havea nel suo ferrato guanto</l>
<l>Presa la mazza, à lui fere una tempia:</l>
<l>Raddoppia il colpo, e martellar non resta,</l>
<l>Et ogni colpo suo drizza à la testa.</l>
</lg>
<lg type="ottava">
<l>Già gli ha in pezzi cader fatto il cimiero,</l>
<l>E tutto l'elmo fracassato, e rotto.</l>
<l>Già dentro egli intronar sente il pensiero,</l>
<l>Non cerca più ferir, non fa più motto.</l>
<l>Innanzi à gli occhi ha l'aere oscuro, e nero,</l>
<l>Tutto in poter del forte Acheo ridotto.</l>
<l>L'irato vincitor segue la guerra,</l>
<l>Ne resta di ferir, che 'l vede in terra.</l>
</lg>
<lg type="ottava">
<l>Perche non possa poi, se si risente</l>
<l>Un cavalier si valoroso, e ardito</l>
<l>Far rosso il suol de la Pelasga gente,</l>
<l>E vetar lor di dismontar su'l lito,</l>
<l>Discende da cavallo immantinente,</l>
<l>E dove giace anchor tutto stordito,</l>
<l>Corre, e senza indugiar l'elmo gli slaccia,</l>
<l>E con ambe le man la gola abbraccia.</l>
</lg>
<lg type="ottava">
<l>Con le ginocchia il corpo, e con la palma,</l>
<l>Con più forza, che può, stringe la gola,</l>
<l>Tanto, che toglie quella strada à l'alma,</l>
<l>Che suol dar fuor lo spirto, e la parola.</l>
<l>Al fin con questo modo à lui la palma</l>
<l>De la vittoria il forte Achille invola.</l>
<l>Cerca poi trargli il vincitor Acheo</l>
<l>L'arme, perpetua à lui gloria, e trofeo.</l>
</lg>
<lg type="ottava">
<l>Ma tosto, ch'apre l'arme, intende il lume</l>
<l>Quivi entro, volar fuor vede un' augello.</l>
<l>Spiega lontan da lui le bianche piume,</l>
<l>Grande, ben fatto, à maraviglia bello:</l>
<l>Il Re, che tributario have ogni fiume,</l>
<l>Volle, ch'entrasse in quel corpo novello.</l>
<l>Hor le cagnate sue terrene some</l>
<l>Non ritengon di prima altro, che 'l nome.</l>
</lg>
<lg type="ottava">
<l>Rimontò su'l destriero il buon Pelide</l>
<l>Tosto, che fu dal primo impaccio tolto,</l>
<l>Poi volse al campo suo le luci, e vide,</l>
<l>Che i Frigij l'havean rotto, e in fuga volto.</l>
<l>Entra nel campo adverso, e fere, e uccide,</l>
<l>E fa di novo à suoi mostrare il volto:</l>
<l>Chiamar fa intanto il maggior capitano</l>
<l>Co'l suono al gran stendardo ogni Troiano.</l>
</lg>
<lg type="ottava">
<l>Vedendo apertamente il forte Hettorre,</l>
<l>Che più non potea lor vetare il lito,</l>
<l>Perche lontan n'era venuto à porre</l>
<l>In terra il piede un numero infinito,</l>
<l>Brama le squadre sue tutte raccorre,</l>
<l>Mentre il può far senz'essere impedito;</l>
<l>E fatto havendo ritirare Aiace,</l>
<l>Chiama i suoi per quel dì tutti à la pace.</l>
</lg>
<lg type="ottava">
<l>Enea si ritirò, c'havea costretto</l>
<l>(Fatto havendo di sangue il mar vermiglio)</l>
<l>Diomede à ritirarsi al suo dispetto</l>
<l>Dentro del mare, appresso al suo naviglio;</l>
<l>Ma fe l'armata Achea si crudo effetto</l>
<l>Con gli archi contra i Frigij, e contra il figlio</l>
<l>Di Venere, ch'al fin consiglio prese,</l>
<l>Di ritrarsi lontan da tante offese.</l>
</lg>
<lg type="ottava">
<l>S'unisce con Hettor, dal quale intende,</l>
<l>Ch'è ben tornare homai dentro à le mura,</l>
<l>Ch'ogni Troiano è stanco; e se non prende</l>
<l>Riposo, offende troppo la natura.</l>
<l>E poi da tanti lati il Greco scende,</l>
<l>Che potrà più, che la Troiana cura.</l>
<l>E non de fare à l' inimico oltraggio</l>
<l>Un, che s'offender vuol, non ha vantaggio.</l>
</lg>
<lg type="ottava">
<l>Achille, che qual saggio capitano</l>
<l>Ha sol per fin, che 'l Greco acquisti il lido,</l>
<l>Lascia tornar l'essercito Troiano</l>
<l>Dentro di Troia al più sicuro nido.</l>
<l>Che sà, che l'arme, e la nemica mano</l>
<l>D'Hettorre, e del fratello di Cupido</l>
<l>Dapoi, che si saran serrati in Troia,</l>
<l>À chi scender vorran, non daran noia.</l>
</lg>
<lg type="ottava">
<l>Ogni Troian ne la città si serra,</l>
<l>I Greci dismontar, poi s'accamparo.</l>
<l>E fu cagion la prima occorsa guerra,</l>
<l>Che poi per molti dì si riposaro.</l>
<l>Hor mentre il Frigio altier guarda la terra,</l>
<l>E 'l cauto Greco il suo guarda riparo,</l>
<l>Giunge il festivo dì, nel quale osserva</l>
<l>Achille il sacrificio di Minerva.</l>
</lg>
<lg type="ottava">
<l>Poi ch'al candido bue fiaccò le corna</l>
<l>Il ministro empio, e pio con la bipenne,</l>
<l>E ver la patria pia di stelle adorna</l>
<l>Fe il foco al suo splendor batter le penne;</l>
<l>E l'odor, che la lieta Arabia adorna,</l>
<l>Con quel de l'holocausto al ciel si tenne,</l>
<l>N'andaro, essendo il giorno già finito,</l>
<l>I Greci Duci al pubblico convito.</l>
</lg>
<lg type="ottava">
<l>Poi che di Bacco il don pregiato, e santo</l>
<l>La sete, e ogni altra cura à Greci tolse,</l>
<l>Concorde de la cetra al dolce canto</l>
<l>Il citaredo il suo verso non sciolse,</l>
<l>Ma ragionar con gravità di quanto</l>
<l>Avenne allhor, che dismontar si volse,</l>
<l>E la virtù del dir di quanto occorse,</l>
<l>Fu il diletto maggior, ch'à lor si porse.</l>
</lg>
<lg type="ottava">
<l>Lodaro il gran valore à parte à parte,</l>
<l>Non sol de lor guerrier, ma de' nemici;</l>
<l>La fortezza de l'un, de l'altro l'arte,</l>
<l>Di tutti il pregio onde son più felici.</l>
<l>Disser quanto avantaggio ha, chi comparte</l>
<l>Secondo è d'huopo gli ordini, e gli uffici.</l>
<l>Ma ch'altro mai direbbe Achille altrui?</l>
<l>Chi d'altro parlerebbe innanzi à lui?</l>
</lg>
<lg type="ottava">
<l>Ma bene à par d'ogni altro fu lodato,</l>
<l>Che difendesse la Troiana terra,</l>
<l>Il gran figliuol del Re del mar fatato,</l>
<l>Che fe si rare prove in quella guerra</l>
<l>Senza giamai potere esser piagato</l>
<l>Dal più fort' huom, c'havesse allhor la terra.</l>
<l>Lodar poi quel, ch'al fin trovò la strada</l>
<l>D'usar seco la mazza, e non la spada.</l>
</lg>
<lg type="ottava">
<l>Mentre stupor di quel prende ogni Argivo,</l>
<l>Cui mandò Achille à l'ombre oscure, e felle,</l>
<l>Che non potea restar del sangue privo,</l>
<l>Per la virtù de la fatata pelle:</l>
<l>Nestor, che di dugento anni era vivo,</l>
<l>Et havea visto molte cose belle,</l>
<l>Aprì con queste note il suo concetto,</l>
<l>E lor di più stupor fe colmo il petto.</l>
</lg>
<lg type="ottava">
<l>Nel vostro tempo sol se n'è visto uno,</l>
<l>Che non potea dal ferro esser ferito;</l>
<l>Costui fu Cigno, figlio di Nettuno,</l>
<l>Cui diede Achille al regno di Cocito:</l>
<l>Ma mentre in me quel pel fu vago, e bruno,</l>
<l>C'hor di color di neve s'è vestito,</l>
<l>Un ne vidi io sentir mille percosse,</l>
<l>Senza che 'l corpo mai ferito fosse.</l>
</lg>
<lg type="ottava">
<l>Costui nacque in Thessaglia Perrebeo,</l>
<l>E giunto à l'età sua più verde, e bella,</l>
<l>Per nome maschio il nominar Ceneo,</l>
<l>Però che da principio ei fu donzella.</l>
<l>Ben stupor prese il congregato Acheo</l>
<l>Di quel, che dice l'ultima favella,</l>
<l>E fe, che 'l prego à lui mosse ogni Duce,</l>
<l>Che quest'altro stupor desse à la luce.</l>
</lg>
<lg type="ottava">
<l>Ma sopra ogn'altro Duce il gran Pelide</l>
<l>Si mosse con parole accorte, e grate,</l>
<l>Verso colui, che due secoli vide,</l>
<l>E ch'allora vivea la terza etate,</l>
<l>Ó vecchio, à cui si largo il cielo arride</l>
<l>L'età lunga, e robusta, e la bontate,</l>
<l>Che la prudenza sei del secol nostro,</l>
<l>Dinne la novità di questo mostro?</l>
</lg>
<lg type="ottava">
<l>Dinne Ceneo chi fosse, e di cui nacque,</l>
<l>Come fu donna, e poi prese altro viso;</l>
<l>Conta à qual Dio di farli gratia piacque,</l>
<l>Che 'l corpo non potesse esser reciso.</l>
<l>Qual guerra te'l mostrò, chi fè, che giacque</l>
<l>Morto, s'ei fu però d'alcuno ucciso.</l>
<l>Mov'ei con gravitate il tardo accento,</l>
<l>E fa con questa voce ogn'un contento.</l>
</lg>
<lg type="ottava">
<l>Benche l'antica età, debile, e tarda</l>
<l>Al vostro sia contraria, e mio desio,</l>
<l>Che mi fa la memoria men gagliarda,</l>
<l>E molte cose ha già poste in oblio:</l>
<l>Pur quando la mia mente entro riguarda</l>
<l>Ne l'arca, dove stà l'erario mio,</l>
<l>Essempi senza fine anchor vi trova</l>
<l>Di quei, che l'età mia vide più nova.</l>
</lg>
<lg type="ottava">
<l>E ben convien, ch'una copia infinita</l>
<l>V'habbia di cose fatte, udite, e viste,</l>
<l>C' ho visto già dal dì, ch' io venni in vita,</l>
<l>Dugento volte rinovar l'ariste.</l>
<l>Vivo hor la terza età, che l'alma invita</l>
<l>À lasciar queste membra afflitte, e triste.</l>
<l>E da che gli anni il consentir, trovarmi</l>
<l>Sempre cercai fra i cavalieri, e l'armi.</l>
</lg>
<lg type="ottava">
<l>Fra le più belle imagini, che serba</l>
<l>De la memoria mia l'annosa cella,</l>
<l>Non ne rinchiude alcuna più superba,</l>
<l>Ne più maravigliosa, ne più bella,</l>
<l>Di quella, in cui l'età di Ceneo acerba,</l>
<l>Fu fatta d'huom, dov'era di donzella.</l>
<l>Hor poi, ch'al prego vostro il mio cor cede,</l>
<l>Prestate à la mia lingua orecchia, e fede.</l>
</lg>
<lg type="ottava">
<l>Bellissima una vergine in Tessaglia</l>
<l>Nacque d'Elato, nominata Cena.</l>
<l>Ne sò dir, se in beltà tant'oggi vaglia</l>
<l>Questa, per cui facciam la guerra, Helena.</l>
<l>Gl'illustri Heroi di Cipera, e Farsaglia</l>
<l>Seco bramar la coniugal catena;</l>
<l>S'offerser del tuo stato, invitto Achille,</l>
<l>Gli sposi, e d'ogn' intorno à mille à mille.</l>
</lg>
<lg type="ottava">
<l>E forse anchora il tuo padre Peleo</l>
<l>Vinto da le bellezze alme, e leggiadre,</l>
<l>Havria bramato il suo dolce Himeneo,</l>
<l>Ma sposa forse havea fatto tua madre.</l>
<l>D'alcun di lor costei conto non feo,</l>
<l>Ne volle per suo mezzo alcun far padre;</l>
<l>Che destinato havea fin' à la morte</l>
<l>Vivere in castità senza consorte.</l>
</lg>
<lg type="ottava">
<l>Ma 'l Re del mar la vede un dì su'l lido,</l>
<l>E se n'accende, e fa, che non osserva,</l>
<l>Come pensò co'l pensier casto, e fido,</l>
<l>La legge di Diana, e di Minerva.</l>
<l>E ben ch'ella contenda, et alzi il grido,</l>
<l>D'Amore, e del suo fin la rende serva.</l>
<l>In ricompensa poi dice, ch'elegga,</l>
<l>E la gratia, che vuol, palesi, e chiegga.</l>
</lg>
<lg type="ottava">
<l>Poi c'hebbe l' infelice un pezzo pianto,</l>
<l>Disse con modi vergognosi, e accorti;</l>
<l>L'oltraggio, che m'hai fatto, è stato tanto,</l>
<l>Che vuol, ch'anche gran premio io ne riporti.</l>
<l>Perche altri far non mai possa altrettanto,</l>
<l>Rendi le membra mie robuste, e forti;</l>
<l>Fa, che viril l'aspetto habbia, e la gonna,</l>
<l>Si ch' io per l'avenir non sia più donna.</l>
</lg>
<lg type="ottava">
<l>Quel suon, che diè di lei l'ultimo accento,</l>
<l>Non fu sì delicato, e sì soave;</l>
<l>Ma qual fosse huom venuta, in un momento</l>
<l>La voce risonò robusta, e grave.</l>
<l>Il Re del mare à compiacerle intento,</l>
<l>Com'ella il suo desio scoperto gli have,</l>
<l>La fa maggior, le dà viril l'aspetto,</l>
<l>Le fa più corto il crin, men grosso il petto.</l>
</lg>
<lg type="ottava">
<l>E come Re magnanimo, e prestante,</l>
<l>Che dà più liberal, ch'altri non chiede,</l>
<l>Per dimostrar qual n'era stato amante,</l>
<l>Un'altra à lei maggior donò mercede;</l>
<l>À par d'ogni fortissimo diamante</l>
<l>La pelle gl' indurò dal capo, al piede.</l>
<l>Per maggior beneficio gli concesse,</l>
<l>Che ferro alcun ferir mai no'l potesse.</l>
</lg>
<lg type="ottava">
<l>Dapoi detto Ceneo lieto si parte,</l>
<l>Et ogni cura al viril studio intende.</l>
<l>Per tutto appare, ovunque il fero Marte</l>
<l>Fa, che fra le falange si contende.</l>
<l>Hor mentre và cercando in ogni parte</l>
<l>Del mondo, ove la guerra il mondo offende,</l>
<l>Il figlio d' Issione empio, et audace,</l>
<l>La bella Hippodamia sua sposa face.</l>
</lg>
<lg type="ottava">
<l>Già in ordine ogni mensa era, e 'l convito,</l>
<l>E vi fumavan sopra le vivande:</l>
<l>Dov'era corso al liberale invito</l>
<l>Ogni propinquo principe più grande.</l>
<l>La vergine sedea presso al marito,</l>
<l>Dotata di bellezze alte, e mirande.</l>
<l>Et io, ch'anchora ad honorar gli venni,</l>
<l>Fra i più honorati luoghi il luogo ottenni.</l>
</lg>
<lg type="ottava">
<l>Furvi i Centauri anchor, che solo il padre</l>
<l>Comune con lo sposo hebber novello,</l>
<l>Che finser con le menti inique, e ladre</l>
<l>D'honorar l' Himeneo del lor fratello.</l>
<l>Ogni nuora, ogni vergine, ogni madre</l>
<l>Con l'habito più splendido, e più bello</l>
<l>Sedeano tutti à luoghi stabiliti,</l>
<l>Divisi fra Centauri, e fra Lapiti.</l>
</lg>
<lg type="ottava">
<l>Su l'altar nuttial fuma l' incenso,</l>
<l>Con Himene Himeneo chi canta accoppia,</l>
<l>E del popol, che v'è vario, et immenso,</l>
<l>Lo strepito, e 'l romor nel ciel raddoppia.</l>
<l>Ogn'un tien ne' due sposi il lume intenso,</l>
<l>Auguria ogn'un, che fia felice coppia.</l>
<l>Ma 'l gran mal, che seguì poco più tardo,</l>
<l>Fè l'augurio d'ogn'un restar bugiardo.</l>
</lg>
<lg type="ottava">
<l>Per amor de' Centauri suoi fratelli</l>
<l>Fè il convito Peritoo in un bel prato,</l>
<l>Che i dossi, ov'hanno i cavallini velli,</l>
<l>Havrian soli il castel tutto ingombrato.</l>
<l>Era d'arbori grandi, e d'arbuscelli</l>
<l>Carchi di frutti alteramente ornato.</l>
<l>Sola una entrata havean con poco muro,</l>
<l>La spina intorno, e 'l fosso il fea sicuro.</l>
</lg>
<lg type="ottava">
<l>Hor come Bacco, e 'l suo liquor divino</l>
<l>Fà udir con maggior suon l'humana voce;</l>
<l>E che non sol l'amor, ma anchora il vino</l>
<l>Il lume de Centauri inebria, e coce;</l>
<l>Dato c'have il segnal, prende il camino</l>
<l>Il più crudo Centauro, e più feroce</l>
<l>Verso la sposa, e à forza indi la prende,</l>
<l>E ponla su la groppa, e 'l corso stende.</l>
</lg>
<lg type="ottava">
<l>Ciascuno à quella, à cui vuol farsi amante,</l>
<l>S'appiglia, e sopra il suo caval la porta.</l>
<l>I primi involatori in uno instante</l>
<l>Corrono à insignorirsi de la porta.</l>
<l>Manda il grido à le parti eterne, e sante</l>
<l>Ogni donna, che v'è pallida, e smorta.</l>
<l>Noi ci opponiamo à l'opre empie, e nefande,</l>
<l>E versiam giù le mense, e le vivande.</l>
</lg>
<lg type="ottava">
<l>Non comporta Teseo, che molto lunge</l>
<l>Meni la sposa il più feroce Eurito.</l>
<l>Ma, in quel, ch'ei vuol porla su'l dosso, il giunge,</l>
<l>E gliela toglie, e rendela al marito.</l>
<l>Con queste aspre parole intanto il punge;</l>
<l>Tu dunque traditor sei tanto ardito,</l>
<l>Ch'in vita mia rubar Peritoo intendi,</l>
<l>Ne scorgi, che in un' huom due spirti offendi?</l>
</lg>
<lg type="ottava">
<l>La sposa il buon Teseo ritira in parte,</l>
<l>Che per allhor da lor può star sicura.</l>
<l>Noi seguitiamo intanto il fero Marte</l>
<l>Co'l popol, che biforme ha la natura.</l>
<l>Teseo ritorna, e cerca à parte à parte</l>
<l>Con gli occhi, ove la pugna sia più dura.</l>
<l>E scorge più d'ogni altro Eurito forte,</l>
<l>Che, soccorrendo i suoi, dà i nostri à morte.</l>
</lg>
<lg type="ottava">
<l>Mentre và contro Eurito, à caso vede</l>
<l>Un vaso pien di vin grande, e capace,</l>
<l>Dallo in poter del pugno destro, e 'l piede</l>
<l>Move ver lui, che conturbò la pace;</l>
<l>L'aventa, e in modo il volto human gli fiede,</l>
<l>Che tutto il capo in pezzi gli disface.</l>
<l>Cade il cervello, il sangue, e 'l vino insieme,</l>
<l>Poi cade anch'egli, e dà le scosse estreme.</l>
</lg>
<lg type="ottava">
<l>Maggior, che in altra parte era la pugna</l>
<l>Fra Lapiti, e Centauri in su l'entrata,</l>
<l>Perche d'uscire il fier biforme pugna,</l>
<l>Con quella donna in groppa, c'ha rubata.</l>
<l>Tosto la spada Teseo, e 'l manto impugnata,</l>
<l>E, perche lor la fuga sia vetata,</l>
<l>Co'l favor de Lapiti opra di sorte,</l>
<l>Ch' ivi guadagna, e fa serrar le porte.</l>
</lg>
<lg type="ottava">
<l>Tanto i Lapiti, quanto i lor nemici</l>
<l>Non si trovar, se non la spada à lato,</l>
<l>Che fingendo i Centauri essere amici,</l>
<l>Non venne alcun più del costume armato.</l>
<l>Già molti morti miseri, e infelici</l>
<l>Tutto sanguigno havean renduto il prato;</l>
<l>Che per tutto confusa era la guerra,</l>
<l>Ovunque d'ogn' intorno il fosso il serra.</l>
</lg>
<lg type="ottava">
<l>Pochi Lapiti in quella parte stanno,</l>
<l>E infiniti nemici hanno d' intorno.</l>
<l>Tanto, che quivi i rei Centauri danno</l>
<l>L'alme Lapite al basso atro soggiorno.</l>
<l>Molti Lapiti altrove à pochi fanno</l>
<l>Centauri, c'han fra lor, l'ultimo scorno.</l>
<l>Tal, che si fanno in mille parti oltraggio,</l>
<l>Secondo il valor lor chiede, e 'l vantaggio.</l>
</lg>
<lg type="ottava">
<l>Chi si trova senz'arme, un vaso prende,</l>
<l>De quai quivi hanno un numero infinito,</l>
<l>E l'huom con tal materia offeso rende,</l>
<l>Che per giovare à l'huom, venne al convito.</l>
<l>Per tutto arme arme risonar s'intende,</l>
<l>Tutto è sangue hoggimai l'herboso sito.</l>
<l>Volan quei vasi in aria in ogni parte</l>
<l>(Che già servir Lieo) per servir Marte.</l>
</lg>
<lg type="ottava">
<l>Un candelier sopra l'altare acceso</l>
<l>Con tutte due le man prende un Centauro,</l>
<l>E l'alza verso Calidonte inteso,</l>
<l>Come si fa, s'un vuol ferire un tauro.</l>
<l>Lasciando poi su lui cadere il peso</l>
<l>Toglie al suo corpo il suo maggior thesauro.</l>
<l>Gli fa il gran candelier pesante, e truce</l>
<l>Le tenebre acquistar, perder la luce.</l>
</lg>
<lg type="ottava">
<l>À vendicare il morto Calidonte,</l>
<l>Un Pelate Pelleo tosto si diede,</l>
<l>Et al sicario rio ruppe la fronte</l>
<l>Con d'una mensa d'acero, un gran piede.</l>
<l>E in quel, ch'ei l'alma sua manda à Caronte,</l>
<l>Esser presso à l'altar Grineo si vede:</l>
<l>(Biforme anch'egli) e ben, che grave il senta,</l>
<l>L'alza, e contra i Lapiti empio l'aventa.</l>
</lg>
<lg type="ottava">
<l>Percuote con furor la sacra pietra</l>
<l>Il miser Broteano, et Orione,</l>
<l>E di questo, e di quello il sasso impetra</l>
<l>L'anima essangue al regno di Plutone.</l>
<l>Essadio, che restare ignuda, e tetra</l>
<l>D'ambi conobbe la carnal prigione,</l>
<l>Disse. Non morrà già senza vendetta,</l>
<l>Se l'homicida il mio tormento aspetta.</l>
</lg>
<lg type="ottava">
<l>Vede in un pino affisse un par di corna</l>
<l>Di cervo, forse poste ivi per voto:</l>
<l>Subitamente il pin ne disadorna,</l>
<l>E dalle in preda al violente moto.</l>
<l>Volan le corna, ove Grineo soggiorna,</l>
<l>E fanno il fil di lui troncar à Cloto.</l>
<l>Talmente entrar due rami entro à suoi lumi,</l>
<l>Che più l'altar non tolse à santi Numi.</l>
</lg>
<lg type="ottava">
<l>De gli occhi parte in su le corna resta,</l>
<l>In su la barba un'altra parte cade,</l>
<l>Ne molto stà, che la sanguigna testa</l>
<l>S'atterra, e vien al fin de la sua etade.</l>
<l>Di quà, di là la gente morta resta</l>
<l>Da legni, da le pietre, e da le spade.</l>
<l>Fanno in diversi luoghi, e questi, e quelli</l>
<l>Mille colpi mortai, mille duelli.</l>
</lg>
<lg type="ottava">
<l>Reto, un Centauro, un tizzo acceso prende,</l>
<l>Che parea quasi una mezzana trave:</l>
<l>L'alza à due mani, e poi fa, che discende</l>
<l>Sopra Carasso ingiurioso, e grave.</l>
<l>Nel capo il fere, e 'l suo capello accende</l>
<l>Con la vampa, che lucida anchor v'have;</l>
<l>Arde il sottil capello, e stride, e scoppia,</l>
<l>Come d'Agosto fa, s'arde la stoppia.</l>
</lg>
<lg type="ottava">
<l>Come talhor, se 'l fabro il ferro acceso,</l>
<l>Dov'ha nel cavo sasso il fonte, affonda,</l>
<l>Vien, che ciascun dal suo contrario offeso</l>
<l>Stride, e fremer si sente il foco, e l'onda:</l>
<l>Così fu il sangue, e 'l crin fremer inteso,</l>
<l>Co'l foco, che 'l suo capo arde, e circonda.</l>
<l>Scuote egli il capo, e porge al foco aiuto,</l>
<l>Dove torlo intendea dal crine hirsuto.</l>
</lg>
<lg type="ottava">
<l>Vede un pezzo di marmo à caso in terra,</l>
<l>Soverchio peso à la sua debil forza;</l>
<l>Si china irato, e con le man l'afferra,</l>
<l>Poi di lanciarlo al suo rival si sforza.</l>
<l>E dove à l'hoste suo crede far guerra,</l>
<l>Ad un suo grand'amico il giorno ammorza,</l>
<l>Che non giungendo, ù brama, il grave pondo,</l>
<l>Comete, ch' è de suoi, priva del mondo.</l>
</lg>
<lg type="ottava">
<l>Tosto, che Reto il suo nemico vede,</l>
<l>C'have un de suoi per debilezza morto,</l>
<l>Ride, e gli dice. Hor qual ragion richiede,</l>
<l>Che tu dia morte à tuoi, s'io ti fo torto?</l>
<l>Io prego il ciel, ch'ogni altro, che ne fiede,</l>
<l>Si mostri à par di te fero, et accorto.</l>
<l>Alza in questo parlar l'ardente fusto,</l>
<l>E fa senz'alma à lui cadere il busto.</l>
</lg>
<lg type="ottava">
<l>Ne và, morto c' hà lui, dove Driante</l>
<l>Ristretto con Evagro, e con Corito</l>
<l>Si fanno i mostri rei cadere avante,</l>
<l>Altri del tutto morto, altri ferito.</l>
<l>Alza lo stizzo Reto alto, e pesante,</l>
<l>Perch' uccida un garzon soverchio ardito:</l>
<l>Sopra il miser Corito il legno scende,</l>
<l>E senza l'alma in grembo à fiori il rende.</l>
</lg>
<lg type="ottava">
<l>Gran gloria (disse allhor da l'ira vinto</l>
<l>Evagro verso il rio sicario volto)</l>
<l>D'haver sì bel garzon pugnando estinto,</l>
<l>Ch'à pena i primi peli havea nel volto.</l>
<l>Ma questo ferro anchor macchiato, e tinto</l>
<l>Del sangue rio, ch'à tuoi fratelli ha tolto,</l>
<l>Farà restarti un corpo essangue, e nullo,</l>
<l>E vendetta farà del bel fanciullo.</l>
</lg>
<lg type="ottava">
<l>Mentre ei move la spada, e la favella,</l>
<l>Alza il Centauro rio la fiamma ultrice,</l>
<l>E ne la bocca aperta la facella</l>
<l>Percote, e la parola à lui disdice.</l>
<l>Poi con tanto furor l'arde, e flagella,</l>
<l>Che rende l'alma al regno empio, e infelice,</l>
<l>Contra Driante poi vuol far lo stesso,</l>
<l>Ma contrario à due primi have il successo.</l>
</lg>
<lg type="ottava">
<l>Non molto prima inteso il gran romore</l>
<l>Ne la cittade il popol tutto corse</l>
<l>Con arme di più sorti à dar favore</l>
<l>À suoi Lapiti, ove il bisogno scorse.</l>
<l>Fra quai Driante di più forza, e core</l>
<l>Al biforme furor venne ad opporse:</l>
<l>Corse con una face al fiero Marte,</l>
<l>Ch'un foco eterno havea formato ad arte.</l>
</lg>
<lg type="ottava">
<l>Fu à pena Evagro dal Centauro ucciso,</l>
<l>Ch'ei ver Driante co'l tizzon si volse.</l>
<l>Ma appresentogli il buon Lapita al viso</l>
<l>L'empia facella, e ne la barba il colse.</l>
<l>Il foco, che 'l percosse à l' improviso,</l>
<l>Tanta noia gli diè, che in fuga il volse.</l>
<l>In fuga seco anchor voltar le piante</l>
<l>Arneo, Folo, Medon, Nesso, et Abante.</l>
</lg>
<lg type="ottava">
<l>Astilo anchor la sua salute al piede</l>
<l>Fidò, che fra Centauri era profeta:</l>
<l>Il qual consiglio à suoi fratelli diede</l>
<l>Secondo à lui predisse il lor pianeta,</l>
<l>D'abbandonar le desiate prede,</l>
<l>S'haver volean di lor medesmi pieta.</l>
<l>Che 'l fato non volea dare al Centauro</l>
<l>Di quella pugna la corona, e 'l lauro.</l>
</lg>
<lg type="ottava">
<l>Fuggendo l'indovin vede anchor Nesso,</l>
<l>Che fugge di Driante il braccio, e l'arme,</l>
<l>E spinto à quella volta il piè non fesso,</l>
<l>Gli aperse il fato suo con questo carme.</l>
<l>Non è al Lapito hoggi dal ciel permesso,</l>
<l>Che 'l corpo tuo de l'anima disarme;</l>
<l>Per quel, che l'arte mia già ne previde,</l>
<l>Ma ti riserba al grande arco d'Alcide.</l>
</lg>
<lg type="ottava">
<l>Si ch'à Driante homai volgi la fronte,</l>
<l>E non ti sbigottir di pugnar seco:</l>
<l>Che non può darti al regno d'Acheronte,</l>
<l>Poi ch'Hercol ti dè far del giorno cieco.</l>
<l>Driante intanto fa di morti un monte,</l>
<l>E manda l'alme al più profondo speco;</l>
<l>À Licida, et Arneo quell'alma fura,</l>
<l>Che la biforme lor sostien figura.</l>
</lg>
<lg type="ottava">
<l>Manda mill'alme à la tartarea tomba,</l>
<l>E quinci, e quindi si combatte, e more:</l>
<l>E l'arme, il grido, il timpano, e la tromba</l>
<l>Empie il ciel di tumulto, e di romore.</l>
<l>Non però con tal forza alto rimbomba,</l>
<l>Che desti ad Affinate il lume, e 'l core.</l>
<l>Dorm'ei sì ben, che 'l gran romor, c' ha intorno,</l>
<l>Non può far, che racquisti il senso, e 'l giorno.</l>
</lg>
<lg type="ottava">
<l>Piacque à questo Centauro tanto il vino,</l>
<l>Che ne fa satio l'uno, e l'altro fianco.</l>
<l>Poi su l'herba giacea co'l capo chino,</l>
<l>Senza pensieri addormentato, e stanco.</l>
<l>Vede Forbante, che 'l liquor divino</l>
<l>Di Bacco il fa del senso infermo, e manco,</l>
<l>E che lo Dio talmente ama Thebano,</l>
<l>Che dorme, e tien anchor la coppa in mano.</l>
</lg>
<lg type="ottava">
<l>I diti al laccio accommoda del dardo,</l>
<l>E 'l mal pensier con queste note schiude.</l>
<l>Io vò, che 'l vin, che ti fa scuro il guardo,</l>
<l>Si tempre con la Stigia atra palude.</l>
<l>Lo stral se 'n vola via fero, e gagliardo,</l>
<l>E giunge, e fora à lui le carni ignude.</l>
<l>Vuol la natura al mal soccorrer tosto,</l>
<l>E in copia manda fuor co'l sangue il mosto.</l>
</lg>
<lg type="ottava">
<l>Talmente era costui del senso privo,</l>
<l>Che non sentì la sua seconda morte.</l>
<l>Poi che costui fu tolto al mondo vivo,</l>
<l>Vidi abbracciar Petreo superbo, e forte,</l>
<l>(Per riportarne il trionfale ulivo,</l>
<l>E per far noi de la tartarea corte,</l>
<l>Per trarlo à noi) fuor di misura un cerro,</l>
<l>Che n'uccida co'l peso, e non co'l ferro.</l>
</lg>
<lg type="ottava">
<l>Mentre il cerro levar Petreo si sforza,</l>
<l>Con Teseo appar Peritoo in quella parte,</l>
<l>Ch'à molti havean la mostruosa scorza</l>
<l>Fatta di giel con fero, e horribil Marte.</l>
<l>Tosto Peritoo altier fa, che per forza</l>
<l>Dal suo fratel Petreo l'alma si parte;</l>
<l>E con l'hasta, onde à lui trafora il petto,</l>
<l>Fa cader co'l caval l'humano aspetto.</l>
</lg>
<lg type="ottava">
<l>La virtù di Peritoo è, che fa l'alma</l>
<l>Di Lico à l'altra vita far tragitto.</l>
<l>La virtù, che Peritoo ha ne la palma,</l>
<l>Dà il miser Cromi al regno atro, et afflitto.</l>
<l>Ma ben con maggior gloria ha poi la palma</l>
<l>De i due più valorosi Helopo, e Ditto,</l>
<l>Lancia ad Helopo un'hasta altera, et empia,</l>
<l>E fora lui da l'una à l'altra tempia.</l>
</lg>
<lg type="ottava">
<l>Poi tutto à un tempo il figlio d' Issione</l>
<l>La spada impugna, e move à Ditto guerra,</l>
<l>Tosto lo scudo il fier Centauro oppone,</l>
<l>Ne fa cader Peritoo il mezzo in terra.</l>
<l>Ferito in fuga poi Ditto si pone,</l>
<l>Che l'alma anchor mandar non vuol sotterra.</l>
<l>Ma incauto nel fuggir cade d'un monte,</l>
<l>E dà mal grado suo l'alma à Caronte.</l>
</lg>
<lg type="ottava">
<l>Tal del cader fu del Centauro il peso,</l>
<l>Che fe schiantare il ceppo d'un grosso orno.</l>
<l>Ecco Phereo ne vien di rabbia acceso,</l>
<l>Per fare à chi 'l ferì lo stesso scorno.</l>
<l>E mentre un sasso, che dal monte ha preso,</l>
<l>Tira, per torre al fier Peritoo il giorno,</l>
<l>À tempo il buon Teseo si move al corso,</l>
<l>Et à l'amico suo porge soccorso.</l>
</lg>
<lg type="ottava">
<l>Mentre per aventar la grossa massa</l>
<l>Ambe le man con gran disdegno arretra,</l>
<l>Se gli fa incontra, e una gran stanga abbassa</l>
<l>Per rompergli il disegno il figlio d'Etra.</l>
<l>Gli rompe ambe le braccia, e fa, che lassa</l>
<l>Cadere à piedi suoi la grossa pietra.</l>
<l>Poi contra Brianor s'adopra in modo,</l>
<l>Che scioglie al suo composto il vital nodo.</l>
</lg>
<lg type="ottava">
<l>Contra Nidimmo poi, ch'appresso vede,</l>
<l>Lascia cader lo smisurato fusto,</l>
<l>E gli toglie quel ben, che tenea in piede</l>
<l>Il dosso cavallino, e 'l viril busto.</l>
<l>Poi fa passar Licote ove risiede</l>
<l>Il giudice infernal severo, e giusto:</l>
<l>Perche l'alma condanni ingiusta, e fella</l>
<l>Per quella, che rubar volea, donzella.</l>
</lg>
<lg type="ottava">
<l>In Hippaso, in Rofeo la dura trave</l>
<l>Fa rimanere il vital lume spento.</l>
<l>E manda l'alme loro ingiuste, e prave</l>
<l>À sottoporsi à l' infernal tormento.</l>
<l>Tereo, che di Teseo punto non pave,</l>
<l>Vuol vendicare il suo biforme armento:</l>
<l>Ma intanto Teseo il cerro alza, e le braccia,</l>
<l>E con un colpo sol due corpi agghiaccia.</l>
</lg>
<lg type="ottava">
<l>Demoloonte altier soffrir più tanta</l>
<l>Strage non più de suoi fratei infelice,</l>
<l>E con le braccia annoda una gran pianta</l>
<l>Per estirparla fin da le radici.</l>
<l>Al fin quel grosso pin nel mezzo schianta,</l>
<l>E poi l'aventa contra i suoi nemici.</l>
<l>Teseo da l'arbor si ritira, e osserva</l>
<l>Ciò, che in quel punto à lui dice Minerva.</l>
</lg>
<lg type="ottava">
<l>Ma non per questo in van l'arbor percote,</l>
<l>Anzi nel suo cader Crantorre atterra,</l>
<l>E fatte in tutto à lui le vene vote,</l>
<l>Fa l'alma altera sua passar sotterra.</l>
<l>Colui, ch'allhor perdè l'humane note,</l>
<l>Achille, già seguì tuo padre in guerra.</l>
<l>Il vinto Re di Dolopo già il diede</l>
<l>In segno al padre tuo d'amore, e fede.</l>
</lg>
<lg type="ottava">
<l>Peleo, che morto scorge il suo guerriero,</l>
<l>Contra l'empio uccisor drizza lo sguardo.</l>
<l>Non molto andrai de la vittoria altero,</l>
<l>(Gli dice poi sdegnato) e tira un dardo.</l>
<l>Sentendosi il Centauro atto, e leggiero,</l>
<l>Saltò per ischivarlo, ma fu tardo,</l>
<l>Che 'l ferì, mentre in aria il salto il tenne,</l>
<l>Lo stral, che più leggier battè le penne.</l>
</lg>
<lg type="ottava">
<l>Il dardo al fier Centauro il petto offende,</l>
<l>Ei con la man l'afferra, e fuori il tira.</l>
<l>E mentre al sangue irato il guardo intende,</l>
<l>Uscito senza il ferro il legno mira.</l>
<l>L' ira, e 'l dolor talmente il mostro accende,</l>
<l>Che solamente à la vendetta aspira,</l>
<l>E quel, che lui ferì, carica, e preme,</l>
<l>À fin che primo arrivi à l'hore estreme.</l>
</lg>
<lg type="ottava">
<l>Co'l legno, che senza arme in man gli resta,</l>
<l>Fere il nemico impetuoso, e crudo.</l>
<l>Peleo se bene armata have la testa,</l>
<l>Vuol, che rompa quell'hasta in su lo scudo.</l>
<l>Hor mentre il mostro altier fere, e tempesta,</l>
<l>À lui percuote Peleo il petto ignudo,</l>
<l>E con la spalla toglie il sangue ingiusto</l>
<l>Al petto cavallino, et al viril busto.</l>
</lg>
<lg type="ottava">
<l>Al fine in tante parti il punse, e colse,</l>
<l>Che se'l vide cader morto davante.</l>
<l>E poi che l'alma à Ifinoo, e à Dani tolse,</l>
<l>Verso Hile, e Flegeron drizzò le piante.</l>
<l>Uccisi quei, ver Dorila si volse,</l>
<l>Che feria con un dente d'Elefante,</l>
<l>E per lo molto popol, c' havea ucciso,</l>
<l>Tutto era sangue il dente, il manto, e 'l viso.</l>
</lg>
<lg type="ottava">
<l>Io, che 'l veggo si fero, e si possente,</l>
<l>Non manco di soccorso al fido amico;</l>
<l>Gli avento contra un dardo immantinente,</l>
<l>E intanto, Guarda, ò Dorila, gli dico,</l>
<l>Chi fere meglio, ò 'l mio ferro, ò 'l tuo dente,</l>
<l>E qual de i due più noce al suo nemico.</l>
<l>Ei, che tardi di ciò s'accorge in vano,</l>
<l>Per difender la fronte oppon la mano;</l>
</lg>
<lg type="ottava">
<l>Che 'l dardo con la man la fronte passa.</l>
<l>Hor mentre ei sconficcarlo intende, e stride,</l>
<l>Peleo, che gliè vicin, fuggir non lassa</l>
<l>Il tempo in van, ma lui fere, et uccide.</l>
<l>Tal, che fa, che per forza il capo abbassa</l>
<l>L'alma, che da due corpi si divide;</l>
<l>Cade il Centauro, e lascia il dente eburno,</l>
<l>Che serva al pronepote di Saturno.</l>
</lg>
<lg type="ottava">
<l>E tu d'ogni beltà Cillaro adorno</l>
<l>Mandasti l'alma à la tartarea sede.</l>
<l>Tutte le gratie in te facean soggiorno,</l>
<l>Eri tutto splendor dal capo al piede.</l>
<l>Pur contra chi rubar ti volse al giorno,</l>
<l>Poco tanta beltà favor ti diede.</l>
<l>Non oprò l'età tua, ne 'l tuo bel volto,</l>
<l>Che non ti fosse il dì per sempre tolto.</l>
</lg>
<lg type="ottava">
<l>Era il suo volto si leggiadro, e bello,</l>
<l>Ch'un de' nuntij parea del sommo choro.</l>
<l>È ver, c'havea già messo il primo vello,</l>
<l>Ravvolto alquanto, e del color de l'oro.</l>
<l>Tanta proportion mai lo scarpello</l>
<l>Non diede mai nel suo più bel lavoro</l>
<l>Ne'l far la statua d'Hercole, ò di Marte,</l>
<l>Quanta n'havea il suo busto in ogni parte.</l>
</lg>
<lg type="ottava">
<l>Da il capo, e 'l collo al suo destrier gagliardo,</l>
<l>Degno saria di Castore, e Polluce.</l>
<l>Macchiato à mosche nere ha il pel leardo,</l>
<l>E come un vivo argento arde, e riluce.</l>
<l>Atto, e leggier, come se fosse un pardo,</l>
<l>Dove più brama il suo mortal, conduce.</l>
<l>Tonda ha la groppa, il petto ha largo, e grosso,</l>
<l>E corrisponde al piè fondato, e al dosso.</l>
</lg>
<lg type="ottava">
<l>Molte bramato havean farsel marito,</l>
<l>Che del biforme armento eran donzelle.</l>
<l>Al fin sol una il trasse al dolce invito,</l>
<l>Che 'l primo loco havea fra le più belle.</l>
<l>D'Hilonome il bel volto almo, e gradito,</l>
<l>D'Hilonome le due lucenti stelle</l>
<l>Poter nel cor di Cillaro di sorte,</l>
<l>Che 'l fecer prima amante, e poi consorte.</l>
</lg>
<lg type="ottava">
<l>Costei con la beltà, co'l dolce affetto,</l>
<l>Con fargli servitù fe si, che 'l prese;</l>
<l>E tanto più, che 'l suo leggiadro aspetto</l>
<l>Con varie foggie ogn'hor più adorno rese.</l>
<l>Fatto de gli occhi suoi lo specchio obbietto,</l>
<l>Le chiome del color de l'oro accese.</l>
<l>Si pettinava, e dopo in varij modi</l>
<l>Più belle le rendea con treccie, e nodi.</l>
</lg>
<lg type="ottava">
<l>Nel petto ogn'hor tenea qualche bel fiore,</l>
<l>Ch'al sen porgeva gratia, et ornamento:</l>
<l>Nel far ghirlande il vario, e bel colore</l>
<l>Con mirabil tessea compartimento.</l>
<l>Se ne fea poi con tal giudicio honore,</l>
<l>Ch'ogni occhio fea di se restar contento:</l>
<l>E per star ben pulita, havea in costume</l>
<l>Due volte il dì purgarsi in mezzo al fiume.</l>
</lg>
<lg type="ottava">
<l>Solea portare ornato il busto altero</l>
<l>De le più vaghe, e pretiose pelli.</l>
<l>Hor vestia l'armellino, hora il cerviero</l>
<l>Con varij adornamenti, e tutti belli.</l>
<l>Insieme con amor fedele, e vero</l>
<l>Hor cacciavan co' veltri, hor con gli augelli.</l>
<l>Gian sempre insieme, e allhor feri, et arditi</l>
<l>Insieme combattean contra i Lapiti.</l>
</lg>
<lg type="ottava">
<l>Mentre con pari ardir guerra ne fanno,</l>
<l>Un dardo in furia vien dal lato manco,</l>
<l>E fora al fier Centauro il carnal panno,</l>
<l>E 'l fa in terra cader pallido, e bianco.</l>
<l>Come s'accorge Hilonome del danno,</l>
<l>E ch'à lo sposo suo l'ardir vien manco,</l>
<l>Il cura, et ogni officio usa più fido,</l>
<l>Perche non lasci l'alma il carnal nido.</l>
</lg>
<lg type="ottava">
<l>Ma come l' infelice il vede spento,</l>
<l>E mancata del tutto esser la spene,</l>
<l>Fà sentir fin' al cielo il suo lamento,</l>
<l>E stride, e piange il suo perduto bene.</l>
<l>Distinto io non potei sentir l'accento,</l>
<l>Che facea fede altrui de le sue pene;</l>
<l>Che 'l romor, che produr la guerra suole,</l>
<l>Fè, ch'udir non potei le sue parole.</l>
</lg>
<lg type="ottava">
<l>Poi che 'l suo pianto vano esser s'accorse,</l>
<l>E restare il suo ben da lei diviso,</l>
<l>Quel dardo proprio in se stessa contorse,</l>
<l>C'havea pur dianzi il suo marito ucciso:</l>
<l>E cadde, e intorno à lui le braccia porse,</l>
<l>Baciollo, et accostò viso con viso;</l>
<l>Poi chiuse gli occhi, e mandò l'alma intanto</l>
<l>Al giusto tribunal di Radamanto.</l>
</lg>
<lg type="ottava">
<l>Innanzi à gli occhi anchor di veder parmi</l>
<l>Feocome, ch'un ceppo havea afferrato;</l>
<l>Un tronco havea sospeso in vece d'armi,</l>
<l>Ch'à pena quattro buoi l'havrian tirato.</l>
<l>Io 'l guardo, e come veggo il legno trarmi,</l>
<l>Fuggo l'incontro suo dal manco lato.</l>
<l>Di Fonoleno al figlio il ceppo arriva,</l>
<l>E in men d'un balenar de l'alma il priva.</l>
</lg>
<lg type="ottava">
<l>Gli schiaccia in modo il capo il grave peso,</l>
<l>Ch'à perder l'alma il misero costringe;</l>
<l>Gli occhi, la bocca, et ogni loco offeso</l>
<l>Fuor co'l sangue il cervel per forza spinge;</l>
<l>Come si vede uscir il latte appreso</l>
<l>Fra i molti giunchi, ove s'assoda, e stringe.</l>
<l>L'homicida crudel, che morto il vede,</l>
<l>Per privarlo de l'arme affretta il piede.</l>
</lg>
<lg type="ottava">
<l>Io, c'havea sempre in lui le luci intente,</l>
<l>M'opposi con la spada al suo pensiero,</l>
<l>E con una stoccata, et un fendente</l>
<l>L'arme salvai del morto cavaliero.</l>
<l>Sa bene il padre tuo, ch'era presente,</l>
<l>S'io dico in questa parte, Achille, il vero.</l>
<l>À Tonio, e Theleboa poi tolsi il lume,</l>
<l>E fei passarli al sotterraneo fiume.</l>
</lg>
<lg type="ottava">
<l>Portava il primo un biforcato legno,</l>
<l>E no'l solea giamai menare in fallo.</l>
<l>Co' dardi l'altro del tartareo regno</l>
<l>Hor questo, hor quel guerrier rendea vassallo.</l>
<l>Costui mi ferì il collo; eccovi il segno,</l>
<l>Che ne fa fede, ecco Peleo, che sallo.</l>
<l>Allhora era il mio tempo, allhora io feci,</l>
<l>Allhor dovean condurmi à Troia i Greci.</l>
</lg>
<lg type="ottava">
<l>Se vinto allhora io non havessi Hettorre,</l>
<l>Gli sarei stato al par co'l ferro in mano,</l>
<l>Bench'egli era fanciullo, ò sceso à torre</l>
<l>Non era forse anchora il volto humano.</l>
<l>Hor la mia vecchia età, ch'al suo fin corre,</l>
<l>Mi fa combatter debile, e mal sano.</l>
<l>Come vedete, à tale io son venuto,</l>
<l>Che co'l consiglio sol vi porgo aiuto.</l>
</lg>
<lg type="ottava">
<l>Non molto dopo il nobil Perifanto</l>
<l>Del gemino Pireto hebbe la palma,</l>
<l>E poco appresso Ampico al carnal manto</l>
<l>Del quadrupede Oiclo involò l'alma.</l>
<l>Macareo Peletronio estinse intanto</l>
<l>Ad Eridupo la terrena salma.</l>
<l>Nesseo fu anchor dal tridentato telo</l>
<l>Ucciso del fortissimo Cimelo.</l>
</lg>
<lg type="ottava">
<l>E tu Mopso gentil, qua giù volesti</l>
<l>Non solo à profetar dar l'opra, e l'arte,</l>
<l>Ma per noi far la guerra, e combattesti</l>
<l>Tu anchor co' rei Centauri la tua parte.</l>
<l>Al quadrupede Odite al fin togliesti</l>
<l>Quelle virtù, che l'anima comparte.</l>
<l>Gli unì il tuo dardo co'l palato il mento,</l>
<l>E tentò in van dar fuor l'ultimo accento.</l>
</lg>
<lg type="ottava">
<l>Ceneo, che di farsi huom di donna ottenne,</l>
<l>E di mai non poter esser ferito,</l>
<l>Del popol, ch'à incontrar superbo il venne,</l>
<l>N'havea già fatti andar cinque à Cocito.</l>
<l>Co' nomi in mente il numero si tenne,</l>
<l>Ma il modo m'è de la memoria uscito,</l>
<l>Stifelo, Bromo, Antimaco, et Helimo,</l>
<l>Diè con Pirammo al regno afflitto, et imo.</l>
</lg>
<lg type="ottava">
<l>Ben mi sovien del modo, che Ceneo</l>
<l>Tenne nel fare essangue al sesto il busto.</l>
<l>Gli venne incontra il Centauro Latreo,</l>
<l>Un'huom di mezza età forte, e robusto.</l>
<l>Scemo pur dianzi il popol Larisseo</l>
<l>D'Haleso havea col suo ferrato fusto.</l>
<l>E per correr piu franco à farne scorno,</l>
<l>Era de l'arme sue fattosi adorno.</l>
</lg>
<lg type="ottava">
<l>Ó Cena (dice à lui) nata donzella,</l>
<l>E s'huomo hor sei, tu sai per qual mercede,</l>
<l>Deh spoglia l'arme, e vesti una gonnella,</l>
<l>Secondo il feminile uso richiede:</l>
<l>E lascia à l'huom la pugna acerba, e fella,</l>
<l>Che salvi il suo thesor da l'altrui prede:</l>
<l>E tu sedendo torna al primiero uso,</l>
<l>E spoglia la conocchia, e vesti il fuso.</l>
</lg>
<lg type="ottava">
<l>Mentre il Centauro glorioso, e vano</l>
<l>Colui, che donna fu, scherne, e riprende,</l>
<l>Ceneo, ch'anchora alquanto era lontano,</l>
<l>Il fianco con un dardo al mostro offende.</l>
<l>Latreo tosto ver lui co'l ferro in mano</l>
<l>Le zampe cavalline al corso stende:</l>
<l>E vago di vendetta in prima giunta</l>
<l>Verso la fronte sua tira una punta.</l>
</lg>
<lg type="ottava">
<l>Come balza la grandine su'l tetto,</l>
<l>Qual l'enfiato pallon balza su marmi,</l>
<l>Cosi indietro balzar fa senza effetto</l>
<l>La fronte giovinil del mostro l'armi.</l>
<l>Ei, che 'l novo di lui virile aspetto</l>
<l>Fatato esser non sa da sacri carmi,</l>
<l>La punta incolpa, e di provar gli aggrada,</l>
<l>Se meglio il serva il taglio de la spada.</l>
</lg>
<lg type="ottava">
<l>Drizza la mira al volto, e fermo tiene</l>
<l>Di finir con un colpo la battaglia,</l>
<l>Ma indietro il ferro suo ribalza, e viene,</l>
<l>E percote la carne, e non la taglia.</l>
<l>Ma il colpo di Ceneo già non sostiene</l>
<l>Il mostro con la sua lorica, e maglia;</l>
<l>Ceneo l'acciar vittorioso, e franco</l>
<l>Fa tutto penetrar nel viril fianco.</l>
</lg>
<lg type="ottava">
<l>Movendo poi la vincitrice palma</l>
<l>In su, e in giù per la piagata vita,</l>
<l>Per far fuggir del doppio albergo l'alma,</l>
<l>Nove ferite fa ne la ferita.</l>
<l>E non restò, che de l'humana salma</l>
<l>Vide l'alma del tutto esser uscita.</l>
<l>Fatto c'hebbe Latreo de l'alma scosso,</l>
<l>Tutto il biforme stuol si vide adosso.</l>
</lg>
<lg type="ottava">
<l>Tutto il bimembre campo empio, e feroce</l>
<l>Corre sopra Ceneo forte, e gagliardo.</l>
<l>E per più spaventarlo alzan la voce,</l>
<l>E ver lui drizzan l'arme, il piede, e 'l guardo.</l>
<l>E da tutte le parti ogn'un li noce,</l>
<l>Chi 'l fere con la spada é chi co'l dardo.</l>
<l>Balzan l'arme da lui lucenti, e belle,</l>
<l>Senza intaccar la sua fatata pelle.</l>
</lg>
<lg type="ottava">
<l>Ogn'un, quanto più può, si maraviglia,</l>
<l>Che da tante persone un' huom s'offenda,</l>
<l>E la persona sua punto vermiglia</l>
<l>In parte alcuna anchor non si comprenda.</l>
<l>Monico al fin le man volge, e le ciglia</l>
<l>À gli altri, e grida, e fa, ch'ogn'un l'intenda.</l>
<l>Ó biasmo eterno, ò infamia di noi tutti,</l>
<l>Ch' un campo siam da un sol vinti, e distrutti.</l>
</lg>
<lg type="ottava">
<l>Un, ch'à gran pena è d'huom, ne dona à morte,</l>
<l>Pur dianzi il vidi in gonne feminili,</l>
<l>Ben ch'egli hoggi è ver' huomo ardito, e forte,</l>
<l>À l'opre, ch'egli fà strenue, e virili.</l>
<l>Noi donne siamo, e habbiam cangiato sorte,</l>
<l>À l'opre, che facciam meschine, e vili.</l>
<l>Egli è quel, che noi fummo, à quel, ch' io veggio,</l>
<l>Noi siam quel, ch'egli fu, femine, e peggio.</l>
</lg>
<lg type="ottava">
<l>Che giova à noi, se grande oltra misura</l>
<l>Noi possediam questa terrena scorza?</l>
<l>Che giova à noi, s'à noi l'alma Natura</l>
<l>Doppie le membra fe, doppia la forza?</l>
<l>Poi che mezzo huomo in semplice figura</l>
<l>Con più valor ne risospinge, e sforza.</l>
<l>Non credo più, che siam, com'io credea,</l>
<l>D'Ission figli, e de l'etherea Dea.</l>
</lg>
<lg type="ottava">
<l>Può star, che noi siam figli d'Issione,</l>
<l>C'hebbe in se tanto cor, tanta possanza,</l>
<l>Ch'osò ne la celeste alta Giunone,</l>
<l>Di fondare il suo amor, la sua speranza?</l>
<l>S'un, che non sò, se sia donna, ò garzone,</l>
<l>Tanto d'ardire, e di poter n'avanza?</l>
<l>Deh ravviviamci, e al mondo dimostriamo,</l>
<l>Che gli stessi, che fummo, anc'hoggi siamo.</l>
</lg>
<lg type="ottava">
<l>Dapoi ch'anchora invioiabil stassi,</l>
<l>Dapoi che in van con l'arme habbiam conteso,</l>
<l>À tor qualch'opra grave ogn'un s'abbassi</l>
<l>Accio che sia da la gravezza offeso.</l>
<l>Spogliamo i monti d'arbori, e di sassi,</l>
<l>Veggiam di soffogarlo sotto il peso.</l>
<l>Poi che l'arme non giovano, co'l pondo</l>
<l>Purghiam di questo Hermafrodito il mondo.</l>
</lg>
<lg type="ottava">
<l>Un' arbor, ch'era in terra, annoso, e grave,</l>
<l>Gli aventa in questo dir superbo, et empio.</l>
<l>Tosto tutto lo stuol, che due corpi have,</l>
<l>Cerca imitar del suo fratel l'essempio.</l>
<l>Altri prende un gran sasso, altri una trave,</l>
<l>E corre à far di lui l'ultimo scempio,</l>
<l>Tanto, ch'al fin d'ogni soccorso privo,</l>
<l>Fu dal bimembre stuol sepolto vivo.</l>
</lg>
<lg type="ottava">
<l>Ei pur si move, e scuote, et usa ogni opra</l>
<l>Per torsi sopra il peso, che 'l sotterra:</l>
<l>Ma in van vi s'affatica, in van s'adopra,</l>
<l>Che troppo abonda il peso à fargli guerra.</l>
<l>Pur fa il monte tremar talhor, c'ha sopra,</l>
<l>Come talhor, se 'l vento, ch'è sotterra,</l>
<l>Cerca uscir fuor del sotterraneo albergo,</l>
<l>Fa tremar à gran monti il fianco, e 'l tergo.</l>
</lg>
<lg type="ottava">
<l>Fu in dubbio allhor ciò, che di Ceneo avenne,</l>
<l>E quasi ogn'un di noi giudicio diede,</l>
<l>Che per lo troppo peso, ch'ei sostenne,</l>
<l>Fosse de l'alma sua l'inferno herede.</l>
<l>Mopso il negò, che quindi alzar le penne</l>
<l>Vide un' augel ver la superna sede,</l>
<l>Tanto veloce, coraggioso, e bello,</l>
<l>Che fu da noi chiamato unico augello.</l>
</lg>
<lg type="ottava">
<l>Mopso vistol volar pria dolcemente</l>
<l>Intorno al campo, indi affrettarsi al cielo,</l>
<l>L'accompagnò con gli occhi, e con la mente,</l>
<l>E disse, acceso il cor d'ardente zelo.</l>
<l>Salve splendor de la Lapitia gente,</l>
<l>Ch'ascondi il tuo gran cor sott'altro velo,</l>
<l>Già fra gli huomini invitto, et hor co'l volo</l>
<l>Fra gli etherei viventi unico, e solo.</l>
</lg>
<lg type="ottava">
<l>L'auttorità di Mopso in ver fu tale,</l>
<l>Ch'ogn'un diè piena fede à ciò, ch'ei disse.</l>
<l>Tenne ciascun, ch'egli mettesse l'ale,</l>
<l>Ogni alma s'allegrò, che non morisse.</l>
<l>Ben di torlo ardevamo à tanto male,</l>
<l>Teseo, Peritoo, et io, mentre anchor visse.</l>
<l>Ma ne fu dal pugnar la via impedita,</l>
<l>Non senza gran periglio de la vita.</l>
</lg>
<lg type="ottava">
<l>Se ben sapemmo poi non esser morto,</l>
<l>Ma haver fra gli altri augelli il primo honore,</l>
<l>Ne demmo à vendicar sì fatto torto,</l>
<l>À disfogar l'incrudelito core.</l>
<l>Ogn'un, che non fuggì, mandatnmo al porto</l>
<l>Del regno de le strida, e del dolore:</l>
<l>Pur la fuga qualch'un ne fe sicuro,</l>
<l>Qualch'un la notte, e 'l ciel, che venne oscuro.</l>
</lg>
<lg type="ottava">
<l>Mentre contò Nestor l'abbattimento,</l>
<l>Che fu fra i mostri, e le Lapite squadre,</l>
<l>Tlepolemo figliuol, stè molto intento,</l>
<l>D'Hercole, al quale Astiochea fu madre,</l>
<l>Sperando ogn' hora udir qualche ardimento,</l>
<l>Qualche prova notabile del padre,</l>
<l>Saputo havendo da lo stesso Alcide</l>
<l>Ciò, che contra i Centauri ei fece, e vide.</l>
</lg>
<lg type="ottava">
<l>E volto ver Nestor gli disse. Dove</l>
<l>Lasci il forte figliuol del maggior Dio?</l>
<l>Deh come hai tu le maraviglie, e prove,</l>
<l>Che fece Hercole allhor, poste in oblio?</l>
<l>Sò ben, ch'à te quell'opre non son nove,</l>
<l>Che fe contra i Centauri il padre mio.</l>
<l>Però che 'l mondo tiene, e tutti sanno,</l>
<l>C'hebber dal forte Alcide il maggior danno.</l>
</lg>
<lg type="ottava">
<l>Non potè allhor tenere il viso asciutto</l>
<l>Il miser vecchio, e disse, à lui rivolto.</l>
<l>Deh perche à sparger m'hai, misero, indutto</l>
<l>Innanzi à tanti Heroi di pianto il volto?</l>
<l>Perche m'hai ricordato il duolo, e 'l lutto,</l>
<l>Che m'havea di memoria il tempo tolto?</l>
<l>Perche vuoi, ch'io ti dica, oltre à miei guai</l>
<l>L'odio, ch'al padre tuo sempre portai ?</l>
</lg>
<lg type="ottava">
<l>Certo al gran padre tuo non si può torre,</l>
<l>Che non fosse maggior di quel, che dici.</l>
<l>Cosi il potesse à te negar Nestorre,</l>
<l>Che malvolontier loda i suoi nemici.</l>
<l>Polidamante anchora, e il forte Hettorre</l>
<l>Son nel pugnar non men fieri, e felici:</l>
<l>Non ne parliam però con quella gloria</l>
<l>Con cui gli amici suoi ne fan memoria.</l>
</lg>
<lg type="ottava">
<l>Disfece il padre tuo fra l'altre imprese</l>
<l>Messene, et Eli, e 'l mio paterno loco.</l>
<l>Et oltre, che disfè tutto il paese,</l>
<l>E che diè Pilo in preda al ferro, e al foco:</l>
<l>Per non voler contar d'ogn'un, che rese</l>
<l>Morto, che vi saria da dir non poco:</l>
<l>Bastiti di saper, che in quella guerra</l>
<l>Tutti i fratelli miei mandò sotterra.</l>
</lg>
<lg type="ottava">
<l>Dodici già nascemmo di Neleo</l>
<l>À sopportar quà giù la state, e 'l verno,</l>
<l>Dodici da me in fuor passar ne feo</l>
<l>Hercol, dal mondo vivo, al morto inferno.</l>
<l>Fu d'undici homicidij Alcide reo,</l>
<l>Che del mio stesso uscir sangue paterno.</l>
<l>Hor fa giudicio tu, s'io feci errore</l>
<l>À tacer, se l' ho in odio, il suo valore.</l>
</lg>
<lg type="ottava">
<l>Ma quel fratel mi dà più noia à l'alma,</l>
<l>Che nomar Periclimeno, un guerriero,</l>
<l>Ch'in tutte l'altre imprese hebbe la palma,</l>
<l>Contra ogni più famoso cavaliero.</l>
<l>Costui potea cangiar l'humana salma,</l>
<l>Secondo più aggradava al suo pensiero.</l>
<l>Hebbe tanto favor dal Re de l'acque,</l>
<l>Da cui del nostro sangue il germe nacque.</l>
</lg>
<lg type="ottava">
<l>In più d'un crudel mostro horrendo, e strano</l>
<l>Si cangia il fratel mio l'humana veste.</l>
<l>Quando poi vede affaticarsi in vano,</l>
<l>Per far, che 'l padre tuo senz'alma reste,</l>
<l>Si fa l'augel, che porta al Re soprano</l>
<l>Ne l'unghia torta il folgore celeste.</l>
<l>Poi l'unghie, il rostro, il volo, e 'l saggio aviso</l>
<l>Straccian tutto à tuo padre il dorso, e 'l viso.</l>
</lg>
<lg type="ottava">
<l>Mentre una volta al ciel batte le penne,</l>
<l>Per scender poi più rapido à ferire,</l>
<l>Hercol sempre incoccato il dardo tenne,</l>
<l>Fin che 'l vide finito di salire:</l>
<l>Ma tosto, che ver terra se ne venne,</l>
<l>Lo stral con gran superbia al ciel fe gire.</l>
<l>Scontra il telo l'augello, e à punto il punge</l>
<l>Dove l'ascella al dosso si congiunge.</l>
</lg>
<lg type="ottava">
<l>La piaga de l'augel non fu mortale,</l>
<l>Ma ne restò talmente il nervo offeso,</l>
<l>Che del moto, e del vol mancando l'ale,</l>
<l>Non si potè tener nel ciel sospeso,</l>
<l>Talche vincendo il moto naturale,</l>
<l>Lasciò cadere il suo terrestre peso,</l>
<l>E nel cadere il misero dal cielo,</l>
<l>Mortale un' altro colpo hebbe dal telo.</l>
</lg>
<lg type="ottava">
<l>L'augel piagato al mal soccorrer volse,</l>
<l>Et afferrar co'l rostro il crudo dardo,</l>
<l>Hor mentre à quella parte egli rivolse,</l>
<l>Per imboccar lo strale, il collo, e 'l guardo:</l>
<l>La cocca de la freccia in terra colse,</l>
<l>E spinse il ferro in sù crudo, e gagliardo,</l>
<l>Passò la punta à l'infelice il collo,</l>
<l>E gli fè in terra dar l'ultimo crollo.</l>
</lg>
<lg type="ottava">
<l>Hor lascio à te medesmo far giudicio,</l>
<l>Se come già dicesti, tanto errai,</l>
<l>Se contra ogni dover mancai d'officio,</l>
<l>Quando le lodi d'Hercole io lasciai.</l>
<l>Che s'al mio sangue tal fe pregiudicio,</l>
<l>Vorrei di lui non ricordarmi mai.</l>
<l>Ne creder, che tant'odio il cor m'accenda,</l>
<l>Che la vendetta mia più là si stenda.</l>
</lg>
<lg type="ottava">
<l>Vendica il sangue suo spento Nestorre</l>
<l>Sol co'l non far le lodi Herculee note.</l>
<l>Ama te come figlio, e, se t'occorre,</l>
<l>Promettiti di lui ciò, ch'egli puote.</l>
<l>Qui volle il vecchio accorto il punto porre</l>
<l>À le sue grate, e ben disposte note,</l>
<l>E poiche 'l vin sezzaio venne, e 'l confetto,</l>
<l>Rinovate le guardie, andar nel letto.</l>
</lg>
<lg type="ottava">
<l>Si duole intanto il doloroso padre</l>
<l>Di Cigno, ch'un figliuol si forte, e bello</l>
<l>Habbia le membra sue forti, e leggiadre</l>
<l>In un timido, e vil cangiato augello.</l>
<l>Vedendo poi, ch'à le Troiane squadre</l>
<l>Danno Achille ogni dì porta novello,</l>
<l>Diventa ogn'hor più crudo, e più maligno</l>
<l>Contra chi gli fè far di Cigno un Cigno.</l>
</lg>
<lg type="ottava">
<l>Ma pure à la vendetta egli non viene,</l>
<l>Ne vuol su lui mandar l'ultimo danno.</l>
<l>E quando del valor suo gli soviene,</l>
<l>Tempra, più ch'egli può l'interno affanno.</l>
<l>Vedendo il crudo poi modo, che tiene</l>
<l>Sopra l'ucciso Hettorre il decimo anno,</l>
<l>Per colui vendicar pone ogni cura,</l>
<l>Che difendea le sue superbe mura.</l>
</lg>
<lg type="ottava">
<l>Subito trova il gran Rettor del giorno,</l>
<l>E dice. Ó de la luce unico Dio,</l>
<l>Ó d'ogni altro figliuol più bello, e adorno,</l>
<l>Di Giove, e più gradito entro al cor mio,</l>
<l>Oime, che teme haver l'ultimo scorno</l>
<l>Quel muro, che già tu facesti, et io;</l>
<l>Oime, che tosto vuol l'Argiva guerra</l>
<l>Le tue fatiche, e mie mandar per terra.</l>
</lg>
<lg type="ottava">
<l>Perche tanto t'affliggi, e ti tormenti,</l>
<l>C'habbia à cader de l'Asia il grande impero?</l>
<l>Perche più piangi tanti huomini spenti,</l>
<l>Onde fu il popol tuo già tanto altero?</l>
<l>Ond'è, che muovi i dolorosi accenti,</l>
<l>Per quel tanto famoso cavaliero?</l>
<l>Per quello Hettorre, à cui fu tanto torto</l>
<l>Fatto intorno al tuo muro essendo morto?</l>
</lg>
<lg type="ottava">
<l>Perche lasci spirar quel gran Pelide,</l>
<l>C'ha la nostra città del tutto oppressa?</l>
<l>Quel crudel' huom, che tanta gente uccide,</l>
<l>Che non n'uccide più la guerra istessa?</l>
<l>Deh trova Apollo homai l'arme tue fide,</l>
<l>Con l'arco invitto tuo ver lui t'appressa,</l>
<l>E con lo stral più certo, e più sicuro</l>
<l>Distruggi il distruttor del nostro muro.</l>
</lg>
<lg type="ottava">
<l>Se qualche occasion venisse à sorte,</l>
<l>Onde à creder s'havesse al salso regno,</l>
<l>Gli vorrei far conoscer quanto importe</l>
<l>L'ira del mio tridente, e del mio sdegno.</l>
<l>E per donarlo à la tartarea corte</l>
<l>Non saria d'huopo il tuo ferrato legno.</l>
<l>Hor poich'ei non si crede al fuso sale,</l>
<l>Supplisci, ove manco io, tu co'l tuo strale.</l>
</lg>
<lg type="ottava">
<l>Consente al Re del mar lo Dio di Delo,</l>
<l>Come quel, che di lui non ha men voglia.</l>
<l>Fa scender tosto un nuvolo dal cielo,</l>
<l>E fanne al suo splendor novella spoglia.</l>
<l>Poi vola via co'l più fidato telo,</l>
<l>Per vendicar di due l'ira, e la doglia:</l>
<l>Giunge in un volo al Troian campo, e vede</l>
<l>Pari, c'hor questo, hor quel con l'arco fiede.</l>
</lg>
<lg type="ottava">
<l>Solo à lui si palesa, indi il riprende,</l>
<l>Che sa male esseguir la sua vendetta,</l>
<l>E che gli strali suoi vilmente spende,</l>
<l>Poi che la plebe sol segue, e saetta.</l>
<l>Và (dice) dove Achille i nostri offende,</l>
<l>E tira contra lui la tua saetta.</l>
<l>Gli mostra intanto, ove il cugin d'Aiace</l>
<l>Tutto il campo Troian distrugge, e sface.</l>
</lg>
<lg type="ottava">
<l>Gli dona un de suoi strali, e gli ricorda,</l>
<l>Ch'egli fece ad Hettor l'estremo incarco.</l>
<l>Pari da l'ira acceso il dardo incorda,</l>
<l>Poi fa il legno venir talmente carco,</l>
<l>Che pare una piramide la corda,</l>
<l>E mezzo cerchio à punto assembra l'arco.</l>
<l>Dà nel volare Apollo al dardo aita,</l>
<l>E fa passare Achille à l'altra vita.</l>
</lg>
<lg type="ottava">
<l>Hor te, da cui fu, Achille, ogni altro vinto,</l>
<l>Che fosse allhor fra noi più fiero, e forte,</l>
<l>Un'huomo effeminato, e molle ha estinto,</l>
<l>Involator de l'Attica consorte.</l>
<l>Se da feminil mano essere spinto</l>
<l>Dovevi pure al regno de la morte,</l>
<l>T'era più honor, che l'Amazonia guerra</l>
<l>Facesse il corpo tuo venir di terra.</l>
</lg>
<lg type="ottava">
<l>Quel gran terror del buon campo Troiano,</l>
<l>Muro, et honor de la Pelasga gente,</l>
<l>Già consumato havea tutto Vulcano</l>
<l>Con la sua fiamma rapida, et ardente.</l>
<l>Lo stesso Dio, che con la propria mano</l>
<l>Formò quell'alma dura, e risplendente,</l>
<l>Che 'l glorioso Achille in cener volse,</l>
<l>Diè l'arme al busto, à l'arme il busto tolse.</l>
</lg>
<lg type="ottava">
<l>Altro di si grand'huomo hor non appare,</l>
<l>Che polve di si poco, e debil pondo,</l>
<l>Ch'ogni più debil man la può portare,</l>
<l>E tutta la capisce un picciol tondo.</l>
<l>Pur vive, e 'l nome suo non può mancare;</l>
<l>Vola la fama sua per tutto il mondo.</l>
<l>La gloria sua, che eternamente vive,</l>
<l>Spatio à tant'huomo egual ben si prescrive.</l>
</lg>
<lg type="ottava">
<l>L'arme, ch'ogni hor nel martial flagello</l>
<l>Solean cercando andar battaglie, e risse,</l>
<l>Talmente oprar, se ben restar senz'ello,</l>
<l>Che quasi fer, ch'à l'arme si venisse.</l>
<l>E fecer quasi à singolar duello</l>
<l>Venire il fiero Aiace, e 'l saggio Ulisse.</l>
<l>Per l'arme à l'arme quasi un dì si venne,</l>
<l>Per quel, che nel Senato Acheo s'ottenne.</l>
</lg>
<lg type="ottava">
<l>Conchiuso fu dal publico Senato,</l>
<l>Che l'arma d'un guerrier di tanto pregio,</l>
<l>Render quel cavalier dovesse armato,</l>
<l>Che nel campo de' Greci era il più egregio;</l>
<l>Colui, che più valore havea mostrato</l>
<l>Per favorir l'universal collegio;</l>
<l>E si pregò da ogn'un l'Imperadore,</l>
<l>C'havesse à giudicar di tanto honore.</l>
</lg>
<lg type="ottava">
<l>Tempo à pensarvi il Re dubbioso tolse,</l>
<l>Per non errar co'l subito consiglio.</l>
<l>Indi à fare spiar l'animo volse,</l>
<l>À chi le desse il popular bisbiglio.</l>
<l>La voce popular la lingua sciolse,</l>
<l>E le dier molti al valoroso figlio</l>
<l>Di Telamon, molt' altri più prudenti</l>
<l>Per l'Itaco guerrier mosser gli accenti.</l>
</lg>
<lg type="ottava">
<l>Ulisse, che del campo Acheo gran parte</l>
<l>Si vede haver, ch'à tanto honore il chiama,</l>
<l>Tien mezzi occulti, e accorti, e con grand'arte</l>
<l>Cerca ottener dal Re quel, che più brama.</l>
<l>Aiace per le piazze, e in ogni parte,</l>
<l>Che si fa torto al suo valore, esclama,</l>
<l>Se per ventura il Re tien, che più merte</l>
<l>Quell'arme havere il figlio di Laerte.</l>
</lg>
<lg type="ottava">
<l>Menelao, Diomede, e ogn'un, ch'intende</l>
<l>Dov'è rivolto il popolar discorso,</l>
<l>Non osa dir di se, che non intende</l>
<l>Di contraporsi al publico concorso.</l>
<l>Ogn'un del campo al Re l'orecchie offende,</l>
<l>E conta ciò, che in quella guerra è occorso,</l>
<l>Per fare inchinar lui, ch'ascolta, e tace,</l>
<l>Altri in favor d'Ulisse, altri d'Aiace.</l>
</lg>
<lg type="ottava">
<l>Il Re, prudente, e di giudicio intero,</l>
<l>Per far, ch'alcun da lui non resti offeso,</l>
<l>Vuol, che sia l'uno, e l'altro cavaliero</l>
<l>Dal saggio concistoro Attico inteso.</l>
<l>Indi, gli Heroi del Greco illustre impero</l>
<l>Fatti chiamare, à lor dà tutto il peso,</l>
<l>Di far giudicio universale, e certo</l>
<l>Qual de due cavalier sia più di merto.</l>
</lg>
<note place="end" resp="ed" anchored="yes">
<title>Annotationi del Duocesimo Libro.</title>
<p><hi rend="sc">Si</hi> può pigliar'essempio quivi, non essendo che mera historia il sacrificio che facevano i Greci per placar Nettuno, che ogni volta che l'huomo ha ricorso a Dio ne i suoi travagli, haverà un vivo presagio del tempo, e del modo di uscirne, come hebbero i Greci per opra di Calcante; il Dracone trasfromato in sasso dopò l'augurio interpretato de i nove uccelli amazzati da esso, ci fa vedere, che sono fermi, e stabili come il sasso; determinati i giudicij di Dio, e che non si possono giamai per qual si voglia occasione, mutare.</p>
<p><hi rend="sc">Paris</hi> ruba Helena a Menelao Re di Sparta, da 'l quale era stato raccolto con ogni maniera di cortesia; e da questo furto ne nasce la ruina della patria, e della casa sua, e de i fratelli, e le fiamme di Troia per farci conoscere, che non può fuggir l'ira, e 'l severo giudicio di Dio quelli che ingratamente ingiuriano i suoi benefattori, come ingiuriò Paride Menelao, ci da medesimamente essempio Hecuba, che vuole preservare il medesimo Paride, ancora che l'oracolo le havesse predetto ch'egli doveva essere la ruina, e 'l fuoco della patria, quando nel partorirlo le pareva partorire fiamme di fuoco; che non dobbiamo per una sciocca, e dannosa pietà contraporse a i stabili, e immutabili giudici di Dio. </p>
<p><hi rend="sc">Ifigenia</hi> poi che per placar Diana doveva essere sacrificata, dapoi che per opra di Ulisse fu condotta nell'essercito Greco, ci fa vedere quanta forza ne gli animi nostri la Religione poi che 'l padre medesimo per cagione de la Religione lasciava sacrificare la figliuola ancora che innocentissima. </p>
<p><hi rend="sc">Cigno</hi> figliuolo di Nettuno combattendo valorosamente rimane perdente, e fu dal padre cangiato nell'uccello che ha il nome suo; significa alegoricamente che questo figliuolo di Nettuno doveva esser molle, e bianco perche per il più sono tali quelli che nascono di maniera che predomini loro l'humidità della quale è padre Nettuno, doveva poi haver congionto proportionatamente all'humido il calore; per virtù del quale era agilissimo, e destro, perche quelli che sono di simile complessione, sono molto agili, e destri, però finge il Poeta che non poteva Cigno esser ferito che non è altro se non che per la sua agilità si difendeva di maniera che faceva riuscire vani tutti i colpi di Achille, da 'l quale fu al fine vinto per fiachezza, come sogliono esser vinti quelli che hanno la medesima complessione. Rimase poi trasformato nell'uccello del suo nome; che non è altro se non che rimase lungamente la fama del suo valore fra gli huomini. </p>
<p><hi rend="sc">Si</hi> vede quivi quanto legiadramente habbia descritta l'habitatione della fama, e aggiontovi molte cose del suo, che non si leggono, ne in Ovidio, ne in Virgilio, come la stanza <quote><emph>È di metallo schietto ogni sua parte</emph></quote> come anchora descrive felicemente il modo del far correr le nuove pel mondo nella stanza, <quote><emph>La Dea la nobiltà fa pria che intende</emph></quote> e nelle quattro stanze seguenti. Bellissima è anchora la descrittione della istessa fama che si legge nella stanza, <quote><emph>La Dea che signoreggia quell'albergo</emph></quote> e nelle due seguenti. Descrive anchora il timore della plebe Troiana come prima intende il giunger dell'armata Greca, e l'ardire, e l'allegrezza che ne mostra Hettorre, e gli altri guerrieri di valore, la prudenza di Priamo, che non si muta punto di faccia a quel primo aviso de' Greci per non ispaventar' il popolo, e l'ordine che da Hettorre di occupar' i lidi che i Greci non possino sbarcarse, l'abbatimento che fa con Protesilao riducendo tutto quel guerreggiar alla moderna con bellissime digressione. Descrive ancora molto vagamente il montar' a cavallo di Achille, nella stanza, <quote><emph>Sopra un cavallo Achille era montato</emph></quote>, insieme con l'abbattimento che fa con Cigno dove rapresenta un duello moderno che non vi si può aggiongere, si vede ancora con quanta vaghezza habbia arricchita della pratica moderna intorno le cazze de' Torri la comparatione di Ovidio nella stanza, <quote><emph>Come s'adira il toro s'esser crede</emph></quote>.</p>
<p><hi rend="sc">La</hi> trasformatione di Cene donna, in Ceneo huomo forte, e bellicoso, non è altro, che una mente che dopò esser stata un tempo data alle delicie feminili, si volta alle virtù virili, con il favor delle quali combatte poi animosamente con ogni maniera di vicio, con tanto ardire che non teme poi di cosa alcuna; per questo finge il poeta che non potesse esser' offeso. Tutto che al fine poi fusse sepolto da i sassi, e dalle travi de i Centauri, alla fine poi essendo sovrapreso dalla molta forza de i vicij, è cangiata in uccello, che non è altro che quando purgata dalle molte passioni se ne vola al cielo. </p>
<p><hi rend="sc">La</hi> guerra de i Centauri con i Lapithi, è mera historia; furono detti Centauri che sono popoli di Thesaglia, mezzi huomini, e mezzi cavalli; perche furono i primi che incominciassero a maneggiar' i cavalli, &amp; a servirsene su la guerra; onde vedendolo quelle sciocche genti cavalcare, si diedero a credere che fussero una cosa istessa insieme con i cavalli, come hanno creduto da principio gli Indiani del mondo novo; si vede quivi quanto vagamente habbi l'Anguillara descritta la loro battaglia con i Lapithi, e come in molti non solamente habbia trasportato Ovidio, ma avanzato, come nella descritione delle bellezze di CIllaro nella stanza, <quote><emph>E tu d'ogni beltà Cillaro adorno</emph></quote>, e nella seguente: <quote><emph>Era il suo volto si legiadro, e bello</emph></quote>, come ancora ci rapresenta molto vagamente il suo cavallo nella stanza, <quote><emph>Da il capo, e 'l collo il suo destrier gagliardo</emph></quote>; ci rapresenta ancora la bellezza, e l'amore di Hilonome verso di lui, nella stanza, <quote><emph>Molte bramato havean farsel marito</emph></quote>, e nella seguente, come è ancor vagamente descritto lo scherno che si faceva Halefo Centauro di Ceneo, nella stanza, <quote><emph>Ó Cena disse a lui, nata donzella</emph></quote>, e bella e ben trasportata è ancora la comparatione della stanza, <quote><emph>Come balza la grandine sul tetto</emph></quote>.</p>
<p><hi rend="sc">Periclimeno</hi> amazzato da Hercole tutto che havesse per dono di Nettuno forza di poterse trasformare in diversi animali; essendo ultimamente trasformato in una Aquila ci fa conoscere che la gloria delle imprese fatte figurate per Hercole, combatte sovente con l'invidia figurata per Periclimeno, laquale piglia diverse forme per fregiarla se può, ma al fine havendo presa la forma dell'Aquila figurata per la superbia, per esser l'aquila il piu superbo uccello che voli, è ferita da uno strale della gloria, che non è altro che quel raggio che si spicca dalle opere honorate, e lodevoli, che sostentano la gloria ilqual' ha forza e vigore di amazzare la soperbia, e spegnere l'invidia. </p>
<p><hi rend="sc">Achille</hi> morto da Alessandro col favore di Nettuno, e di Apolline, ci fa vedere che il piu delle volte gli huomini valorosi vengono amazzati nelle guerre da houimni vili, e che non hanno ne forza, ne cuore, corrispondente al loro valore; si vegono quivi molte belle rapresentationi, come l'invocatione di Nettuno ad Apolline nella stanza, <quote><emph>Subito trova il gran rettor del cielo E dice: Ó della luce unico Dio</emph></quote> come ancora è la persuasione che gli fa di mover le sue saette contra Achille nella stanza, <quote><emph>Perche lasci spirar quel gran Pelide</emph></quote>. Bellissima ancora è la rapresentatione del tiro dell'Arco fatta piu volte dall'Anguillara, e sempre diversamente, che si vede nella stanza, <quote><emph>Gli dona un de suo strali, e gli ricorda</emph></quote>.</p>
</note>
</div1>
<div1 type="canto">
<head>Libro Terzodecimo.</head>
<lg type="ottava">
<l>Posto à seder nel seggio alto, e reale</l>
<l>L'Imperador de' Greci illustri regni,</l>
<l>Fur posti intorno al regio tribunale</l>
<l>Di grado in grado i Principi più degni.</l>
<l>Poi per sapere, à cui l'arma fatale</l>
<l>Del forte Achille il lor giudicio assegni,</l>
<l>Concorse ogn'un ne l'habito più adorno,</l>
<l>E fece a' Greci Heroi corona intorno.</l>
</lg>
<lg type="ottava">
<l>Su'l palco, visto questo, Aiace ascende,</l>
<l>Che sopra il vulgo humil molt'alto sorge.</l>
<l>E come gli occhi irati intorno intende,</l>
<l>E che ciascun ver lui rivolto scorge,</l>
<l>Secondo l' ira impatiente il rende,</l>
<l>Mentre à le navi Achee lo sguardo porge,</l>
<l>Sdegnato ambe le man tendendo al lido,</l>
<l>Mostrò l' irato cor con questo grido.</l>
</lg>
<lg type="ottava">
<l>Può stare ò sommi Dei, che in questo loco</l>
<l>Fra Ulisse, e me tal causa habbia à trattarsi</l>
<l>Innanzi à questi legni, ch' io dal foco</l>
<l>D'Hettor salvai, che non restar tutt'arsi ?</l>
<l>Deh parlate per me voi navi un poco</l>
<l>Contra chi pensa al mio merto agguagliarsi:</l>
<l>Voi pur vedeste allhor le nostre imprese,</l>
<l>E chi fuggì dal porto, e chi il difese.</l>
</lg>
<lg type="ottava">
<l>Benche se riguardiam con sana mente</l>
<l>Quanto il facondo dir d' Ulisse importe,</l>
<l>Si governò da saggio, e da prudente,</l>
<l>À non si porre à rischio de la morte.</l>
<l>Ch'è meglio co'l dir finto, et eloquente</l>
<l>Pugnar, che con la man feroce, e forte.</l>
<l>E se l'armata havesse Hettor disfatta,</l>
<l>Con le parole ei poi l'havria rifatta.</l>
</lg>
<lg type="ottava">
<l>Tal che per mal de l'aversaria terra</l>
<l>Io fei bene à pugnare, egli à fuggire:</l>
<l>Poi che 'l favor del ciel, che in noi si serra,</l>
<l>Fa, ch'altri val co'l fare, altri co'l dire.</l>
<l>Poi che quant' io ne la feroce guerra</l>
<l>Vaglio per far difesa, e per ferire,</l>
<l>Tanto val' ei co'l dir terso, et ornato,</l>
<l>Secondo ch'à ciascun diede il suo fato.</l>
</lg>
<lg type="ottava">
<l>Hor voi prudenti Heroi giudicio fate,</l>
<l>Chi deve ne la gloria haver più parte,</l>
<l>Ó quel che nelle fiere empie giornate</l>
<l>S'oppone invitto al periglioso Marte;</l>
<l>Ó quel, che con parole alte, et ornate</l>
<l>Quel, che s'havrebbe à far, dice in disparte.</l>
<l>Restava ogni navilio arso, e disperso,</l>
<l>Se 'l difendeva anch' io co'l parlar terso.</l>
</lg>
<lg type="ottava">
<l>E poi, ch'ei per le sue mirande prove</l>
<l>L'arme del forte Achille havere intende,</l>
<l>Fate, ch'egli vi conte, e quando, e dove,</l>
<l>Poi ch'ei di notte ascoso ogn'hor contende.</l>
<l>So ben, che l'opre mie non vi son nove,</l>
<l>Che le fo mentre il sol nel ciel risplende.</l>
<l>E di ciò, ch' io mai fei per vostro scampo,</l>
<l>Mi fu ogn'hor testimonio tutto il campo.</l>
</lg>
<lg type="ottava">
<l>Non me d'huopo narrarvi, e farvi aperte</l>
<l>Quell'opre, che i vostri occhi hanno vedute.</l>
<l>Conti Ulisse le sue, che son men certe,</l>
<l>Poi che le fa di notte ascose, e mute.</l>
<l>La notte farà fè, se l'arme ei merte,</l>
<l>À cui fatto hà veder la sua virtute.</l>
<l>Ma s'io più di lui merti andarne adorno,</l>
<l>Me 'n sarà testimonio il mondo, e 'l giorno.</l>
</lg>
<lg type="ottava">
<l>Confesso ben, che 'l premio è grande, ch' io</l>
<l>Bramo, ch'al merto mio da voi si renda:</l>
<l>Ma mi par, che dia macchia à l'honor mio,</l>
<l>Ch'Ulisse anchor lo stesso premio attenda.</l>
<l>Locato ho bassamente il mio desio,</l>
<l>S'è ver, ch'ei con ragione à questo intenda.</l>
<l>E se ben premio io senza pare il tegno,</l>
<l>E poco à me, s'Ulisse è di lui degno.</l>
</lg>
<lg type="ottava">
<l>Che gloria haver bramato esser mi puote</l>
<l>Quel dono à me, se bene immenso parmi,</l>
<l>C'ha bramato un, che sol con finte note</l>
<l>Contende, ov'io soglio pugnar con l'armi?</l>
<l>Ma bene il premio, ch'ei desia, riscuote,</l>
<l>Anchor ch'io vinca, e di quel ferro m'armi;</l>
<l>Si vanterà, ch'ei sol nel campo Greco</l>
<l>Nel premio, e nel valor concorse meco.</l>
</lg>
<lg type="ottava">
<l>Quando à voi fosse dubbio il mio valore,</l>
<l>Se quel, che voi co' proprij occhi vedeste,</l>
<l>Posto haveste in oblio, per lo splendore</l>
<l>Del sangue mio quell'arme à dar m'havreste:</l>
<l>Quel Telamon di cosi invitto core</l>
<l>Mi diè già l'alma, e la terrena veste,</l>
<l>Co'l cui favor già Troia Alcide prese,</l>
<l>E con la nave Argiva in Colco scese.</l>
</lg>
<lg type="ottava">
<l>Di quel fier Telamone io sono herede,</l>
<l>Da cui fu vinto già Laomedonte.</l>
<l>Ei d'Eaco uscì, che giudice risiede</l>
<l>Nel formidabil regno d'Acheronte.</l>
<l>Eaco dal Re, c'ha in ciel la maggior sede,</l>
<l>Trasse il sembiante de l'humana fronte:</l>
<l>Et io (se 'l Re de l'universa mole</l>
<l>Non mente) hor son da lui la terza prole.</l>
</lg>
<lg type="ottava">
<l>Non vò però, che 'l mio splendor natio</l>
<l>Alcuna in questo affar mi dia ragione,</l>
<l>Se quei non scende dal medesmo Dio,</l>
<l>Che prima di quell'arme andò padrone.</l>
<l>Nacque del sangue Achille, onde nacqui io,</l>
<l>Ei di Peleo, et io di Telamone.</l>
<l>E quel forte Peleo, che 'l diede al mondo,</l>
<l>Fu del grand'avo mio figliuol secondo.</l>
</lg>
<lg type="ottava">
<l>S'à Telamon Peleo nacque germano</l>
<l>Del figlio del Rettore alto, e divino;</l>
<l>Se l'arme vi chied'io, che fe Vulcano,</l>
<l>L'heredità desio del mio cugino.</l>
<l>Ma se 'l sangue Sisifio empio, e profano</l>
<l>Scorse Ulisse al mortale aspro camino:</l>
<l>E bene à furti, et à gl' inganni il mostra,</l>
<l>Che s' hà à mischiar con la progenie nostra:</l>
</lg>
<lg type="ottava">
<l>À me dunque quell'arme han da negarsi,</l>
<l>E s' hanno al mio aversario à dar più tosto,</l>
<l>Perch' io fra l'arme Achee prima comparsi,</l>
<l>Per obedire à voi pronto, e disposto ?</l>
<l>Vi par forse, c'hor primo habbia ad armarsi</l>
<l>Ei, che per non s'armar si stè nascosto?</l>
<l>Lui dunque di quel don farete degno,</l>
<l>Che per non seguir voi mentì l'ingegno?</l>
</lg>
<lg type="ottava">
<l>Ben mi sovien ch'al cominciar la guerra</l>
<l>Ei per la gran viltà stolto si finse,</l>
<l>E di sal seminò l'arata terra,</l>
<l>Ma Palamede al fin d'astutia il vinse.</l>
<l>E cosi contra la Troiana terra</l>
<l>Con gli altri Achei malvolontier si spinse.</l>
<l>Hor faccian prima lui quell'arme adorno,</l>
<l>Ch'ultimo, quando è d'huopo, ha l'arme intorno.</l>
</lg>
<lg type="ottava">
<l>Et io, che primo ogn'hor corro al romore,</l>
<l>À farmi obbietto al martial flagello,</l>
<l>Fia ben, che con mio biasmo, e dishonore</l>
<l>Senza l'arme mi stia del mio fratello.</l>
<l>Deh fosse stato vero il suo furore,</l>
<l>Si che fosse restato al patrio hostello:</l>
<l>Ó fossi stato almen da noi creduto,</l>
<l>Si ch'ei non fosse in Frigia mai venuto.</l>
</lg>
<lg type="ottava">
<l>Che l' infelice di Peante figlio</l>
<l>Ferito in Lenno non saria restato,</l>
<l>Sol, senza cura, e con mortal periglio,</l>
<l>Come parve ad Ulisse empio, et ingrato.</l>
<l>Hor have Filottete in Lenno essiglio</l>
<l>Da chi dovea ver lui mostrarsi grato.</l>
<l>Che d'Hercole ei portò gli strali, e l'arco,</l>
<l>Che denno à Troia far l'ultimo incarco.</l>
</lg>
<lg type="ottava">
<l>Ben vi sovien, che 'l fato à noi predisse,</l>
<l>Che Troia non havria l'ultime offese,</l>
<l>Se contra lei quell'arco non ferisse,</l>
<l>C'Hercol fe vincitor di tante imprese.</l>
<l>Hor Filottete al ragionar d' Ulisse,</l>
<l>Che l'arco Herculeo havea, pronto si rese.</l>
<l>Poi fe, che si lasciò ferito, e solo</l>
<l>Non senza universal disnore, e duolo.</l>
</lg>
<lg type="ottava">
<l>Il misero hor ne' boschi, e ne lo speco</l>
<l>Mena la vita sua dolente, e trista,</l>
<l>E move i sassi à pieta, e duolsi seco</l>
<l>D'haver la fronte mai d'Ulisse vista.</l>
<l>Ch'ove aiutar vorrebbe al campo Greco,</l>
<l>L'esca al digiuno suo cacciando acquista.</l>
<l>Ch'ove aventar lo stral vorria ver Troia,</l>
<l>Fà, che 'l bruto, e l'augello in caccia muoia.</l>
</lg>
<lg type="ottava">
<l>Cosi deserto entro à un paese esterno</l>
<l>Prega al crudele Ulisse ogni gran danno.</l>
<l>Prega, ch'estinguer voglia il Re superno</l>
<l>L'autor de la calunnia, e de l'inganno.</l>
<l>Pur non ha dato anchor l'alma à l' inferno,</l>
<l>Si mantien vivo anchor nel carnal panno.</l>
<l>Che se in campo seguia l'Itaco Duce,</l>
<l>Fea perdere ancho à lui l'aura, e la luce.</l>
</lg>
<lg type="ottava">
<l>Si come fece al miser Palamede,</l>
<l>Ben per lui, se restava in quel deserto.</l>
<l>Felice lui, s'havea piagato il piede,</l>
<l>Che godrebbe hoggi anch'egli il giorno aperto.</l>
<l>Il falso Ulisse à lui calunnia diede,</l>
<l>(Per havere il suo inganno à voi scoperto)</l>
<l>Ch'avisava il re Priamo, e vi fea torto,</l>
<l>E 'l fe da traditor rimaner morto.</l>
</lg>
<lg type="ottava">
<l>Creder vi fe, che l'innocente havesse</l>
<l>Havuto da nemici un gran thesoro,</l>
<l>À fin che 'l Re Troian da lui sapesse</l>
<l>Tutto l'andar del Greco concistoro.</l>
<l>E perche facilmente si credesse,</l>
<l>Fe ne le tende sue scoprir molt'oro.</l>
<l>Ve 'l fece ascosamente por sotterra,</l>
<l>Mentre fea l'innocente à Troia guerra.</l>
</lg>
<lg type="ottava">
<l>Sapete pur, che voi vi ristringeste,</l>
<l>Quando Ulisse affermò questo per vero.</l>
<l>Ne con tutto il suo dir creder poteste</l>
<l>In si gentil guerrier si rio pensiero.</l>
<l>Ma persuasi al fin cercar faceste</l>
<l>Nel padiglion del miser cavaliero.</l>
<l>Là dove si trovò quell'or riposto,</l>
<l>Ch'Ulisse poco pria v'havea nascosto.</l>
</lg>
<lg type="ottava">
<l>E cosi un' huom leal, saggio, e innocente</l>
<l>Passò con questo biasmo à l'altra vita</l>
<l>Per la calunnia iniqua, e fraudolente,</l>
<l>Che quel, c'hor chiede l'arme, havea mentita.</l>
<l>Ch'anchor saria de la corporea gente,</l>
<l>Anchor darebbe al nostro campo aita.</l>
<l>E quando pur perduto havesse il giorno,</l>
<l>Perduto non l'havria con tanto scorno.</l>
</lg>
<lg type="ottava">
<l>Hor questo è quel grand'util, che s'attende</l>
<l>Da quel, che di Laerte si fa figlio.</l>
<l>Che de' miglior guerrier privi ne rende,</l>
<l>Chi co'l farlo morir, chi con l'essiglio.</l>
<l>Vedete voi medesmi, ov'egli impende</l>
<l>La sua si rara astutia, e 'l suo consiglio;</l>
<l>In farvi danno, in far banditi, ò morti</l>
<l>I cavalier fra noi più fidi, e forti.</l>
</lg>
<lg type="ottava">
<l>E se qualche guerrier pugnando vede</l>
<l>Stare in periglio de la sua persona,</l>
<l>Se bene Ulisse in suo soccorso chiede,</l>
<l>Fugge il prudente Ulisse, e l'abbandona.</l>
<l>Diomede, e Nestor ben potrà far fede,</l>
<l>Se in questo la mia lingua il ver ragiona.</l>
<l>Dica l'amico suo, s' io son bugiardo,</l>
<l>Che l'appellò, con suo dolor, codardo.</l>
</lg>
<lg type="ottava">
<l>Vede un giorno ferito il buon Nestorre</l>
<l>Il suo destrier dal rubator d'Helena,</l>
<l>Hor mentre del furor teme d' Ettorre,</l>
<l>E per la troppa età stà in piedi à pena,</l>
<l>Chiama Ulisse in aiuto, à lui ricorre,</l>
<l>Che salvi al corpo suo la debil lena.</l>
<l>Ma il valoroso Ulisse per suo scampo,</l>
<l>Abbandonò Nestor, le squadre, e 'l campo.</l>
</lg>
<lg type="ottava">
<l>Sà ben, s'è ver quel, che Nestor difese,</l>
<l>E che disse di questo à Ulisse oltraggio.</l>
<l>Questi sono i trofei, queste l'imprese</l>
<l>Di questo si prudente Itaco, e saggio;</l>
<l>Ch' oltre, che per le vie, c'havete intese,</l>
<l>Ne toglie ogn' huom di spirto, e di coraggio:</l>
<l>Un' huom di tanto senno oppresso scorge,</l>
<l>E gli può dare aiuto, e non gliel porge.</l>
</lg>
<lg type="ottava">
<l>Ma il Ciel, per farlo del suo errore accorto,</l>
<l>Fè dal periglio istesso opprimer lui.</l>
<l>Et ecco, s'altri non l'aiuta, è morto</l>
<l>Ulisse, ch'aiutar non volle altrui.</l>
<l>Dunque s'un lascia lui, non gli fa torto,</l>
<l>Poi ch'egli à se diè legge, essempio à nui.</l>
<l>Ferito, e timoroso alza lo strido,</l>
<l>E chiama ogni compagno à lui più fido.</l>
</lg>
<lg type="ottava">
<l>V'accorro, e 'l veggo impallidito, e bianco</l>
<l>Tutto tremar de la propinqua morte.</l>
<l>Io pongo à rischio me, per far lui franco,</l>
<l>E m'oppongo à la barbara cohorte.</l>
<l>E con lo scudo, c'ho nel braccio manco,</l>
<l>Tengo uno scontro impetuoso, e forte.</l>
<l>Tanto, che co'l valor di questa palma</l>
<l>Al timid'huom salvai la timid'alma.</l>
</lg>
<lg type="ottava">
<l>Se non conosci anchor misero, e cieco</l>
<l>Quanto dal valor mio tu sei discosto;</l>
<l>Torna di novo à quel periglio meco,</l>
<l>Nel medesimo modo, ch' io t' ho posto.</l>
<l>E mentre è tutto in rotta il campo Greco,</l>
<l>Sotto lo scudo mio statti nascosto.</l>
<l>E quivi di valor meco contendi,</l>
<l>Quivi dì le ragion, c'hor dire intendi.</l>
</lg>
<lg type="ottava">
<l>Dapoi, che da la schiera armata, e folta</l>
<l>Salvai colui, che qui vuol starmi al pari,</l>
<l>À cui le piaghe havean la forza tolta</l>
<l>Da poter contrastar co' suoi contrari;</l>
<l>Con la gamba fuggir libera, e sciolta</l>
<l>Lo scorsi in un balen dentro à ripari.</l>
<l>Dove con riso ogn'un concorse à dire,</l>
<l>Ch'era infermo à pugnar, non à fuggire.</l>
</lg>
<lg type="ottava">
<l>Ecco nel campo un giorno il forte Hettorre,</l>
<l>Ch'ogn'un del campo Acheo dona à la morte;</l>
<l>Ne solo à Ulisse il giel per l'ossa corre,</l>
<l>Ma trema ogni guerrier fra noi più forte:</l>
<l>Io (come il mondo sà) mi vado à opporre,</l>
<l>E chiuggo in tutto al suo desir le porte.</l>
<l>E mentre ei crede haver vinta la guerra,</l>
<l>Gli avento un grosso marmo, e 'l getto in terra.</l>
</lg>
<lg type="ottava">
<l>Hettor nel campo un'altra volta venne,</l>
<l>Sfidando à singular battaglia ogn'uno.</l>
<l>Dove la prece vostra il voto ottenne,</l>
<l>Che me, via più d'ogn'un, stimò opportuno.</l>
<l>E questo pugno il suo scontro sostenne,</l>
<l>Fin che divenne l'aere oscuro, e bruno.</l>
<l>Ho con Hettor da solo à sol conteso,</l>
<l>Senza restar però vinto, ne preso,</l>
</lg>
<lg type="ottava">
<l>Venir superbi ecco i Troiani un giorno,</l>
<l>E seco han Giove, Apollo, il ferro, e 'l foco.</l>
<l>Dov'era allhor co'l suo parlare adorno</l>
<l>Ulisse fuor del bellicoso gioco?</l>
<l>La speme io del comun salvai ritorno,</l>
<l>Difesi queste navi, e questo loco.</l>
<l>Opposi al ferro, e al foco il corpo, e l'alma,</l>
<l>E mille ne salvai con questa palma.</l>
</lg>
<lg type="ottava">
<l>Si che benigni Heroi, prestanti, e degni</l>
<l>Fate, che in ricompensa habbia quell'armi.</l>
<l>E s'io vi diè tant'oro, e tanti legni,</l>
<l>Datemi tanto acciar, ch' io possa armarmi.</l>
<l>Per conquistare à voi gli esterni regni,</l>
<l>Per poter meglio in favor vostro oprarmi,</l>
<l>Le chieggo, e per poter via più sicuro</l>
<l>Farvi à queste galee riparo, e muro.</l>
</lg>
<lg type="ottava">
<l>E s'à me stesse ben di dirne il vero,</l>
<l>S'io m'armo di quel ferro, e di quell'oro,</l>
<l>Trarran l'arme più honor dal cavaliero,</l>
<l>Che 'l cavalier non è per trar da loro.</l>
<l>Quell'elmo chiede Aiace, e quel cimiero,</l>
<l>Che di palma ogni dì l'orni, e d'alloro.</l>
<l>Può far senz'elmo Aiace, e senza scudo,</l>
<l>C' ha il core armato, anchor che fosse ignudo.</l>
</lg>
<lg type="ottava">
<l>Hor comparisca Ulisse, e si dia vanto,</l>
<l>Ch'egli ha il fratel d' Hettorre Heleno preso,</l>
<l>Et involato il simulacro santo</l>
<l>Di Pallade, e Dolone ucciso, e Rheso.</l>
<l>Vi par, ch'al paragon possan di quanto</l>
<l>Fin hor del mio valore havete inteso,</l>
<l>Star le meschine sue prove, che furo</l>
<l>Fatte mentre egli il ciel vide più scuro.</l>
</lg>
<lg type="ottava">
<l>Ne s'arrischiò giamai, che non volesse</l>
<l>Sotto lo scudo altrui star me' coperto.</l>
<l>Sempre d'andar con Diomede elesse,</l>
<l>Tal ch'ogni fatto suo può dirsi incerto.</l>
<l>Hor quando al tribunal vostro paresse</l>
<l>Di donar l'arme à cosi debil merto,</l>
<l>Partitele per mezzo, e Diomede</l>
<l>Ne la parte miglior succeda herede.</l>
</lg>
<lg type="ottava">
<l>Perche vuol di quell'arme esser tiranno,</l>
<l>Se l'opre sue senz'arme à fin conduce?</l>
<l>Se in vece de la spada usa l'inganno ?</l>
<l>Se col le frode altrui toglie la luce?</l>
<l>Non vede ei, che le gemme, che le fanno</l>
<l>Risplender tanto, e l'or, che vi riluce,</l>
<l>Paleseran, che Ulisse ivi si chiude,</l>
<l>Ne potrà usar le frodi infami, e crude ?</l>
</lg>
<lg type="ottava">
<l>Potrà quell'elmo grave adamantino,</l>
<l>Che si temprò nel regno atro, e profondo,</l>
<l>Portare Ulisse mai, che 'l mio cugino</l>
<l>Portò, che 'l più fort' huomo era del mondo ?</l>
<l>Potrà il suo braccio debole, e meschino</l>
<l>Un frassimo arrestar di tanto pondo ?</l>
<l>L'hasta arrestar, che in mille imprese, e mille</l>
<l>Fe gir di tante palme altero Achille?</l>
</lg>
<lg type="ottava">
<l>Deh, perche vuoi gravare il braccio manco</l>
<l>D'un cosi greve, e smisurato scudo?</l>
<l>Che ti farà si debole, e si stanco,</l>
<l>Che saria me' per te d'essere ignudo.</l>
<l>Potresti almen fuggir sicuro, e franco</l>
<l>Nel fatto d'arme periglioso, e crudo.</l>
<l>Sai pur, che se lo stuol Frigio ne preme,</l>
<l>Tu fondi nel fuggir tutta la speme.</l>
</lg>
<lg type="ottava">
<l>E se per sorte lui rendete armato</l>
<l>De l'arme, che temprò l'inferno, e Pluto;</l>
<l>Gli fate un don, perche ne sia spogliato,</l>
<l>E non, perche ne sia via più temuto.</l>
<l>Ma s'andrà di quell'arme Aiace ornato,</l>
<l>Come à l'insegne sue fia conosciuto,</l>
<l>Havran per quel, che n'han più volte visto,</l>
<l>Altro à pensar, ch'à far de l'arme acquisto.</l>
</lg>
<lg type="ottava">
<l>E poi lo scudo tuo, l'elmo, e 'l cimiero</l>
<l>Sì raro è al martial furor condotto,</l>
<l>Che, come puoi vedere, è tutto intero,</l>
<l>Ne luogo v'ha, che sia percosso, ò rotto.</l>
<l>Ma il mio, che in ogni scontro acerbo, e fero</l>
<l>Cerca salvar colui, ch'asconde sotto,</l>
<l>Da mille piaghe aperto esser si vede,</l>
<l>E novo successore agogna, e chiede.</l>
</lg>
<lg type="ottava">
<l>Ma dir tante parole indegno parme,</l>
<l>Dove l'opra può far, che 'l ver risplenda.</l>
<l>Mandinsi in mezzo à gl'inimici l'arme,</l>
<l>E quivi si disputi, e si contenda.</l>
<l>Di senno, e di valor, quivi ogn'un s'arme,</l>
<l>Contra ogn'un, che le vuol l'acquisti, e prenda.</l>
<l>E quel, che le riporta ove hora sono,</l>
<l>Come huom di più valor, l'ottenga in dono.</l>
</lg>
<lg type="ottava">
<l>Aiace al suo parlar fin dato havea,</l>
<l>E s'era al mormorio del vulgo scorto,</l>
<l>Che 'l Greco tribunal dar non potea</l>
<l>Se non al cavalier d'Ithaca, torto.</l>
<l>E però d'ascoltarlo ogn'uno ardea,</l>
<l>Che sapean quanto era facondo, e accorto.</l>
<l>Hor come si mostrò, tutto il consiglio</l>
<l>Tese intento ver lui l'orecchie, e 'l ciglio.</l>
</lg>
<lg type="ottava">
<l>Poi che tenuti alquanto i lumi intenti</l>
<l>Hebbe con gravità chinati à terra,</l>
<l>Gli alzò benigni, à quei Duci prudenti,</l>
<l>Che davan legge à la Pelasga guerra.</l>
<l>Poi con soave suon, con grati accenti,</l>
<l>Con gran modestia il suo pensier disserra.</l>
<l>E mentre usa artificio in ogni parte,</l>
<l>Tien con grande artificio ascosa l'arte.</l>
</lg>
<lg type="ottava">
<l>Prudenti Heroi, s'al mio desire, e al vostro</l>
<l>Pietoso corrisposto havesse il fato,</l>
<l>Dubbio hoggi non saria nel campo nostro,</l>
<l>Chi di quell'arme andar dovesse armato.</l>
<l>Ch'anchor godresti Achille il carnal chiostro,</l>
<l>E tu de le tue insegne andresti ornato:</l>
<l>Godresti tu de gli ornamenti tuoi,</l>
<l>De la presenza tua godremo noi.</l>
</lg>
<lg type="ottava">
<l>Hor poi che piacque al fato eterno, e santo</l>
<l>Di por lo spirto tuo fra gli altri Divi</l>
<l>Per far restare in sempiterno pianto</l>
<l>Questi tanto di te devoti Argivi.</l>
<l>D'un bianco vel fe in questo à gli occhi un manto,</l>
<l>Quasi stillasser lagrimosi rivi;</l>
<l>Et asciugati ben gli occhi, e le gote,</l>
<l>Queste co'l primo dir congiunse note.</l>
</lg>
<lg type="ottava">
<l>À chi darete voi l'arme d'Achille,</l>
<l>Che più nel ver le merti di colui,</l>
<l>Che sol nel campo Acheo fra mille, e mille</l>
<l>Seppe Achille trovar per darlo à vui?</l>
<l>Che s'ei concesse à le vostre pupille,</l>
<l>Che contra il Re Troian vedesser lui,</l>
<l>Soverchio guiderdon però non parme,</l>
<l>S'ei, che tant'huom vi diede, ottien quell'arme.</l>
</lg>
<lg type="ottava">
<l>Ne mi par che giovar debbia ad Aiace,</l>
<l>S'egli ha l'ingegno, e'l dir men pronto, e vivo.</l>
<l>Ne dee nocere à me, se più vivace</l>
<l>Mi fe di spirto il Re superno, e divo.</l>
<l>Non noccia à me quel don, che mi compiace</l>
<l>Il ciel, se giova tanto al campo Argivo.</l>
<l>E s' ingegno, ò facundia in me si trova,</l>
<l>Manchi d'invidia à me, poi ch'a voi giova.</l>
</lg>
<lg type="ottava">
<l>Non debbe alcun mai ricusar quel bene,</l>
<l>Che gli ha di qualche don gli spirti impressi:</l>
<l>Però che gli avi illustri, e ciò, che viene</l>
<l>D'altrui, non paion proprij di noi stessi.</l>
<l>Ma poi, ch'Aiace à voi prova, e sostiene,</l>
<l>Che per gli avi dal cielo à lui concessi</l>
<l>Merta quell'arme haver; mostrarvi intendo,</l>
<l>Che tanti gradi anch' ei da Giove scendo.</l>
</lg>
<lg type="ottava">
<l>Come ogn'un sà, Laerte è 'l padre mio,</l>
<l>Laerte fu del forte Arcesio figlio.</l>
<l>Arcesio prole fu del maggior Dio,</l>
<l>Ne alcun di questi hebbe dal padre essiglio.</l>
<l>E per la madre anchor sappiate, ch' io</l>
<l>Scendo dal Re de l' immortal consiglio.</l>
<l>Autolico à mia madre il carnal velo</l>
<l>Formò, che figlio al nuntio fu del cielo.</l>
</lg>
<lg type="ottava">
<l>Ma non mi vaglia già, se ben mia madre,</l>
<l>Da maggior nobiltà trasse il parente;</l>
<l>Ne men l'arme mi dia, l'esser mio padre</l>
<l>Del sangue del fratel stato innocente;</l>
<l>Vagliami il ben, ch'à le Spartane squadre</l>
<l>Fei co'l valor del corpo, e de la mente.</l>
<l>Quel, che fe più per lo Spartano impero,</l>
<l>Fate di quelle insegne andare altero.</l>
</lg>
<lg type="ottava">
<l>Se l'arme s' han da dare al proprio herede,</l>
<l>À quel, ch'al forte Achille è più congiunto;</l>
<l>La parte mia già si ritira, e cede,</l>
<l>Che molti gradi io son da lui disgiunto:</l>
<l>Ma stolto Aiace è ben, se d'esser crede</l>
<l>Il successor più prossimo al defunto;</l>
<l>Perche se ben d'Achille egli è cugino,</l>
<l>Pirro, che gli è figliuol, gli è più vicino.</l>
</lg>
<lg type="ottava">
<l>Succeda Pirro, e 'l suo padre Peleo,</l>
<l>Se s'ha quel pregio à dar per questa via.</l>
<l>Facciasi pur solcare il mare Egeo,</l>
<l>E si mandin quell'arme à Sciro, ò à Phthia.</l>
<l>E Teucro anchor lo stesso al campo Acheo,</l>
<l>Che d'Achille è cugin, chieder potria;</l>
<l>No'l fa però, che sà, che 'l più pregiato</l>
<l>Le de ottener da l'Attico Senato.</l>
</lg>
<lg type="ottava">
<l>Hor poi che piace à la Pelasga corte</l>
<l>Di dar quell'opra illustre di Vulcano</l>
<l>À quel di noi, che più prudente, e forte</l>
<l>Ha fatto maggior danno al Re Troiano:</l>
<l>Dal giorno, ch'io lasciai le patrie porte,</l>
<l>Dirò l'opre, ch' io fei di mano in mano,</l>
<l>Se le parole havrò però si pronte,</l>
<l>Che possan far, che tutte io le racconte.</l>
</lg>
<lg type="ottava">
<l>Poi che la madre Theti hebbe previsto,</l>
<l>Ch'à Troia il suo figliuol dovea morire,</l>
<l>Perche com' huom da noi non fosse visto</l>
<l>À guisa di donzella il fe vestire.</l>
<l>E per fuggir quel fato acerbo, e tristo,</l>
<l>Appresso il Re di Sciro il fe nutrire:</l>
<l>Et ingannò con l'habito fallace</l>
<l>Ogni Argivo guerrier, fra gli altri Aiace.</l>
</lg>
<lg type="ottava">
<l>Ma perche il Re Troian l'ultimo danno</l>
<l>Non potea haver senza il valor d'Achille,</l>
<l>Anch' io mentendo la persona, e 'l panno,</l>
<l>Cercai per le cittadi, e per le ville.</l>
<l>Scopersi al fin l'inganno con l'inganno,</l>
<l>Poi che feci à le sue veder pupille</l>
<l>Fra l'altra merce muliebre, e vile</l>
<l>L'arme, che 'l cor potean mover virile.</l>
</lg>
<lg type="ottava">
<l>In forma di mercante errando andai</l>
<l>Con veli, et altre merci da donzelle:</l>
<l>È ver, ch'anchor de l'arme io vi mischiai,</l>
<l>Lame di varie forme, e tutte belle.</l>
<l>In Sciro al fine Achille io ritrovai,</l>
<l>Ma non con le sue debite gonnelle.</l>
<l>À le figlie del Re fea compagnia,</l>
<l>Che volean mercantar la merce mia.</l>
</lg>
<lg type="ottava">
<l>Preser le figlie allhor di Licomede</l>
<l>La conocchia, il dital, la cuffia, e 'l velo.</l>
<l>Ma come gli occhi à l'arme Achille diede,</l>
<l>Prese una man lo scudo, e l'altra il telo.</l>
<l>Perche non vai (gli dissi) ù ti richiede</l>
<l>Il gran favor, che t' ha promesso il cielo?</l>
<l>Non sai, che la viltà di queste spoglie,</l>
<l>Mille, con biasmo tuo, trofei ti toglie?</l>
</lg>
<lg type="ottava">
<l>Per la via de la gloria, e de l'honore</l>
<l>D'unirsi al campo Acheo gli accesi l'alma,</l>
<l>Tanto ch'io fui cagion, che 'l suo valore</l>
<l>Fè morta à tanti Heroi la carnal salma.</l>
<l>Hor se ricchi vi fei del suo favore,</l>
<l>Da me riconoscete ogni sua palma.</l>
<l>Io vinsi Telefon con la sua mano,</l>
<l>Quando un colpo il ferì, l'altro il fe sano.</l>
</lg>
<lg type="ottava">
<l>Se Thebe, Chrise, e Lesbo ei pose in terra;</l>
<l>Se la città Lirnesia fu distrutta;</l>
<l>Se à Cilla, à Siro, à Tenedo fe guerra;</l>
<l>Dite pur, che d' Ulisse opra fu tutta.</l>
<l>Io vi diè quel, che Hettor fe andar sotterra,</l>
<l>C' ha tanta gente Argiva al fin condutta.</l>
<l>Se 'l coraggioso Hettor senz'alma giace,</l>
<l>Ne son stat' io cagione, e non Aiace.</l>
</lg>
<lg type="ottava">
<l>Quell'arme, ond'io trovai quel cavaliero,</l>
<l>Che vincer fevvi, à darmi io vi conforto.</l>
<l>E s'io sol per giovare al vostro impero,</l>
<l>Glie le diè per condurlo al Frigio porto;</l>
<l>Se ne 'l fei gir, mentre che visse, altero;</l>
<l>Rendetemele almeno hor che gliè morto.</l>
<l>S'io vi diè l'arme, e lui; ben giusto parme</l>
<l>Che s' ho perduto lui, non perda l'arme.</l>
</lg>
<lg type="ottava">
<l>Poi che il dolor d'un sol, che la consorte</l>
<l>Havea perduta, ogni cor Greco prese,</l>
<l>E contra il Re de la Troiana corte</l>
<l>Ad armar mille navi i Greci accese,</l>
<l>Sapete ben, che l'Attica cohorte</l>
<l>Nel gran porto d'Aulide un tempo attese.</l>
<l>Però che 'l vento, à noi crudo aversario</l>
<l>Tutto quel tempo ò fu nullo, ò contrario.</l>
</lg>
<lg type="ottava">
<l>Risponde il fato. Se la vostra mente</l>
<l>È di veder la region Troiana,</l>
<l>La figlia d'Agamennone innocente</l>
<l>À l'altar de la Dea si dia Silvana.</l>
<l>L'imperator Miceno non consente</l>
<l>Di dar la figlia al foco di Diana;</l>
<l>S' adira contra il fato, e contra il cielo,</l>
<l>Ne 'l suo sangue à la Dea vuol dar di Delo.</l>
</lg>
<lg type="ottava">
<l>Per provedere al comun danno io fui,</l>
<l>Ch'al gran padre di lei fui sempre appresso,</l>
<l>E fei, che per gradire à tutti vui,</l>
<l>Del proprio sangue suo privò se stesso.</l>
<l>Difficil causa ottenni allhor da lui:</l>
<l>Fede di questo à me faccia solo esso:</l>
<l>Che se ben come Re darla dovea,</l>
<l>Il padre era nel Re, cui più premea.</l>
</lg>
<lg type="ottava">
<l>Gli mostro il grande honor, che gli havea fatto</l>
<l>Tutta la Grecia à farlo imperadore:</l>
<l>De la cognata sua l'ingiusto ratto,</l>
<l>Perpetuo del suo sangue onta, e disnore;</l>
<l>E come egli è obligato al suo riscatto:</l>
<l>E poi che tante navi have in favore,</l>
<l>L'honor compensi, e vendichi l'oltraggio</l>
<l>Facendo al ciel del proprio sangue homaggio.</l>
</lg>
<lg type="ottava">
<l>Poi fui mandato à ritrovar la madre,</l>
<l>Là dove i preghi usar non mi convenne</l>
<l>Che non havria ceduto, come il padre,</l>
<l>Basta, che l'arte mia da lei l'ottenne,</l>
<l>E fu cagion, che le Spartane squadre</l>
<l>Contra il muro Troian drizzar l'antenne.</l>
<l>Che s'Aiace vi gia per quel, c'ho scorto,</l>
<l>Staremmo tutt' anchor nel Greco porto.</l>
</lg>
<lg type="ottava">
<l>Ambasciador con dignità comparsi</l>
<l>Innanzi al Re Troian dentro al suo muro,</l>
<l>C'havea per tutto i suoi soldati sparsi,</l>
<l>Per terror mio, per stare ei più sicuro.</l>
<l>Dove co'l modo à pien, che debbe usarsi,</l>
<l>Da me le Greche voglie esposte furo.</l>
<l>Parlai con quello ardir, con quel rispetto,</l>
<l>Che chiedea la mia causa, e 'l suo cospetto.</l>
</lg>
<lg type="ottava">
<l>Esclamai contra Paride, e di tanto</l>
<l>Castigo il fei parer degno, e di pena:</l>
<l>Poi fatto verso il Re dolce altrettanto</l>
<l>Ridomandai con tai ragioni Helena,</l>
<l>Che 'l Re con Antenor, che gli era à canto</l>
<l>Indussi à darla al regno di Micena.</l>
<l>Ma il pastor Frigio, e chi con lui la tolse,</l>
<l>S'oppose al padre, e comportar no'l volse.</l>
</lg>
<lg type="ottava">
<l>E tu sai Menelao, ch'eri allhor meco,</l>
<l>Che Pari, e tutti quei, c'havea d' intorno,</l>
<l>Mentre del furto suo ragionai seco,</l>
<l>Alzar quasi la man per farne scorno.</l>
<l>Hor tu puoi far qui fede al campo Greco,</l>
<l>Se corremmo periglio ambi quel giorno.</l>
<l>E 'l suo valor co'l mio costui misura,</l>
<l>Che non vide mai Troia entro à le mura.</l>
</lg>
<lg type="ottava">
<l>Lungo sarà, s' io vò' tutte l'imprese</l>
<l>Contar, ch'io feci in cosi lunga guerra.</l>
<l>Si sà, che fatte le prime contese,</l>
<l>Quando ne' primi dì smontammo in terra</l>
<l>Si mise il Re Troian su le difese,</l>
<l>Ne fece uscire i suoi mai de la terra,</l>
<l>Se non talhor di notte ascosamente,</l>
<l>Se introdur volle ò vittovaglia, ò gente.</l>
</lg>
<lg type="ottava">
<l>Hor mentre stette l'uno, e l'altro regno</l>
<l>Senza venire al Marte aperto, e crudo;</l>
<l>Tu, che invece de l'alte, e de l' ingegno</l>
<l>Sai sol la spada usar, l'hasta, e lo scudo,</l>
<l>Qual' atto festi generoso, e degno</l>
<l>Stando de l'arme il più del tempo ignudo?</l>
<l>Che se dimandi à me di quel, ch' io feci</l>
<l>Giovai per mille, e mille mezzi à Greci.</l>
</lg>
<lg type="ottava">
<l>Mille pratiche occulte ogni hora io tenni</l>
<l>D'haver qualche castello, ò qualche porta,</l>
<l>Al fin fra tante d'una à fin ne venni,</l>
<l>Che la distruttion di Troia importa.</l>
<l>Di vittovaglie il campo ogni hor mantenni,</l>
<l>L'ordine io diedi, io lor feci la scorta.</l>
<l>Fei far più forti, e feci il porto franco,</l>
<l>E diei forma a' ripari, al fosso, e al fianco.</l>
</lg>
<lg type="ottava">
<l>À molti cavalier diedi conforto,</l>
<l>Che stanchi homai da cosi lungo tedio,</l>
<l>Volean pur ritornarsi al patrio porto</l>
<l>Senza attendere il fin di tanto assedio,</l>
<l>Ma con speranze certe, e modo accorto</l>
<l>Per fargli rimaner trovai rimedio.</l>
<l>Mostrai d'armarsi il modo, e in più d'un lato</l>
<l>Dal campo, quando occorse, io fui mandato.</l>
</lg>
<lg type="ottava">
<l>Il nostro Re per obedire à Giove</l>
<l>Da un sogno vano impaurito, e cieco</l>
<l>Persuade à l'essercito, e si move</l>
<l>Per voler ritornarsi al lito Greco.</l>
<l>Il farne Giove autor ciascun commove</l>
<l>À lasciar tanto assedio, e fuggir seco.</l>
<l>Deh no 'l comporti Aiace, ogn'un richiame,</l>
<l>E mostri, che tal fuga è in tutto infame.</l>
</lg>
<lg type="ottava">
<l>Perche i Greci guerrieri ei non ritiene</l>
<l>Con l'arme i più plebei , gli altri co'l grido?</l>
<l>Perche non mostra lor, che non è bene</l>
<l>Dar fede à un sogno obbrobrioso, e infido?</l>
<l>Che non ricorda lor, ch'Argo, et Athene</l>
<l>Tornando senza Helena al patrio lido,</l>
<l>Gli havrà per insensati, e per codardi,</l>
<l>Se senza frutto alcun tornan si tardi,</l>
</lg>
<lg type="ottava">
<l>Non erano però si grandi imprese</l>
<l>Ad un, che 'l suo valor fa tanto egregio.</l>
<l>Ma che dirò, ch'anch'ei la fuga prese</l>
<l>Sotto il pretesto van del sogno regio?</l>
<l>Forse, ch'allhora il Re provare intese,</l>
<l>Chi l'animo havea vile, e chi di pregio.</l>
<l>Se à sorte ne provò, ben vide aperto,</l>
<l>Chi fosse di noi due di maggior merto.</l>
</lg>
<lg type="ottava">
<l>Ben vide te fuggire, e 'l vidi anch' io,</l>
<l>E per l'honor comun n' hebbi vergogna.</l>
<l>Può stare io dissi allhor dentro al cor mio,</l>
<l>Ch'ei cosi facil creda ad un, che sogna ?</l>
<l>Ben vide me, ch'ogni altro, che fuggio,</l>
<l>Biasmai con ogni sorte di rampogna.</l>
<l>E mentre, che 'l mio dir molti ritenne,</l>
<l>Tu festi alzar con tuo disnor l'antenne.</l>
</lg>
<lg type="ottava">
<l>Deh, perche al vostro honor tal fate torto</l>
<l>(Io replicai) dopo si lungo affanno ?</l>
<l>Che cosa riportate al patrio porto,</l>
<l>Se non eterna infamia il decim' anno ?</l>
<l>State, che Troia è presa, il tempo è corto,</l>
<l>Che dee dal fato haver l'ultimo danno.</l>
<l>Mi fe il dolor facondo, e fei, che 'l figlio</l>
<l>D'Atreo vi fe chiamar tutti al consiglio.</l>
</lg>
<lg type="ottava">
<l>Ma non per questo Aiace hebbe ardimento</l>
<l>D'aprir le labra, e 'l lor biasmar ritorno.</l>
<l>E pur Thersite non hebbe spavento</l>
<l>Biasmare il Re con ogni infamia, e scorno.</l>
<l>Come ogn'un per udir star veggo intento,</l>
<l>Mi levo, e tanto fo lo stesso giorno,</l>
<l>Che contra Troia ogn'un di novo accendo.</l>
<l>E 'l perduto valore al campo rendo.</l>
</lg>
<lg type="ottava">
<l>Voi sapete, s'è vero, e s'io sostenni,</l>
<l>Che 'l Re Troian si superasse pria;</l>
<l>Hor da quel tempo, ch'io dal campo ottenni,</l>
<l>Che non tornasse à la magion natia,</l>
<l>Poi che lui, che fuggia, con noi ritenni,</l>
<l>Ogni opra, ch'egli fe, può dirsi mia;</l>
<l>E ciò, ch'ei fece contra il Re Troiano,</l>
<l>Dite pur, che 'l feci io con la sua mano.</l>
</lg>
<lg type="ottava">
<l>Quando propose un giorno il buon Nestorre,</l>
<l>Ch'à riconoscer si mandasse alcuno,</l>
<l>Dove havea posto il campo il forte Hettorre</l>
<l>Mentre la notte havea l'aere più bruno;</l>
<l>Fu eletto Diomede: ei volle torre</l>
<l>Seco un compagno: allhor s'offerse ogn'uno:</l>
<l>Ogni guerier mostrò di haver desio</l>
<l>D'esser con lui, fra gli altri Aiace, et io.</l>
</lg>
<lg type="ottava">
<l>Il nostro Re prudente allhor concesse</l>
<l>L'elettion di un solo à Diomede,</l>
<l>Con questo, ch' alcun conto ei non tenesse</l>
<l>Di chi per oro, ò nobiltà precede.</l>
<l>Ma ch'à giudicio suo quello eleggesse,</l>
<l>Nel quale havea maggior speranza, e fede.</l>
<l>Et ei, ch'è di tal senno, e tal valore,</l>
<l>Fra mille, e mille à me fe questo honore.</l>
</lg>
<lg type="ottava">
<l>Se Diomede è buon, saggio, e verace,</l>
<l>Del valor nostro ei la sentenza disse</l>
<l>Allhor, che lasciò star da parte Aiace,</l>
<l>E volle per compagno havere Ulisse.</l>
<l>Hor chi sceglie mai te di quei, che face</l>
<l>Andare il Re ne le più dubbie risse?</l>
<l>D'esser compagno io pur tal volta impetro,</l>
<l>Ma donde vien, ch'ogn' hor tu resti indietro?</l>
</lg>
<lg type="ottava">
<l>Senza stimar di mezza notte andai</l>
<l>De nemici, ò del tempo alcun periglio.</l>
<l>Dove il Frigio Dolon per via trovai,</l>
<l>Che 'l Greco anch'ei spiar volea consiglio.</l>
<l>Conosciuto ch'io l'hebbi , in modo oprai,</l>
<l>Che diede à l'alma sua dal corpo essiglio.</l>
<l>Ma pria, che 'l fessi star per sempre cheto,</l>
<l>Gli fei scoprir di Troia ogni secreto.</l>
</lg>
<lg type="ottava">
<l>Quando, per riconoscer, prese l'arme</l>
<l>Dolon le nostre fosse, e in campo venne,</l>
<l>D'Achille (com'ei poi venne à contarme)</l>
<l>I cavalli co'l carro in premio ottenne.</l>
<l>Dunque vorrete voi quel don negarme,</l>
<l>Che questa mano allhor salvo mantenne ?</l>
<l>Dunque havrà l'arme Aiace, e non colui,</l>
<l>Che salvò forse l'arme, il carro, e lui ?</l>
</lg>
<lg type="ottava">
<l>Riconosciuto havea già tutto, e inteso,</l>
<l>Potea de l'honor mio tornar contento;</l>
<l>Ma tutto al ben comun disposto, e inteso</l>
<l>Maggior per voi mostrar volli ardimento.</l>
<l>Ne le superbe tende entrai di Rheso,</l>
<l>E tolsi à lui co' suoi l'aura, e l'accento;</l>
<l>E poi che i suoi cavalli, e 'l carro io tolsi ,</l>
<l>Co'l debito trionfo à noi rivolsi.</l>
</lg>
<lg type="ottava">
<l>Ma che dirò del Licio Sarpedone?</l>
<l>Io pur la forte sua già ruppi insegna.</l>
<l>D'Alastor, di Pritan, di Ceranone</l>
<l>La parte al carnal vel tolsi più degna.</l>
<l>Io mandai Cromio, Alcandro, Halio, e Neomone</l>
<l>Dove l'infernal Dio comanda, e regna.</l>
<l>Tutti gli uccisi suoi guerrier più forti,</l>
<l>Voi sapete, s'è vero, e quanto importi.</l>
</lg>
<lg type="ottava">
<l>Un'altra volta il buon Chersidamante,</l>
<l>Co'l feroce Toone à morte diedi.</l>
<l>E di quei, benche Charope hebbe avante,</l>
<l>Fei da quel giorno in quà goder gli heredi.</l>
<l>Poi verso d'Eunomon volsi le piante,</l>
<l>E senz'alma me 'l fei cadere à piedi.</l>
<l>Fei di molt'altri anchor le forze dome,</l>
<l>Ch'eran guerrier privati, e senza nome.</l>
</lg>
<lg type="ottava">
<l>Mandai molt'alme al tenebroso regno,</l>
<l>Come sapete voi sì ben, com'io:</l>
<l>Ma mi costò, che l'inimico sdegno</l>
<l>Volle il sangue veder del petto mio.</l>
<l>E quando no 'l credeste, eccovi il segno.</l>
<l>(Et in questo parlar la veste aprio)</l>
<l>Di qui (dapoi sogiunse) il sangue aspergo,</l>
<l>Mostro à nemici il petto, e non il tergo.</l>
</lg>
<lg type="ottava">
<l>Ma non vi potrà già nel decim'anno</l>
<l>Aiace dimostrar, che in questa guerra,</l>
<l>Havesse mai nel suo corpo alcun danno,</l>
<l>Non mai del sangue suo sparse la terra.</l>
<l>Facciasi innanzi anch'egli, et apra il panno,</l>
<l>S'alcuna cicatrice asconde, e serra.</l>
<l>E s'alcun vorrà dir, ch'ei sia fatato,</l>
<l>Difendan me quell'arme, Aiace il fato.</l>
</lg>
<lg type="ottava">
<l>Confesso ben, che contra il forte Hettorre</l>
<l>S'oppose per salvar le nostre navi.</l>
<l>Ma se vuol tutta à se tal gloria torre,</l>
<l>Mi par, che l'honor vostro in tutto aggravi.</l>
<l>Quant'altri anchor se stessi andaro à opporre</l>
<l>Al forte Hettor con l'arrestati travi ?</l>
<l>Patroclo fe quel dì con l'arme altrui</l>
<l>Contra il campo Troian non men di lui.</l>
</lg>
<lg type="ottava">
<l>Non ho sì strano, e sì maligno il core,</l>
<l>Ch'al merito d'altrui voglia far torto.</l>
<l>Ma non dia tanto Aiace al suo valore,</l>
<l>Che resti il pregio altrui del tutto morto.</l>
<l>Ne solo egli si dà tutto l'honore</l>
<l>D'haver contra i Troian difeso il porto:</l>
<l>Ma vuol nel raccontar cert'altre prove,</l>
<l>Tutto l'honor, ch'esser dovria di nove.</l>
</lg>
<lg type="ottava">
<l>S'innalza insino al Ciel, che col più forte</l>
<l>Figliuol del Re Troian venne à duello;</l>
<l>E pure ei sa, ch'à la medesma sorte</l>
<l>S' espose Ulisse, e 'l Re co'l suo fratello.</l>
<l>Nove guerrier de la Pelasga corte</l>
<l>Fur, che bramar ne lo steccato havello.</l>
<l>E s'ei fu quel, che vi pugnò, fu' il caso,</l>
<l>Che uscir fe il nome suo prima del vaso.</l>
</lg>
<lg type="ottava">
<l>Hor dimmi tu, che ti fai tanto fiero,</l>
<l>Perche da solo à sol già combattesti</l>
<l>Con si famoso, e forte cavaliero,</l>
<l>Qual di tal guerra gloria al fin trahesti?</l>
<l>Tu te ne vai di tal duello altero,</l>
<l>Ne di sangue una goccia à lui togliesti.</l>
<l>Non dee vantarsi un' huom prudente, e saggio</l>
<l>Di pugna, ove non hebbe alcun vantaggio.</l>
</lg>
<lg type="ottava">
<l>Miser, ch'ogni hor tanto dolor m'assale,</l>
<l>Che sforza à lagrimar le mie pupille,</l>
<l>Che di quel tempo à me sovien nel quale</l>
<l>Cadde il muro de Greci, io dico Achille,</l>
<l>Che 'l pianto, il duol, la tema, e ogni altro male</l>
<l>Non poter tormi, ch' io fra mille, e mille</l>
<l>Non togliessi quel corpo sul mio tergo,</l>
<l>E no'l portassi entro al suo proprio albergo.</l>
</lg>
<lg type="ottava">
<l>Su questo dosso mio, su questo dosso</l>
<l>(Come ogni cavalier fede può farme)</l>
<l>Un corpo cosi grande, e cosi grosso</l>
<l>Portai nel campo Acheo con tutte l'arme.</l>
<l>Hor com'ei potrà più dir, ch'io non posso</l>
<l>(Come detto hà) di tanto peso armarme?</l>
<l>S'io portai non sol l'arme innanzi à vui</l>
<l>Del figlio di Peleo, ma l'arme é e lui ?</l>
</lg>
<lg type="ottava">
<l>Certo che Theti fe fare à Vulcano</l>
<l>Per tanto figlio un scudo cosi degno,</l>
<l>Dove la terra, l'aere, e l'oceano</l>
<l>Pinse, e co'l foco ogni celeste segno:</l>
<l>Perche dovesse poi venire in mano</l>
<l>D'un' huom senza dottrina, e senza imgegno.</l>
<l>Che farà di quell'arme ei, se l'impetra,</l>
<l>Se in quel, che v'è dipinto, non penetra?</l>
</lg>
<lg type="ottava">
<l>L'Hiade con le Pleiade vi furo</l>
<l>Dal fabro impresse del Rettor superno.</l>
<l>Vi stà freddo, e gelato il pigro Arturo</l>
<l>Ver quella parte, ov'ha più forza il verno.</l>
<l>V'è l'armato Orion, c'horrendo, e scuro</l>
<l>Suol l'aere, e 'l mar talhor far un' inferno.</l>
<l>Con tutto questo Aiace anchor contende,</l>
<l>E vuol quell'arme haver, che non intende.</l>
</lg>
<lg type="ottava">
<l>Con che giudicio, ò Dei, con che consiglio</l>
<l>M'osa Aiace accusar, ch'io venni tardo</l>
<l>Al destinato martial periglio,</l>
<l>E c'hebbi à l'honor mio poco riguardo?</l>
<l>Ne s'accorge il meschin, ch'ancora il figlio</l>
<l>Del famoso Peleo chiama codardo.</l>
<l>E mentre me fa del mio honor rubello,</l>
<l>Dà biasmo al forte Achille, al suo fratello.</l>
</lg>
<lg type="ottava">
<l>S'errore in me chiamate l'haver finto,</l>
<l>Sapete, c'habbiam finto tutti dui.</l>
<l>S'io mi son tardi à tanta impresa accinto,</l>
<l>Più presto vi comparsi almen di lui.</l>
<l>Da la mia pia consorte io restai vinto,</l>
<l>Ne seppi contradire à preghi sui.</l>
<l>S'ascose Achille à le Spartane squadre</l>
<l>Per compiacere à la pietosa madre.</l>
</lg>
<lg type="ottava">
<l>Brevissimo con lor femmo soggiorno,</l>
<l>Ma dimorammo ben con voi molt'anni.</l>
<l>Hor chi dirà, ch'à me portasse scorno,</l>
<l>Che 'l si lodato Achille non condanni ?</l>
<l>D'habiti muliebri Achille adorno</l>
<l>Seppi io trovar sotto i mentiti panni.</l>
<l>Ma se ben tanto fece, e tanto disse</l>
<l>Aiace, ritrovar non seppe Ulisse.</l>
</lg>
<lg type="ottava">
<l>Se la sua stolta lingua il modo eccede</l>
<l>Ne le false calunnie, che m'ha date;</l>
<l>Dapoi, ch'oltraggia voi , cui l'arme chiede,</l>
<l>Del suo folle parlar giudicio fate.</l>
<l>Io sono Ulisse, e accuso Palamede,</l>
<l>Voi sete il tribunal, che 'l condannate.</l>
<l>Dunque se l'accuso io, fia scritto à frode:</l>
<l>Se 'l condannate voi, fia scritto à lode?</l>
</lg>
<lg type="ottava">
<l>Ne scusar Palamede hebbe ardimento</l>
<l>Tal causa innanzi al vostro concistoro,</l>
<l>Ne voi sentiste sol tal tradimento,</l>
<l>Ma vedeste evidente il pregio, e l'oro.</l>
<l>Aiace è tanto à farmi ingiuria intento</l>
<l>Per acquistar si raro, e bel thesoro,</l>
<l>Ch'osa per suo vantaggio, e per mio male</l>
<l>Chiamare ingiusto un tanto tribunale.</l>
</lg>
<lg type="ottava">
<l>E s'è restato il miser Filottete</l>
<l>Ne l'isola ferito di Vulcano,</l>
<l>Non accusi egli me, voi difendete</l>
<l>Il vostro error, che fu via più inhumano.</l>
<l>Voi ve 'l lasciaste già, voi ve'l tenete,</l>
<l>Per voi non scorge il bel regno Troiano.</l>
<l>È ver, ch' io fui, ch'à voi diedi consiglio,</l>
<l>Ch'à lasciarlo era ben per men periglio.</l>
</lg>
<lg type="ottava">
<l>Mi parve di levarlo à la fatica</l>
<l>De la noiosa guerra, e del viaggio,</l>
<l>Però c'havendo la quiete amica,</l>
<l>Non gli potea far tanto il male oltraggio.</l>
<l>Vi stette, e vive, hor chi sarà, che dica,</l>
<l>Che non fu il mio parer fedele, e saggio?</l>
<l>Poi ch'anchor vive, il fatto istesso dice,</l>
<l>Che fu il consiglio mio fido, e felice.</l>
</lg>
<lg type="ottava">
<l>Hor poi ch'à prender Ie Troiane mura</l>
<l>Richiede il fato il figlio di Peante,</l>
<l>Non date à me di racquistarlo cura,</l>
<l>Fate, ch'Aiace à lui si porga avante.</l>
<l>Che gli torrà la doglia acerba, e dura,</l>
<l>S'anchor si duol de le ferite piante.</l>
<l>E poi con qualche astuto suo conforto</l>
<l>Ve 'l condurrà placato al Frigio porto.</l>
</lg>
<lg type="ottava">
<l>Prima nel bosco il cerro, il faggio, e 'l pino</l>
<l>Vivrà senza radice, e senza scorza;</l>
<l>Tornerà prima verso il monte Alpino</l>
<l>Il fiume contra il peso, che lo sforza,</l>
<l>Che giovi Aiace à l'Attico domino</l>
<l>Con altra cosa mai, che con la forza.</l>
<l>Noi darem prima aiuto al Frigio regno,</l>
<l>Che l'arte in lui giamai vaglia, ò l' ingegno.</l>
</lg>
<lg type="ottava">
<l>Se ben, tu Filottete, da la rabbia</l>
<l>Vinto di quel velen troppo importuno,</l>
<l>Non sol contra d'Ulisse apri le labbia,</l>
<l>Ma contra il Signor nostro, e contra ogn'uno:</l>
<l>Se ben non vuoi, ch' ivi lasciato io t'habbia,</l>
<l>Perche più fosse al tuo scampo opportuno,</l>
<l>Se bene ogni supplicio infame, e rio</l>
<l>Mi preghi, e brami berti il sangue mio:</l>
</lg>
<lg type="ottava">
<l>Non però resterò per benefitio</l>
<l>Del campo illustre Acheo di ritrovarti,</l>
<l>Ne mancherò d'ogni opportuno offitio,</l>
<l>Per condurti placato in queste parti.</l>
<l>E cosi in questo il ciel mi sia propitio,</l>
<l>Com'io tengo si certo di placarti,</l>
<l>Come fu ver, ch'ogni disegno intesi</l>
<l>Di Troia, quando il suo profeta io presi.</l>
</lg>
<lg type="ottava">
<l>Cosi d'haver quell'arco io son sicuro,</l>
<l>Che dee tanta cittade à noi far serva,</l>
<l>Si come è ver, ch'entro al suo proprio muro</l>
<l>Io tolsi il simulacro di Minerva.</l>
<l>L'Oracol, che predir suole il futuro,</l>
<l>Disse à colui, che i nostri augurij osserva.</l>
<l>Troia perder non può la regia sede</l>
<l>Se nel tempio Troian Palla risiede.</l>
</lg>
<lg type="ottava">
<l>Dov'è quel forte, e quel tremendo Aiace ?</l>
<l>Dov'è quel tanto suo sicuro petto?</l>
<l>Perche nel letto suo la notte giace</l>
<l>Dentro à ripari, e senza alcun sospetto ?</l>
<l>Ond' è, ch'ei teme? ond'è, ch'Ulisse è audace?</l>
<l>E fa di notte un si importante effetto?</l>
<l>Và per mezzo à nemici entro à la terra,</l>
<l>E toglie Palla al tempio, che la serra.</l>
</lg>
<lg type="ottava">
<l>Fra nemici n'andai senza paura,</l>
<l>Mentre ha più bel l'altro hemisperio il giorno.</l>
<l>Ne solo entrai dentro à le prime mura,</l>
<l>Ma ne la rocca, ù fea Palla soggiorno.</l>
<l>Per tutto far mi fei la via sicura,</l>
<l>E riportai la Dea meco al ritorno.</l>
<l>Et osa Aiace (e non ha alcun rossore)</l>
<l>Di pareggiare il suo co'l mio valore ?</l>
</lg>
<lg type="ottava">
<l>Havria fatte tant' opre Aiace in vano,</l>
<l>S'io non interrompea la fatal sorte.</l>
<l>Io vinsi quella notte il Re Troiano,</l>
<l>Che tolsi Palla à le Troiane porte.</l>
<l>Io vi diè Troia, e tutto il regno in mano,</l>
<l>Quando portai ne la Spartana corte</l>
<l>Quel Nume venerabile, e divino,</l>
<l>Che dava aiuto al Dardano domino.</l>
</lg>
<lg type="ottava">
<l>Non mormorar, non m'accennar co'l ciglio,</l>
<l>Non mi mostrare Aiace il mio Tidide.</l>
<l>Ch'egli diè solo aiuto al mio consiglio,</l>
<l>E la mia gloria seco si divide.</l>
<l>Ne men tu sol contra il Troian periglio</l>
<l>Difendesti l'armata al grande Atride.</l>
<l>Fui con un sol d'entrare in Troia ardito,</l>
<l>Ma tu con mille difendesti il lito.</l>
</lg>
<lg type="ottava">
<l>E se s'havesse à dar quel don fatale</l>
<l>Al valor de la man, non de la mente,</l>
<l>Più d'un conosco in questo tribunale,</l>
<l>Ch'è nel pugnar di te non meno ardente.</l>
<l>Tidide à par di te pugnando vale,</l>
<l>E senza dubbio è più di te prudente.</l>
<l>Pur per la sua modestia il don non chiede,</l>
<l>E per sua gratia à miei consigli cede.</l>
</lg>
<lg type="ottava">
<l>Non è però di te men forte, e fero</l>
<l>L'altro Aiace, che v'è più accorto, e saggio:</l>
<l>Pur sà, che l'eccellenza del pensiero</l>
<l>Val più de la possanza, e del coraggio.</l>
<l>E come moderato cavaliero</l>
<l>Fugge di fare al mio merito oltraggio.</l>
<l>Toante, e Idomeneo non ho contrari,</l>
<l>E pur di forza, e ardir van teco al pari.</l>
</lg>
<lg type="ottava">
<l>E Merione, Euripilo, e 'l fratello,</l>
<l>Ch'importa più del nostro imperadore,</l>
<l>Son pari à te nel martial flagello,</l>
<l>Et han più chiaro il lume interiore.</l>
<l>Ne però quello acciar fregiato, e bello</l>
<l>Cercan, che sia donato al lor valore.</l>
<l>Bench'abondin d'ardire, e d'intelletto</l>
<l>Han per lor gratia al mio merto rispetto.</l>
</lg>
<lg type="ottava">
<l>Util nel ver tu sei per esseguire,</l>
<l>Per darti pronto al martial periglio:</l>
<l>Ma ben convien, che 'l tuo soverchio ardire</l>
<l>Guidato sia dal fren del mio consiglio:</l>
<l>S'altri dè comandare, altri obedire,</l>
<l>Spesso esseguisci tu quel, ch'io consiglio.</l>
<l>Che vuol l'imperador del campo Greco,</l>
<l>Che di quel, che s'ha à far, discorra io seco.</l>
</lg>
<lg type="ottava">
<l>La forza adopri tu senza ragione,</l>
<l>E sei piuttosto ardito, che prudente:</l>
<l>Io pria discorro in su l'occasione,</l>
<l>E poi vengo à l'oprar più cautamente:</l>
<l>Di forza, e ardir stò teco al paragone,</l>
<l>Ma ben t'avanzo assai d'arte, e di mente.</l>
<l>Tutta la forza mia stà dentro à l'alma,</l>
<l>E fo più co'l pensier, che con la palma.</l>
</lg>
<lg type="ottava">
<l>Quanto il Rettor de lo spalmato legno</l>
<l>È maggior di colui, che 'l remo adopra;</l>
<l>Quanto è l'Imperador più illustre, e degno</l>
<l>Di quei guerrier, che pone à tempo in opra;</l>
<l>Tanto io per lo suo pigro, e rozzo ingegno</l>
<l>Al fortissimo Aiace avanzo sopra.</l>
<l>Ne mi vò stender più per farne fede,</l>
<l>Che senza altro parlar chiaro si vede.</l>
</lg>
<lg type="ottava">
<l>Hor voi principi invitti, à cui dal fato</l>
<l>Si deve in breve dar tanta vittoria,</l>
<l>Per quel Nume fatal, ch'io v'ho acquistato,</l>
<l>Ch' à voi dà Troia vinta, à me dà gloria,</l>
<l>Non fate, ch' io, c' ho per voi tanto oprato,</l>
<l>Fuor de la vostra sia grata memoria.</l>
<l>Sapete pur quanta propinqua gioia</l>
<l>Nel simulacro stà, ch'io tolsi à Troia.</l>
</lg>
<lg type="ottava">
<l>Vi prego grati Heroi per quella spene,</l>
<l>C' habbiam d'andar con gloria al patrio tetto,</l>
<l>E s'altro resta à far per comun bene,</l>
<l>Vi prego per quell'opra, ch'io prometto,</l>
<l>E per la Dea, ch'io tolsi, e ne sostiene,</l>
<l>Ch' io possa di quel pregio armarmi il petto.</l>
<l>Non è soverchio premio à quel guerriero,</l>
<l>Che vi fa guadagnar si grande impero.</l>
</lg>
<lg type="ottava">
<l>E se 'l merito mio non vi par tanto,</l>
<l>Donate almen quell'arme à questa Dea.</l>
<l>E la statua mostrò, che gli era à canto,</l>
<l>C'havea involata à la cittate Idea.</l>
<l>Si chinar tutti allhora al Nume santo,</l>
<l>Da cui tanta vittoria s'attendea.</l>
<l>Fatto ogn'un ver la Dea devoto, e fido,</l>
<l>Alzò in favor d'Ulisse il braccio, e 'l grido.</l>
</lg>
<lg type="ottava">
<l>Allhor conobbe ogn'uno apertamente,</l>
<l>Quanto l'altrui facundia altrui commove.</l>
<l>Che dei due cavalieri il più eloquente</l>
<l>L'arme del pronepote hebbe di Giove.</l>
<l>Quel, che già Hettorre, e Giove, e 'l foco ardente</l>
<l>Sostenne, e fe tante stupende prove,</l>
<l>Il tribunale Acheo superbo mira,</l>
<l>Ne può bastare à sostenere un'ira.</l>
</lg>
<lg type="ottava">
<l>Fu l'huomo invitto al fin dal dolor vinto</l>
<l>E tratta fuor la spada, irato disse.</l>
<l>È mia quest'arme ? ò col parlar suo finto</l>
<l>Questa anchor vuol per li suoi merti Ulisse?</l>
<l>Questo acciar mio del Frigio sangue tinto,</l>
<l>Che mi diè tanto honore in tante risse,</l>
<l>Il petto invitto mio privi de l'alma,</l>
<l>E sol d'Aiace Aiace habbia la palma.</l>
</lg>
<lg type="ottava">
<l>Com' ha cosi parlato, alza la mano,</l>
<l>E poi la tira à se con ogni forza;</l>
<l>E quel petto ferisce, al quale in vano</l>
<l>Ogni altro tentò pria forar la scorza.</l>
<l>Lascia l'alma sdegnata il corpo humano,</l>
<l>E di cader le membra essangui sforza.</l>
<l>E del sangue, che in copia ivi si sparse,</l>
<l>Un fior purpureo in un momento apparse.</l>
</lg>
<lg type="ottava">
<l>Quel fior leggiadro, in cui cangiossi il figlio</l>
<l>Già d'Amiclante di quel sangue uscio,</l>
<l>E dal colore in fuor simile al giglio</l>
<l>Le vaghe foglie in un immomento aprio.</l>
<l>Formarsi anchor nel bel color vermiglio</l>
<l>Le note, che v' impresse il biondo Dio.</l>
<l>E mostrò il novo fior descritto (come</l>
<l>L'altro) il duol di Hiacinto, e 'l costui nome.</l>
</lg>
<lg type="ottava">
<l>Havuto il cavalier d'Ithaca accorto</l>
<l>Quel ricco don, c'havea tanto bramato,</l>
<l>Partir fe un legno subito dal porto,</l>
<l>Per dimostrarsi officioso, e grato;</l>
<l>Dove salito, in breve tempo sorto</l>
<l>Si vide su quel regno scelerato,</l>
<l>Infame anchor per lo femineo sdegno,</l>
<l>Ch' uccise tutti gli huomini del regno.</l>
</lg>
<lg type="ottava">
<l>Dove fe si co'l figlio di Peante,</l>
<l>Che lasciato vi havea prima ferito,</l>
<l>Che de l'odio il placò, che gli hebbe avante,</l>
<l>E 'l diè con l'arco Herculeo al Frigio sito,</l>
<l>Dove dopo tanti infortunij, e tante</l>
<l>Fatiche il lungo assedio fu finito.</l>
<l>I Greci entrar ne la Troiana terra,</l>
<l>E fu l'ultima man data à tal guerra.</l>
</lg>
<lg type="ottava">
<l>Arde la miserabil Troiaé e cade,</l>
<l>E seco il vecchio Priamo cade insieme.</l>
<l>Van gli huomini, e le donne à fil di spade;</l>
<l>Tutti si veggon giunti à l'hore estreme.</l>
<l>I morti, il sangue, e l'arme empion le strade;</l>
<l>Ne l'aere il grido humano, e 'l foco freme.</l>
<l>Arde in Troia ogni torre, e si disface,</l>
<l>S'atterra, e atterra, e fa giacere, e giace.</l>
</lg>
<lg type="ottava">
<l>Innanzi al santo altare, al sacro foco</l>
<l>Lo sventurato Priamo al suo fin viene,</l>
<l>E quel sangue dà fuor senile, e poco,</l>
<l>Che l' infelice vecchio ha ne le vene.</l>
<l>Di spoglie per portarle al patrio loco</l>
<l>Van carchi quei di Sparta, e quei d' Athene.</l>
<l>Tirata per le chiome al regno santo</l>
<l>Tende Cassandra in van le mani, e 'l pianto.</l>
</lg>
<lg type="ottava">
<l>Dicon chete le donne i santi Carmi,</l>
<l>E per salvar l'honor corrono à i tempi;</l>
<l>Abbraccian mentre ponno i sacri marmi,</l>
<l>Mercè chiedendo à minacciati scempi.</l>
<l>Van poi per mezzo à le ruine, e à l'armi</l>
<l>Prede de lor nemici avari, et empi;</l>
<l>E son condutte à le Pelasghe navi</l>
<l>Per li molti trofei superbe, e gravi.</l>
</lg>
<lg type="ottava">
<l>Astianatte da l'istessa torre,</l>
<l>Onde già gli solea mostrar la madre</l>
<l>Il lodato valor del padre Hettorre,</l>
<l>Mentre fuggir facea l'Argive squadre,</l>
<l>Gittan gl'iniqui Achei per l'alma torre</l>
<l>À le sue membra tenere, e leggiadre.</l>
<l>Ovunque la città si stende, e gira,</l>
<l>Tutta è di crudeltate essempio, e d'ira.</l>
</lg>
<lg type="ottava">
<l>Già persuade à lor propitio il vento,</l>
<l>Che debbian ritornare al lito Argivo:</l>
<l>Baccia la terra afflitto, e mal contento</l>
<l>Il Frigio popol misero, e cattivo.</l>
<l>L'ultimo lor sentir fan poi lamento</l>
<l>Al lito lor di tanto imperio privo.</l>
<l>E mentre il vento porta i legni à volo,</l>
<l>Priva i Frigij del suol, de' Frigij il suolo.</l>
</lg>
<lg type="ottava">
<l>Hecuba sventurata ultima venne</l>
<l>Su'l crudo pin de l'Attica cohorte;</l>
<l>Fra sepolcri de' figli ella si tenne,</l>
<l>La miserabil lor piangendo morte.</l>
<l>Al saggio guerrier d'Itaca convenne</l>
<l>Indi levarla, à cui toccò per sorte.</l>
<l>Per forza la levò, pur nondimeno</l>
<l>La cenere d'un sol portò nel seno.</l>
</lg>
<lg type="ottava">
<l>L'addolorata madre pur fa tanto,</l>
<l>Che la polve d'Hettor seco conduce,</l>
<l>E 'l bianco crine in quella vece, e 'l pianto</l>
<l>Lascia, che fa la lagrimosa luce.</l>
<l>Cosi l'officio fe funebre, e santo,</l>
<l>Povere essequie à cosi ricco Duce.</l>
<l>Con l'altre al fin montò la sventurata</l>
<l>Su la vittoriosa Argiva armata.</l>
</lg>
<lg type="ottava">
<l>Incontro (ove fu Troia) un regno siede,</l>
<l>Ch'è sottoposto à la Bistonia gente.</l>
<l>Polinnestor v'havea la regia sede,</l>
<l>Non men crudo, et avaro, che possente.</l>
<l>Il miser Re di Troia à lui già diede</l>
<l>Polidoro un suo figlio ascosamente.</l>
<l>Per torlo (il fe nutrir ne l'altrui terra)</l>
<l>À gl'infortunij rei di quella guerra.</l>
</lg>
<lg type="ottava">
<l>Nel mandar fuora il Re Troiano un figlio,</l>
<l>Mostrò prudente, et aveduto ingegno.</l>
<l>Che basta un sol, che sia fuor di periglio,</l>
<l>À racquistar talhor l'honore, e 'l regno.</l>
<l>Ma l'avaritia altrui fe il suo consiglio</l>
<l>Vano, e gli ruppe il suo saggio disegno;</l>
<l>Fè l'avaritia il suo discorso vano</l>
<l>Del rio Signor, cui diede il figlio in mano.</l>
</lg>
<lg type="ottava">
<l>Al Tracio Re per più d'un suo rispetto</l>
<l>Diè Priamo in guardia anchora un gran thesoro.</l>
<l>Hor come udì di Troia il crudo effetto</l>
<l>Il custode crudel di Polidoro,</l>
<l>Passò al miser fanciullo il collo, e 'l petto,</l>
<l>Spinto da l'avaritia di tanto oro.</l>
<l>Poi come il corpo asconda anchor l'errore,</l>
<l>Nel propinquo il gittò salato humore.</l>
</lg>
<lg type="ottava">
<l>Lasciò l'armata l'Asiana terra</l>
<l>E passato havea Tenedo di poco,</l>
<l>Quand'Austro fe con nova, et aspra guerra</l>
<l>L'elemento turbar contrario al foco.</l>
<l>La Tracia con la classe Atride afferra</l>
<l>Nel più propinquo, e più sicuro loco.</l>
<l>Dove per ben comun vuol tanto stare,</l>
<l>Che vegga esser placato il vento, e 'l mare.</l>
</lg>
<lg type="ottava">
<l>À pena con la corte il grande Atride</l>
<l>Su'l lito de la Tracia era smontato,</l>
<l>Ch'aprir la terra in un momento vide,</l>
<l>E fuora uscirne un cavaliero armato.</l>
<l>L'ombra era, e la sembianza di Pelide,</l>
<l>Nel volto minaccevole, e turbato;</l>
<l>Et assaltò in quel modo il Duce Argivo,</l>
<l>Co'l qual l'assaltò già mentre fu vivo.</l>
</lg>
<lg type="ottava">
<l>Dunque n'andate al bel regno natio</l>
<l>(Poi disse) ingrati Achei con tanta gloria</l>
<l>Havendo in tutto me posto in oblio,</l>
<l>Che v' ho fatto ottenner tanta vittoria?</l>
<l>Non ve n'andate, ch'al sepolcro mio</l>
<l>Non si faccia di me nova memoria.</l>
<l>Plachi la tomba mia con nuovo pregio</l>
<l>Di Polissena il sangue illustre, e regio.</l>
</lg>
<lg type="ottava">
<l>Come hebbe cosi detto il cavaliero,</l>
<l>Se ne tornò nel sotterraneo speco;</l>
<l>E lasciò il Re del Greco illustre impero</l>
<l>Attonito, et ogn'un, ch'era allhor seco.</l>
<l>Il Re discopre à quello il suo pensiero,</l>
<l>Che suol dar forma al sacrificio Greco,</l>
<l>Vanno i ministri , e la figlia infelice</l>
<l>Togliono à la dolente genitrice.</l>
</lg>
<lg type="ottava">
<l>Piangea la sua fortuna acerba, e rea</l>
<l>Senza il regio splendor inconta, e scinta</l>
<l>La madre, ch'altra figlia non havea,</l>
<l>E 'n grembo la tenea nel collo avinta.</l>
<l>Intanto ne l'Argiva empia galea</l>
<l>La turba entrò di crudeltà dipinta;</l>
<l>E le bellezze angeliche, e leggiadre</l>
<l>Tolse per forza à l'infelice madre.</l>
</lg>
<lg type="ottava">
<l>L'addolorata madre, che rapita</l>
<l>Vede la sola figlia, che le resta,</l>
<l>Come l'honore à perdere, ò la vita</l>
<l>Habbia de' bianchi crin priva la testa,</l>
<l>Languida cade, afflitta, e sbigottita.</l>
<l>La figlia intanto à l'ara empia funesta</l>
<l>Da servi già pietosi era condutta,</l>
<l>Che tal beltà dovesse esser distrutta.</l>
</lg>
<lg type="ottava">
<l>L'infelice fanciulla ardita, e forte,</l>
<l>Come fanciulla nò, ma più che donna,</l>
<l>Ben ch'à la tomba, al foco, et à la sorte</l>
<l>De la funebre del ministro gonna</l>
<l>La forma de la sua conosca morte:</l>
<l>Non per questo il timor di lei s'indonna;</l>
<l>Ma stando intanto Pirro à rimirarla,</l>
<l>In lui ferma lo sguardo, e cosi parla.</l>
</lg>
<lg type="ottava">
<l>Tu, che si fiso in me le luci intendi,</l>
<l>Vago del sangue illustre, e generoso;</l>
<l>Deh questa gola, ò questo petto offendi,</l>
<l>Che 'l sangue regio v'è di Frigia ascoso.</l>
<l>Deh il ferro, che cint' hai, ne le man prendi,</l>
<l>E dammi al regno oscuro, e doloroso.</l>
<l>E con questa favella il seno aperse,</l>
<l>E lieta il petto, e 'l collo al Greco offerse.</l>
</lg>
<lg type="ottava">
<l>Deh non restar, che di tua mano io muoia</l>
<l>Per rispetto di quel, che mi vuol serva,</l>
<l>Che la prole real del Re di Troia</l>
<l>Prima morrà, ch'altrui s'inchini, ò serva.</l>
<l>Ne men restar di tormi à tanta noia,</l>
<l>Per chi forse à l'altar santo mi serva.</l>
<l>Ch'un corpo doloroso, e pien di rabbia</l>
<l>Hostia non vi può dar, ch'a giovar v'habbia.</l>
</lg>
<lg type="ottava">
<l>Gioia à me dà quest'ultimo tormento,</l>
<l>Sia chi si sia, che me venga à ferire:</l>
<l>Ma sminuisce molto il mio contento</l>
<l>La morte, che in mia madre, e per seguire.</l>
<l>Ma, se ben vi discorro, io mi lamento</l>
<l>À torto, ch'ella meco habbia à morire.</l>
<l>Anzi à doler m'havrei de la sua vita,</l>
<l>Restando serva inferma, e senza aita.</l>
</lg>
<lg type="ottava">
<l>Voi, che di questa afflitta, e misera alma</l>
<l>Privar volete il mio sembiante humano,</l>
<l>Da la terrena mia vergine salma</l>
<l>Tenete pur lontan la viril mano.</l>
<l>Faccia pria danno il ferro, che la palma</l>
<l>Vergogna al sangue vergine Troiano.</l>
<l>Ch'à quel sarò ne la tartarea sede</l>
<l>Più grata, sia chi vuol, c'hostia mi chiede.</l>
</lg>
<lg type="ottava">
<l>Deh se pietà da voi puote impetrare</l>
<l>La figlia d'un, che l'Asia hebbe in governo,</l>
<l>Benche cattiva sia, come passare</l>
<l>Vedete l'alma sua verso l'inferno,</l>
<l>Non fate, che con l'or m'habbia à comprare</l>
<l>L'affetto miserabile materno.</l>
<l>Il grido, e 'l pianto suo vaglia per l'oro,</l>
<l>Quando potè, vi spese anche il thesoro.</l>
</lg>
<lg type="ottava">
<l>Ah de la madre mia pietà vi mova,</l>
<l>Lasciate, che di me cura si pigli.</l>
<l>Si che su'l corpo mio quel pianto piova,</l>
<l>Che sparse sopra gli altri uccisi figli.</l>
<l>Tanta con questo dir pietà ritrova,</l>
<l>Che sforza à lagrimar gli Argivi cigli;</l>
<l>E se ben ella al pianto il fren ritira,</l>
<l>No'l può frenar chi l'ode, e chi la mira.</l>
</lg>
<lg type="ottava">
<l>Il Sacerdote anchor contra sua voglia</l>
<l>Per torle al primo l'anima, e 'l dolore,</l>
<l>Quando co'l ferro apre l'humana spoglia,</l>
<l>Cercò di ritrovarle al primo il core.</l>
<l>Ne potè tanto in lei l'estrema doglia,</l>
<l>Che non si ricordasse de l'honore.</l>
<l>Ma nel cader tal cura al manto pose,</l>
<l>Che non venne à scoprir le parti ascose.</l>
</lg>
<lg type="ottava">
<l>I più honorati Frigij con gran pianto</l>
<l>Huomini, e donne officiosi vanno,</l>
<l>E quel sopra il suo corpo officio santo</l>
<l>Fan, che permette il loco dove stanno.</l>
<l>E vanno insieme ricordando intanto</l>
<l>De la stirpe regal l'estremo danno;</l>
<l>E 'l superbo Ilion distrutto, et arso,</l>
<l>E quanto sangue una sol casa ha sparso.</l>
</lg>
<lg type="ottava">
<l>Ne piangon sol te vergine innocente,</l>
<l>Ma te scontenta, e miserabil madre,</l>
<l>Di quel già moglie imperador possente,</l>
<l>Che comandava à l'Asiane squadre.</l>
<l>Regina già del lucido oriente,</l>
<l>Et hor fra mille man rapaci, e ladre</l>
<l>Povera, vecchia, e di miseria piena</l>
<l>Sei tal, che chi ti voglia, trovi à pena.</l>
</lg>
<lg type="ottava">
<l>Ulisse, ò sia, che poter dir vorrebbe,</l>
<l>Ch'in dominio la madre hebbe d'Hettorre;</l>
<l>Ó sia, che del tuo mal forse gl'increbbe,</l>
<l>Fra gli altri servi suoi ti fe già porre;</l>
<l>E forse volontier ti donerebbe,</l>
<l>Se fosse alcun, che ti volesse torre.</l>
<l>Oh miseria del mondo iniqua, e nova,</l>
<l>Signor d'Hettor la madre, à pena trova.</l>
</lg>
<lg type="ottava">
<l>L'affliitta madre tramortita giacque, </l>
<l>E come in se rivenne alzando il grido,</l>
<l>Fe si col capitan, che le compiacque</l>
<l>Di lasciarla con tre smontar su'l lido :</l>
<l>E giunse, e vide lei, che di se nacque,</l>
<l>In quel, che mandò fuor l'ultimo strido,</l>
<l>À punto in quel, ch'aperse il ferro crudo</l>
<l>À l'intrepida figlia il petto ignudo.</l>
</lg>
<lg type="ottava">
<l>Abbraccia il corpo, che senz'alma vede,</l>
<l>Et à gli alti lamenti apre le porte;</l>
<l>Et à lei dà quel pianto, che già diede</l>
<l>À l'arsa patria, à figli, et al consorte.</l>
<l>Bacia le smorte labbia, e 'l petto fiede,</l>
<l>Straccia il canuto crin, chiama la morte;</l>
<l>E fra infinite strida, onde si dole, </l>
<l>Vi fa sentir anchor queste parole.</l>
</lg>
<lg type="ottava">
<l>Ó del mio gran dolore ultimo obbietto,</l>
<l>Dunque ancho il corpo tuo senz'alma giace?</l>
<l>Dunque anchor tu piagato hai figlia il petto?</l>
<l>Dunque il ferro anchor te ferisce, e sface ?</l>
<l>Ben mi credea, che 'l feminile aspetto</l>
<l>Dovesse ritrovar dal ferro pace;</l>
<l>Pur se ben di donzella io ti diè il volto,</l>
<l>Il ferro ancho al tuo cor lo spirto ha tolto.</l>
</lg>
<lg type="ottava">
<l>Lo stesso, che pur pria mandò per terra</l>
<l>Tanti fratelli tuoi privi di vita,</l>
<l>Ha voluto anchor te mandar sotterra,</l>
<l>Se ben donzella sei, con la ferita.</l>
<l>Achille il foco de la nostra terra</l>
<l>Ne sforza tutti à l'ultima partita.</l>
<l>Ogn'un del sangue regio ei vuol, che cada</l>
<l>Per mezzo de la sua troppo empia spada.</l>
</lg>
<lg type="ottava">
<l>Quando il mio Pari, e 'l gran signor di Delo</l>
<l>Del gran Pelide orbar fe le pupille,</l>
<l>E fer cader senz'alma il mortal velo</l>
<l>Del distruttor de l'Asiane ville,</l>
<l>Di core io rendei gratie al Re del cielo,</l>
<l>Che non havea più da temer d'Achille.</l>
<l>Ma in vano (ahi lassa) gratie gli rendei,</l>
<l>Che cosi morto uccide i figli miei.</l>
</lg>
<lg type="ottava">
<l>Ó solo essempio, ò non credibil mostro,</l>
<l>Hor quando mai tal crudeltà si vide ?</l>
<l>Incrudelisce contra al sangue nostro</l>
<l>Insino à l'arsa polve di Pelide.</l>
<l>Apre la tomba istessa il tetro chiostro,</l>
<l>E manda fuor, chi n'odia, e chi n'uccide.</l>
<l>Dunque mi fece il ciel feconda tanto</l>
<l>Per trionfo d'Achille, e per mio pianto ?</l>
</lg>
<lg type="ottava">
<l>Il superbo Ilion distrutto, et arso</l>
<l>De le ruine sue copre le strade.</l>
<l>Giace l'alta città. Quel sangue han sparso,</l>
<l>Che di spargere ardean l'Argive spade.</l>
<l>Dopo tanti flagelli al cielo è parso</l>
<l>Di finir per ogn'un l'ultima clade.</l>
<l>Sol nel suo corso il mio fato si vede,</l>
<l>Per me l'arsa mia patria è anchora in piede.</l>
</lg>
<lg type="ottava">
<l>Come s'io fossi in Troia invitta, e forte,</l>
<l>Cerca la spada Achea di farmi oltraggio.</l>
<l>Oime, di quale invitta, e altera sorte</l>
<l>In qual miseria, in qual bassezza io caggio ?</l>
<l>Io d'uno Imperador fui già consorte,</l>
<l>Il qual trahea da tutta l'Asia homaggio;</l>
<l>Ne haver potea dal ciel maggior favore</l>
<l>Ne generi, ne' figli, e ne le nuore:</l>
</lg>
<lg type="ottava">
<l>Et hor distrutta la mia regia antica,</l>
<l>De sepolcri di quei, c'ho ne l' inferno,</l>
<l>Son tratta vecchia, misera, e mendica</l>
<l>Per lo paese incognito, et esterno;</l>
<l>Dove me'n vò con pena, e con fatica</l>
<l>Senza soccorso alcun, senza governo</l>
<l>Per esser serva, e don prima, ch' io mora</l>
<l>De l'Itaco Laerte, e de la nora.</l>
</lg>
<lg type="ottava">
<l>Serva de la consorte andrò d'Ulisse:</l>
<l>E mentre ch' io farò stame del lino,</l>
<l>Questa è colei, che si felice visse,</l>
<l>À le madri dirà del suo domino</l>
<l>Pria, che l'alma città Frigia venisse</l>
<l>À l'ultimo rigor del suo destino.</l>
<l>Questa è d'Hettor la già beata madre,</l>
<l>Moglie del Re de l'Asiane squadre.</l>
</lg>
<lg type="ottava">
<l>E tu, che davi refrigerio alquanto</l>
<l>À gli aspri miei tormenti, et infelici,</l>
<l>De l'anima hai privato il carnal manto</l>
<l>Per l'ombre micidiali, e peccatrici.</l>
<l>Oime, che 'l rito funerale, e santo</l>
<l>Ho parturito à miei crudi nemici.</l>
<l>Oime, ch'io son di ferro, e fe può farne,</l>
<l>Che non può soffrir tanto un cor di carne.</l>
</lg>
<lg type="ottava">
<l>Ond'è fato crudel, che vai si tardo</l>
<l>À darmi con la morte eterna pace ?</l>
<l>Ond'è, che 'l corpo mio fai si gagliardo?</l>
<l>Che la vecchiezza mia fai si vivace?</l>
<l>À novo colpo ò di spada, ò di dardo</l>
<l>Forse la luce mia serbar ti piace?</l>
<l>Ben può il marito mio dirsi beato,</l>
<l>Che innanzi à tanto mal finì il suo fato.</l>
</lg>
<lg type="ottava">
<l>Hor chi direbbe mai, che 'l mio consorte</l>
<l>Dopo haver visto il suo regno perduto,</l>
<l>Felice dir la sua potesse morte?</l>
<l>E pur passò felicemente à Pluto,</l>
<l>Dapoi che 'l fin de la tua cruda sorte,</l>
<l>Figlia infelice mia, non ha veduto.</l>
<l>Atto non vide in te figlia si indegno,</l>
<l>E in un punto perdè la vita, e 'l regno.</l>
</lg>
<lg type="ottava">
<l>Forse, c'havrai come fanciulla regia</l>
<l>Co'l rito funeral gli estremi honori ?</l>
<l>E sarai posta in quella tomba egregia,</l>
<l>Ch'asconde tanti illustri tuoi maggiori?</l>
<l>Misera, il sangue tuo qui non si pregia,</l>
<l>Sian dunque le tue essequie i miei dolori.</l>
<l>L'esterna arena havrai per monimento,</l>
<l>La pompa funeral fia il mio lamento.</l>
</lg>
<lg type="ottava">
<l>Veduto ho il mio marito, e tutti i figli</l>
<l>À Stige andar per la medesma strada,</l>
<l>Del sangue proprio lor tutti vermigli,</l>
<l>Percossi da la lancia, ò da la spada.</l>
<l>Chi fia, che più m'aiuti, ò mi consigli,</l>
<l>Per far, che in questo punto anch'io non cada?</l>
<l>Si che un mio sol figliuol, che vive anchora,</l>
<l>Possa alquanto veder prima, ch' io mora?</l>
</lg>
<lg type="ottava">
<l>Di nove sopra dieci i quali usciro</l>
<l>Del grembo mio si pretiosi frutti,</l>
<l>Di quei, che la viril forma sortiro,</l>
<l>Fu quel, c'hor vive, il minimo di tutti.</l>
<l>E pria, che 'l nostro Argolico martiro</l>
<l>Havesse i nostri muri arsi, e distrutti,</l>
<l>Fu dato con molt'or dal miser padre</l>
<l>ln guardia al Re de le Tracensi squadre.</l>
</lg>
<lg type="ottava">
<l>Deh Re del ciel, ben che 'l mio sia tanto,</l>
<l>Fammi gratia però, che tanto io viva,</l>
<l>Che vegga, e baci il mio figliuolo alquanto,</l>
<l>Mentre qui mi ritien l'armata Argiva.</l>
<l>Ma voglio in prima dar l'ultimo pianto,</l>
<l>À l'altra figlia mia, che non è viva;</l>
<l>E lavarle la piaga, il sangue, e 'l volto,</l>
<l>E far, che 'l corpo suo resti sepolto.</l>
</lg>
<lg type="ottava">
<l>Al mar la sventurata il camin prende</l>
<l>Non senza il tristo suo lamento, e grido;</l>
<l>Vi giunge, et in un morto i lumi intende,</l>
<l>C'havea pur dianzi il mar gittato al lido.</l>
<l>Tosto, che Polidoro esser comprende,</l>
<l>Ogni donna Troiana alza lo strido,</l>
<l>Ogn'un del regno Frigio, ch'ivi è seco,</l>
<l>Biasma il Tracio coltel via più del Greco.</l>
</lg>
<lg type="ottava">
<l>Ella ammotisce, e cinque volte, e sei</l>
<l>Il volge, e 'l guarda, e vuol saperne il vero,</l>
<l>E trova à varij segni, à varij nei,</l>
<l>Ch'usciti anchor non gli eran del pensiero,</l>
<l>Che l'ultimo figliuol, ch'uscì di lei,</l>
<l>Che si diè in guardia al Re del Tracio impero,</l>
<l>È quel, che 'l flutto, e 'l mar posto ha su'l lito,</l>
<l>Nel collo, e intorno al cor tanto ferito.</l>
</lg>
<lg type="ottava">
<l>Ben vede la dolente genitrice,</l>
<l>Se ben per lo dolor folle ha la mente,</l>
<l>Che quel, c'ha ucciso il suo figlio infelice,</l>
<l>È stato il Re de la Bistonia gente.</l>
<l>Pensando con quell'or farsi felice,</l>
<l>Che 'n guardia havuto havea dal suo parente.</l>
<l>Ma del suo mal verrà mal frutto à corre,</l>
<l>S'ella potrà essequir quel, che discorre.</l>
</lg>
<lg type="ottava">
<l>Co'l cenno ogni alma Frigia fa, che tace,</l>
<l>Perche non scopra il lor novo dolore,</l>
<l>Il pianto, ch'entro à gli occhi in lei si sface,</l>
<l>Divorato è dal duol pria, ch'esca fuore.</l>
<l>Hor ferma gli occhi in quel, che in terra giace,</l>
<l>Hor gli alza al sempiterno alto motore;</l>
<l>Hor china addolorata il capo basso,</l>
<l>Non men stupita, e immobile d'un sasso.</l>
</lg>
<lg type="ottava">
<l>Dapoi che si risente, al figlio morto</l>
<l>Di novo i lumi dolorosi gira,</l>
<l>E volge à le sue piaghe, e al Tracio torto</l>
<l>Più che ad ogn'altro danno il guardo, e l'ira.</l>
<l>E come possedesse il patrio porto,</l>
<l>E 'l regno Frigio, à castigarlo aspira.</l>
<l>E 'l volto irato, e di punirlo vago</l>
<l>La stessa par de la vendetta imago.</l>
</lg>
<lg type="ottava">
<l>Qual la leonza, c'ha perduto il figlio,</l>
<l>Persegue il cacciator, se ben no'l vede;</l>
<l>E per oprare il dente, e 'l crudo artiglio,</l>
<l>Per la pesta, che scorge, affretta il piede:</l>
<l>Tal la Regina al subito consiglio,</l>
<l>Il qual la sprona à vendicarsi, cede;</l>
<l>E và sdegnata in ver la Tracia corte,</l>
<l>Gli anni posti in oblio, non il cor forte.</l>
</lg>
<lg type="ottava">
<l>Lasciavan gire i Greci, e anchora Ulisse</l>
<l>I lor prigioni inutili per tutto,</l>
<l>Che non havean timor, ch'alcun fuggisse,</l>
<l>Poi ch'al lor voto havean quel Re ridutto.</l>
<l>Tal ch'ella potè far, che s'esseguisse</l>
<l>Contra il Re Tracio il destinato lutto.</l>
<l>Giunge, et à la regal dimanda porta</l>
<l>Di voler dire al Re cosa, ch' importa.</l>
</lg>
<lg type="ottava">
<l>Se ben si crede il Re, ch'ella habbia voglia</l>
<l>Di veder pria, che passi al lito Argivo,</l>
<l>Quel figlio rifrigerio à la sua doglia,</l>
<l>Che crede, ch'ella creda, che sia vivo:</l>
<l>Pur cauto dice à lei, che non si doglia,</l>
<l>Se non vede il figliuol, ch'egli n'è privo;</l>
<l>Che l'ha fatto portar da lui lontano,</l>
<l>Per celarlo al fratel del Re Spartano.</l>
</lg>
<lg type="ottava">
<l>Finge, e soggiunge il Re, che tanti danni,</l>
<l>Che le dà il ciel, con forte cor sopporti,</l>
<l>Finche giunto il figliuolo à miglior' anni,</l>
<l>Possa ricuperare i patrij porti.</l>
<l>Ma per non dare à Greci empi, e tiranni</l>
<l>Sospetto, è ben, ch'altrove si trasporti:</l>
<l>E che in quanto al figliuol tenga sicura,</l>
<l>Che, come fosse suo, ne terrà cura.</l>
</lg>
<lg type="ottava">
<l>Lo sdegno Hecuba à pena, e 'l pianto tiene,</l>
<l>Pur anch'ella fingendo à lui risponde.</l>
<l>Ch'in quanto à Polidoro egli fe bene,</l>
<l>À mandarlo lontan da quelle sponde.</l>
<l>E ch'un thesor, c' ha ne le Tracie arene,</l>
<l>Brama mostrare à lui, dove s'asconde,</l>
<l>À fin che, come il campo è gito via,</l>
<l>Il serbi, e giunto il tempo al figlio il dia.</l>
</lg>
<lg type="ottava">
<l>E che brama condurlo in quella parte,</l>
<l>Ma che non vuol, ch' il Re meni alcun seco,</l>
<l>A fin ch'alcun per guadagnarne parte,</l>
<l>Non ne fesse avisato il Signor Greco.</l>
<l>E seppe predicargli con tanta arte,</l>
<l>Che ne rimase il Re di Tracia cieco.</l>
<l>L'amor d'haver quell'oro il fe si folle,</l>
<l>Che si lasciò condur dov'ella volle.</l>
</lg>
<lg type="ottava">
<l>Poi c'hebbe un' uscio à lui secreto aperto,</l>
<l>Il traditore incognito pervenne</l>
<l>Al loco destinato, à quel deserto,</l>
<l>Nel qual la madre Frigia il voto ottenne.</l>
<l>Mostrami, dice, l'oro, ov'è coperto,</l>
<l>Che dì, ch'al regno mio di Troia venne,</l>
<l>Quel novo, che dett' hai, Phrigio thesoro,</l>
<l>Che vuoi, ch'io serbi in Tracia à Polidoro.</l>
</lg>
<lg type="ottava">
<l>Per quel, che ne governa, eterno fato,</l>
<l>Giuro, e per quel, ch'à noi risplende, Sole,</l>
<l>Che quel, che mi darai, quel, che m'hai dato,</l>
<l>Tutto al suo tempo fia de la tua prole.</l>
<l>Ella con volto horribile, et irato</l>
<l>I giuramenti taglia, e le parole,</l>
<l>Et à le schiave Frigie dato il segno,</l>
<l>Crudele assalta il Re del Tracio regno.</l>
</lg>
<lg type="ottava">
<l>De le madri Troiane, che condotte</l>
<l>Eran prigioni à lo Spartano lido,</l>
<l>N'haveva alcune ascose in certe grotte,</l>
<l>Vicino al luogo, ov'era il Trace infido.</l>
<l>Le quai per dare à la perpetua notte</l>
<l>Il Re, saltaro fuor sentito il grido.</l>
<l>Hecuba intanto l'unghia adopra, e 'l dente, </l>
<l>E l'animo, ch'ella ha, la fa possente.</l>
</lg>
<lg type="ottava">
<l>Come la squadra muliebre giunge,</l>
<l>E chi à traverso il tien, chi per le braccia,</l>
<l>Co' diti più, che può, ne' lumi il punge,</l>
<l>Tal che per forza fuor gli occhi ne scaccia.</l>
<l>Salta del proprio albergo ogn'occhio lunge,</l>
<l>E 'l sangue in copia va giù per la faccia.</l>
<l>Perseguon di ferir gli stessi diti</l>
<l>Gli occhi non già, ma ben de gli occhi i siti.</l>
</lg>
<lg type="ottava">
<l>Son può far resistenza il Tracio duce</l>
<l>Al troppo stuol de le Troiane ancelle.</l>
<l>Il gran dolor de la perduta luce</l>
<l>Gli fa le strida alzar fin à le stelle.</l>
<l>Il popol , ch'à le strida si conduce,</l>
<l>Vede color d' ogni pietà rubelle</l>
<l>Contra il lor Re, ch'è senza alcuna aita,</l>
<l>Per torgli con le luci anchor la vita.</l>
</lg>
<lg type="ottava">
<l>Chi per traverso una Troiana prende,</l>
<l>E dal suo Re per forza la ritira;</l>
<l>Chi con arme, ò bastone un'altra offende,</l>
<l>E sfoga sopra lei lo sdegno, e l'ira.</l>
<l>Ecco un, che verso un sasso i lumi intende,</l>
<l>E dopo il piglia, e contra Hecuba il tira.</l>
<l>Lo schiva ella, e si sdegna, e stende il corso,</l>
<l>E 'l segue, e con furor vi da di morso.</l>
</lg>
<lg type="ottava">
<l>Un' altro la percosse, et ella volse</l>
<l>Con la favella solita dolerse,</l>
<l>Ne, come già solea, la lingua sciolse,</l>
<l>Ma co'l latrar del can la bocca aperse.</l>
<l>Tal che la prima forma à lei si tolse,</l>
<l>E tutta in una cagna si converse.</l>
<l>E 'l luogo, ove cangiò l'humane some,</l>
<l>Anchor ritien del caso istesso il nome.</l>
</lg>
<lg type="ottava">
<l>Un tempo poi co'l trasformato aspetto</l>
<l>Andò per le Bistonie empie contrade,</l>
<l>Con l'ululato, e co'l canin dispetto</l>
<l>Piangendo tanta sua ruina, e clade.</l>
<l>E non il Frigio sol, ma 'l Greco petto</l>
<l>Tanta calamità mosse à pietade.</l>
<l>Ne mosse i petti sol del nostro mondo,</l>
<l>Ma l'alme de l'imperio alto, e giocondo.</l>
</lg>
<lg type="ottava">
<l>Talmente à tutta la celeste corte</l>
<l>La madre fa pietà di Polissena,</l>
<l>Ch'anchor Giunon, ch'odia i Troiani à morte,</l>
<l>Può tener, che non cada il pianto, à pena.</l>
<l>E prova, e tien, ch'à la regal consorte</l>
<l>Di Frigia fosse troppo acerba pena.</l>
<l>L'Aurora, sol fra tanti eterni Numi,</l>
<l>Non stillò per tal caso in pianto i lumi.</l>
</lg>
<lg type="ottava">
<l>Non perc' habbia piacer, che 'l sangue muoia</l>
<l>Di Priamo, anzi fu sempre in suo favore;</l>
<l>Ma 'l suo particular tormento, e noia</l>
<l>Non lascia, ch'à l'altrui pensi dolore.</l>
<l>Non ha visto bruggiar, ne cader Troia,</l>
<l>Ne men d'Achille al funerale honore</l>
<l>Polissena cader, ne la sua madre</l>
<l>Latrar con ira à le Tracensi squadre.</l>
</lg>
<lg type="ottava">
<l>Quel mal, che la tormenta, anzi l'ancide,</l>
<l>E da l'altrui dolor la toglie, e cura,</l>
<l>È, che per man de l' inclito Pelide</l>
<l>(Mentre l'humana anch'ei gode natura)</l>
<l>Cadere un suo figliuol estinto vide,</l>
<l>Ch'era in favor de le Troiane mura.</l>
<l>E l'alma vista, onde la luce apporta,</l>
<l>Le venne in un balen pallida, e smorta.</l>
</lg>
<lg type="ottava">
<l>Ne da quel punto in quà lieta mai venne,</l>
<l>E solo al lagrimare il figlio intese.</l>
<l>E se ben poi da Giove in gratia ottenne,</l>
<l>Ch'altro honore, altra forma il figlio prese,</l>
<l>Se bene il vide al ciel batter le penne,</l>
<l>Non però punto lieto il cor le rese.</l>
<l>Ma tanto in preda al lagrimar si porse,</l>
<l>Che il mondo andò in ruina, e non lo scorse.</l>
</lg>
<lg type="ottava">
<l>Già de l'Aurora nacque, e di Titone</l>
<l>Costui, che da Pelide restò vinto.</l>
<l>E fu da padri lor detto Mennone.</l>
<l>Hor tosto, che la madre il vide estinto,</l>
<l>Verso il maggior fratello di Plutone,</l>
<l>Di duolo havendo il bel viso dipinto,</l>
<l>Spiegò le penne, e giunse al maggior Nume</l>
<l>Pria, che battesse il rogo al Ciel le piume.</l>
</lg>
<lg type="ottava">
<l>E sparsa il crine, e lagrimosa il viso,</l>
<l>Chinata le ginocchia, alzata il ciglio,</l>
<l>Con questo accorto, e gratioso aviso</l>
<l>Cerca d' impetrar gratia al morto figlio.</l>
<l>Io chieggio, ò sommo Re del paradiso,</l>
<l>Aiuto à tuo santissimo consiglio.</l>
<l>Io, che fra gli altri Dei minima sono,</l>
<l>(Son Dea però) ti chieggio in gratia un dono.</l>
</lg>
<lg type="ottava">
<l>Non per haver dal tuo santo giudicio</l>
<l>Maggior honore à miei tempi, et altari;</l>
<l>Non per haver dal mondo il sacrificio,</l>
<l>Con pompa, e doni pretiosi, e rari:</l>
<l>Ma vengo per supplire al santo officio,</l>
<l>Che dee la madre à figli amati, e cari.</l>
<l>Achille, come à voi già tutti piacque,</l>
<l>Hoggi ucciso ha Mennon, che di me nacque.</l>
</lg>
<lg type="ottava">
<l>Andò pur dianzi à la Troiana guerra,</l>
<l>Per dare al miser zio soccorso in vano,</l>
<l>Là dove Achille il fier, ch'ogn'altro atterra,</l>
<l>Gli fe cader senz'alma il corpo humano.</l>
<l>Hor perche vuol di lui cenere, e terra</l>
<l>Far la vorace forza di Vulcano,</l>
<l>Io non vorrei veder tanto valore</l>
<l>Poca polve restar, senz'altro honore.</l>
</lg>
<lg type="ottava">
<l>E ben che donna io sia, son pure io quella,</l>
<l>Che pongo il proprio termine à la notte.</l>
<l>Con l'alba, ch'ogni dì porto novella,</l>
<l>Fo le tenebre sue rimaner rotte. </l>
<l>E ben per la mia prole amata, e bella</l>
<l>Pria, che le membra in polve habbia ridotte,</l>
<l>Dovrei tal gratia haver dal maggior Dio,</l>
<l>Ch'alleggerisse alquanto il dolor mio.</l>
</lg>
<lg type="ottava">
<l>Con lieto volto il Re del ciel consente</l>
<l>À chi serva il confin fra 'l chiaro, e l'ombra.</l>
<l>Fatto intanto del figlio il rogo ardente</l>
<l>Di fumo d'ogn' intorno il cielo ingombra.</l>
<l>Cosi il fiume il vapor fa alzar sovente</l>
<l>In aere, e di tal nebbia il mondo adombra,</l>
<l>Co' giri suoi caliginosi, e tetri,</l>
<l>Che non lascia, che 'l Sol quà giù penetri.</l>
</lg>
<lg type="ottava">
<l>La lucida favilla, e 'l fumo oscuro</l>
<l>Vola ver le contrade alte, e gioconde.</l>
<l>Il raggirato poi fumo vien duro,</l>
<l>E 'n mezzo al corpo il vivo ardor nasconde.</l>
<l>Quel lume, che 'l foco ha vivace, e puro,</l>
<l>In ogni parte à l'anima risponde.</l>
<l>Già nel fumo aggirato, e in un raccolto</l>
<l>Appar nova figura, e novo volto.</l>
</lg>
<lg type="ottava">
<l>Già rassembra un' augello à l'altrui lume,</l>
<l>Già spiccato dal fumo è vero augello.</l>
<l>L'agilità, che 'l foco ha per costume,</l>
<l>Onde s'inalza al regno eterno, e bello,</l>
<l>Passata è ne le penne, e ne le piume,</l>
<l>E 'l fan levare al ciel veloce, e snello.</l>
<l>Intorno al rogo hor gira, hor sale, hor scende,</l>
<l>E novo augel, che l'accompagni, attende.</l>
</lg>
<lg type="ottava">
<l>De la prima favilla ogni sorella</l>
<l>Nel revoluto fumo un'alma informa.</l>
<l>Da questo, e da quel lato esce una ascella,</l>
<l>Fin che di vero augel mostra la forma.</l>
<l>Quante scintille alzar fa la facella,</l>
<l>Tante in augelli il fato ne trasforma.</l>
<l>Nel modo stesso in aere in un momento</l>
<l>Se ne veggon formare, e cento, e cento.</l>
</lg>
<lg type="ottava">
<l>Sì gran numero al ciel se'n vede asceso,</l>
<l>Che fan quasi oscurar ne l'aere il giorno.</l>
<l>Fan sopra mille giuochi al rogo acceso,</l>
<l>Indi il giran tre volte intorno intorno.</l>
<l>Tre volte il grido lor fan, che sia inteso</l>
<l>Insino al piu beato alto soggiorno.</l>
<l>L'essercito in due campi poi si parte,</l>
<l>E forman le battaglie al fiero Marte.</l>
</lg>
<lg type="ottava">
<l>Indi crudeli ad affrontar si vanno,</l>
<l>E con gli urti, e co' rostri, e con gli artigli,</l>
<l>Et ogni estrema ingiuria empi si fanno</l>
<l>Del bruggiato Mennone in novi figli.</l>
<l>Tanto che molti con disnore, e danno</l>
<l>Del proprio sangue lor cadon vermigli.</l>
<l>E fan l'essequie con la lor tenzone</l>
<l>A la cognata polve di Mennone.</l>
</lg>
<lg type="ottava">
<l>E, perche in mente han quanto ardito, e forte</l>
<l>Fosse il lor genitore, han tanta gloria,</l>
<l>Che vanno altieri ò per haver la morte,</l>
<l>Ó per goder l'honor de la vittoria.</l>
<l>E per mostrar di lor cangiata sorte</l>
<l>À quei, che verran poi, la vera historia,</l>
<l>Dal padre, onde impetrar l'aeree some,</l>
<l>Vollero anche impetrar l'honor del nome.</l>
</lg>
<lg type="ottava">
<l>Mennonide fur dette, e poi che 'l rostro,</l>
<l>E l'unghia, e l'urto lor non fe più guerra,</l>
<l>Portar co'l volo il lor corporeo chiostro</l>
<l>Ver donde il nero soffio Austro disserra.</l>
<l>Ma poi che quel, che d'oro adorno, e d'ostro</l>
<l>Suol del giorno ogni giorno ornar la terra,</l>
<l>Fornì verso oriente il proprio giro,</l>
<l>Ritornaro al sepolcro, onde già usciro.</l>
</lg>
<lg type="ottava">
<l>Dove l'urto di novo, il rostro, e l'ugna</l>
<l>Vanno à investir le già divise squadre:</l>
<l>Et ogni augel, che cade, e, che s'espugna,</l>
<l>Dan per essequie al tumulo del padre.</l>
<l>Tornano ogni anno à far la stessa pugna,</l>
<l>Ma non però la sconsolata madre,</l>
<l>Se ben tanto da Giove ottenne honore,</l>
<l>Potè dar refrigerio al suo dolore.</l>
</lg>
<lg type="ottava">
<l>Tal che se 'l fato d'Hecuba infelice</l>
<l>Il pianto da l'Aurora non ottenne,</l>
<l>Fu, ch'à la sconsolata genitrice</l>
<l>Il figlio morto suo pianger convenne.</l>
<l>E tanto più, che da la man vittrice</l>
<l>D'Achille poco pria tal caso avenne.</l>
<l>Lagrima anc'hoggi, e sparge ogni contrada</l>
<l>Di pretiosa manna, e di ruggiada.</l>
</lg>
<lg type="ottava">
<l>Non permette però l'eterno fato,</l>
<l>Che co'l mancar de le Troiane mura</l>
<l>Manchi la speme anchor di novo stato</l>
<l>À chi da tanto mal salvo si fura.</l>
<l>Enea poi c'hebbe in van molto pugnato,</l>
<l>De gli Dei Frigij sol si prese cura,</l>
<l>Co'l padre gli portò sopra il suo tergo,</l>
<l>Per trovar loro un più felice albergo.</l>
</lg>
<lg type="ottava">
<l>Con questo santo, e venerabil peso</l>
<l>Con Ascanio per man suo picciol figlio</l>
<l>Prende ver maggior gloria il core acceso,</l>
<l>Da la sua patria volontario essiglio.</l>
<l>Fugge dal Tracio mar, che da l'offeso</l>
<l>Sangue di Polidoro anche è vermiglio;</l>
<l>E co'l consiglio, e co'l voler del cielo</l>
<l>Si lascia à dietro Antandro, e giunge à Delo.</l>
</lg>
<lg type="ottava">
<l>Prende con tutta la sua classe il lido,</l>
<l>Dove con volto grato, e liberale</l>
<l>Raccolto fu dal Re nel regio nido</l>
<l>Enea con ogni suo più principale.</l>
<l>À Febo era ministro accorto, e fido,</l>
<l>À gli huomini era Re giusto, e leale</l>
<l>Anio pien di bontate, e pien di fede,</l>
<l>Ch'allhora ivi tenea la regia sede.</l>
</lg>
<lg type="ottava">
<l>Mostrò lor la città famosa, et alma,</l>
<l>E i tempi tanto chiari illustri, e belli,</l>
<l>E 'l loco, ove sgravò la carnal salma</l>
<l>Latona dopo tanti aspri flagelli.</l>
<l>Dov'hebbe da l'oliva, e da la palma</l>
<l>Aiuto per dar fuora i due gemelli.</l>
<l>E mostrò lor quei tronchi, ove s'attenne,</l>
<l>Quando il gemino lume al mondo venne.</l>
</lg>
<lg type="ottava">
<l>E per supplir d'ogni honorato officio,</l>
<l>E per dar lor di se lodato essempio,</l>
<l>Dov'era preparato il sacrificio,</l>
<l>Con gran devotion tornaro al tempio.</l>
<l>E poi che 'l bue dannato à tal supplicio</l>
<l>Hebbe dal ferro pio l'ultimo scempio,</l>
<l>Tornar, dove miraro in copia grande</l>
<l>Fumar sopra le mense le vivande.</l>
</lg>
<lg type="ottava">
<l>Poi ch'al bisogno lor hebber supplito,</l>
<l>E satisfatto al gusto, et al diletto,</l>
<l>E c'hebbe dato al liberal convito</l>
<l>L'ultimo vino, e l'ultimo confetto;</l>
<l>Anchise verso il Re santo, e gradito</l>
<l>Alzò l'antico, e venerando aspetto;</l>
<l>E con basso parlar, grave, e severo</l>
<l>Cosi cercò saper d'un dubbio il vero.</l>
</lg>
<lg type="ottava">
<l>Signor, se la memoria à me non mente,</l>
<l>Un'altra volta, ch' io di qui passai,</l>
<l>Dove per tua bontà liberamente,</l>
<l>Come hora fatto habbiam, teco albergai,</l>
<l>D'un figlio, e quattro figlie esser parente</l>
<l>D'ogni gratia, e beltà ti ritrovai.</l>
<l>E perche gli anni assai dubbio mi fanno,</l>
<l>Vorrei saper da te, se in ciò m' inganno.</l>
</lg>
<lg type="ottava">
<l>Disse crollando il Re l'ornata tempia.</l>
<l>Se ben prudente Anchise il tuo desio</l>
<l>Rinova la mia doglia acerba, et empia,</l>
<l>E stà per farmi far d'ogni occhio un rio:</l>
<l>Non vo restar però, che non adempia</l>
<l>Per compiacer al tuo volere, e al mio.</l>
<l>Da ch'io ti vidi, e, ch'io presi ad amarti,</l>
<l>Hebbi sempre desio di satisfarti.</l>
</lg>
<lg type="ottava">
<l>Con cinque figli già tu mi lasciasti,</l>
<l>Se ben quasi hor mi vedi orbato, e solo:</l>
<l>Che 'l figlio stà lontan, che vi trovasti ,</l>
<l>Ne può dar refrigerio al patrio duolo.</l>
<l>Le figlie, che cotanto mi lodasti,</l>
<l>Come al ciel piacque, andar per l'aria à volo.</l>
<l>E ti vo dir quel, che di tutto avenne,</l>
<l>E come, e per qual via vestir le penne.</l>
</lg>
<lg type="ottava">
<l>Al figlio, c'hoggi in Andro ha 'l regio manto,</l>
<l>Da cui l'isola ha preso, e serba il nome,</l>
<l>Mostrò de' sacri augurij il rito santo</l>
<l>Lo Dio da le più ricche, e illustri chiome.</l>
<l>Pur' egli à me non è cagion di pianto,</l>
<l>Ch'oltre ch' ivi sostien le regie some,</l>
<l>Ha in guardia anchor lo spiritale honore,</l>
<l>E vi sta con grandezza, e con favore.</l>
</lg>
<lg type="ottava">
<l>Ma le misere mie figlie son quelle,</l>
<l>Che m' irrigan di pianto il volto, e 'l seno:</l>
<l>Ch'oltre che fur si gratiose, e belle</l>
<l>Quant'altre uscisser mai del nostro seno,</l>
<l>Carissime l'havea per lo don, ch'elle</l>
<l>Hebber dal dolce alunno di Sileno.</l>
<l>Hebber da Bacco un don si singulare,</l>
<l>Che sopra ogni altro ben me le fe care.</l>
</lg>
<lg type="ottava">
<l>La gratia, che lor diè lo Dio Thebano,</l>
<l>Mi fe in un punto stupido, e contento.</l>
<l>Fe, che ciò, che la lor toccava mano,</l>
<l>À un tratto olio venia, vino, ò frumento.</l>
<l>Se l'arena volean far venir grano,</l>
<l>Trasformar la vedeano in un momento.</l>
<l>E co'l largo favor del Theban Nume,</l>
<l>Fean divenir hor olio, hor vino il fiume.</l>
</lg>
<lg type="ottava">
<l>Toccavan l'herba, il legno, il sasso, e tutto</l>
<l>Quel ben, ch'à noi l'alma natura feo;</l>
<l>E subito prendea forma del frutto</l>
<l>Di Cerere, ò di Palla, ò di Lieo.</l>
<l>Colui, che 'l vostro imperio have distrutto,</l>
<l>L'altero Imperador del campo Acheo,</l>
<l>Per nutrire il suo campo si consiglia,</l>
<l>D'haver subito in mano ogni mia figlia.</l>
</lg>
<lg type="ottava">
<l>Ne ti pensar, che fosse più sicuro</l>
<l>Lo stato mio da lo Spartano sdegno,</l>
<l>Di quel, che si sia stato il Frigio muro,</l>
<l>Anzi drizzò ver me l'irato legno;</l>
<l>E inessorabil, pertinace, e duro</l>
<l>Le meste figlie mie tolse al mio regno;</l>
<l>Perche tenesser co'l favor di Bacco</l>
<l>Provista al campo ogn'hor la botte, e 'l sacco.</l>
</lg>
<lg type="ottava">
<l>Pur sepper tanto far, che via fuggiro,</l>
<l>E per diverse vie lasciaro il campo:</l>
<l>E sopra d'Eubea due ne sortiro,</l>
<l>L'altre appresso al fratel cercar lo scampo.</l>
<l>Ma gli sdegnati Achei, che le seguiro,</l>
<l>Tosto smontar sopra l'Euboico campo,</l>
<l>E minacciar di dare à sacco, e à foco,</l>
<l>(Se non rendean le vergine) quel loco.</l>
</lg>
<lg type="ottava">
<l>Sopra Andro (havute lor) s'andaro à porre,</l>
<l>Dove tenea il mio figlio il regio scanno.</l>
<l>Quivi non era Enea, ne 'l forte Hettorre</l>
<l>Da trattenergli insino al decim'anno.</l>
<l>Tanto, che 'l miser mio figliuol per torre</l>
<l>Al debil regno il minacciato danno,</l>
<l>De le sorelle sue rimase privo</l>
<l>Per darle preda, e serve al campo Argivo.</l>
</lg>
<lg type="ottava">
<l>Già proveduto haveano i Greci accorti</l>
<l>I lacci, le catene, e le maniglie,</l>
<l>Perche i lor nodi più tenaci, e forti</l>
<l>Fesser più fida guardia à le mie figlie:</l>
<l>Quando elle alzando gli occhi afflitti, e smorti,</l>
<l>Per non servir l'Argoliche famiglie,</l>
<l>Pregar lo Dio, che lor diè tal virtute,</l>
<l>Che le togliesse à tanta servitute.</l>
</lg>
<lg type="ottava">
<l>Lo Dio, da cui tal dono haveano havuto,</l>
<l>Non mancò lor d'aiuto, e di soccorso.</l>
<l>Se si chiama però porgere aiuto</l>
<l>Il torre à lor l'interior discorso.</l>
<l>Subito ogni lor corpo fu veduto</l>
<l>Fuggir per l'aria à più libero corso;</l>
<l>Volar per l'aria, e non saprei dir come</l>
<l>Cangiasser cosi tosto il volto, e 'l nome.</l>
</lg>
<lg type="ottava">
<l>Ne' bianchi augelli de la tua consorte,</l>
<l>In candide colombe si cangiaro,</l>
<l>E di si rara aventurosa sorte</l>
<l>L'ingrato mondo, e me privo lasciaro.</l>
<l>I lumi già de la celeste corte,</l>
<l>Che primi in oriente si mostraro,</l>
<l>À perder gian verso l'occaso il lume,</l>
<l>Onde andar tutti à ritrovar le piume.</l>
</lg>
<lg type="ottava">
<l>Enea tosto, che 'l Sol nel mondo luce,</l>
<l>Se 'n và co'l picciol figlio, e 'l debil padre</l>
<l>À consigliar con la diurna luce</l>
<l>Dove dovea condur le Frigie squadre.</l>
<l>Risponde à lor del giorno il chiaro Duce,</l>
<l>À la nostra tornate antica madre:</l>
<l>Perche quella provincia è, che v'attende,</l>
<l>Onde la vostra origine dipende.</l>
</lg>
<lg type="ottava">
<l>Con mille gratie Enea prende comiato</l>
<l>Dal custode di Delo illustre, e santo.</l>
<l>Ma con ricchi presenti il Signor grato</l>
<l>Vuol, che di lui si lodino altrettanto.</l>
<l>D'un ricco scettro Anchise fu honorato;</l>
<l>D'una faretra Ascanio, e d'un bel manto;</l>
<l>Diede ad Enea d'un singular lavoro</l>
<l>Tutto intagliato un ricco nappo d'oro.</l>
</lg>
<lg type="ottava">
<l>À quel, che guarda al formator del giorno</l>
<l>Il tempio in Delo il diè l'Ismeno Terse,</l>
<l>Alcon Mileo formollo, e 'l fece adorno</l>
<l>Di figure mirabili, e diverse.</l>
<l>Una città con forti mura intorno</l>
<l>V' impresse, e con le porte il nome aperse.</l>
<l>Mostrò con sette porte Alcon Mileo,</l>
<l>Ch'era la città regia di Lieo.</l>
</lg>
<lg type="ottava">
<l>Un solo è de l'historia l'argomento,</l>
<l>Ma la turba è diversa, et infinita.</l>
<l>Fuor de le porte cento roghi, e cento</l>
<l>Ardono i corpi Ismeni senza vita.</l>
<l>Alzan le donne il doloroso accento</l>
<l>Per tanti giunti à l'ultima partita.</l>
<l>Mostran stracciate il crin, percosse il petto,</l>
<l>In mille modi il lor dolente affetto.</l>
</lg>
<lg type="ottava">
<l>Già venne in Thebe una incurabil peste,</l>
<l>E fu risposto à lei dal fato eterno.</l>
<l>Se 'l popol vuol, che 'l morbo iniquo reste,</l>
<l>Di dar l'alme Thebane al crudo inferno,</l>
<l>De l'alma han da privar la carnal veste</l>
<l>Due vergini per darsi al Re superno:</l>
<l>Si dian liberamente al sacrificio</l>
<l>Per torre à la città si gran supplicio.</l>
</lg>
<lg type="ottava">
<l>Fra tutte sol due figlie d'Echione</l>
<l>Fur d'animo, e di corpo adorno, e belle,</l>
<l>Che per salvare i padri, e le matrone,</l>
<l>I giovani Thebani, e le donzelle</l>
<l>Offerser su l'altar le lor persone,</l>
<l>Per hostia à le sacrifiche facelle.</l>
<l>E tutto il lor successo acro, et amaro</l>
<l>Mostran gl' intagli, e l'or distinto, e chiaro.</l>
</lg>
<lg type="ottava">
<l>Non gian da donne timide à la morte</l>
<l>Per torre al popol lor tanto veleno,</l>
<l>Ma si vedean con cor virile, e forte</l>
<l>Porgere al crudel ferro il nudo seno.</l>
<l>Uscite poi per le sanguigne porte</l>
<l>L'alme, e lasciato il lor carcer terreno,</l>
<l>Si vedeano portar con pompa al loco,</l>
<l>Dove arder le dovea la pira, e 'l foco.</l>
</lg>
<lg type="ottava">
<l>Ma il gran poter de' fati non sofferse,</l>
<l>Che 'l sangue d'Echion mancasse in terra;</l>
<l>Hor mentre il foco ardente il vampo aperse,</l>
<l>Per risolver quei corpi in poca terra,</l>
<l>La virginal favilla si converse</l>
<l>In due feroci giovani da guerra:</l>
<l>Due de le verginali uscir faville,</l>
<l>Che non havrian ceduto al grande Achille.</l>
</lg>
<lg type="ottava">
<l>Se ben feroci, alteri, et inquieti</l>
<l>Formogli il foco, e subiti, et ardenti;</l>
<l>Pur furo allhora humani, e mansueti</l>
<l>Per le materne essequie, e diligenti,</l>
<l>Trattabili, amorevoli, e discreti,</l>
<l>Dove fur posti i lor primi parenti,</l>
<l>Con quella cura, che doveano haverne,</l>
<l>Fer collocar le ceneri materne.</l>
</lg>
<lg type="ottava">
<l>Fur nomati corone, e con tant'arte</l>
<l>Alcon si belle historie vi distese,</l>
<l>Che senz'altra scrittura à parte à parte,</l>
<l>Ogni opra, ogni attion v'era palese.</l>
<l>Il principe Troiano anchor fe parte</l>
<l>De le reliquie Frigie al Re cortese.</l>
<l>D'una nave d'argento un don gli feo</l>
<l>Fatta per custodir l'odor Sabeo.</l>
</lg>
<lg type="ottava">
<l>Con una coppa regia anchor gli diede</l>
<l>Una corona d'or di gemme adorna,</l>
<l>E poi di novo al Re comiato chiede,</l>
<l>E ver l'armata sua co' suoi ritorna.</l>
<l>Indi per por su quell'isola il piede,</l>
<l>Che di cento città se stessa adorna.</l>
<l>Fa, che 'l nocchier ver Creta il camin prenda,</l>
<l>Che tien, che di quel regno Apollo intenda.</l>
</lg>
<lg type="ottava">
<l>Perche di Creta Teucro in Frigia venne,</l>
<l>E 'l superbo Ilion cinse di muro:</l>
<l>Che fosse Teucro il lor principio, tenne,</l>
<l>Poi che Teucri da lui nomati furo.</l>
<l>Però ver Creta fe drizzar l'antenne,</l>
<l>Che, interpretando mal quel senso oscuro,</l>
<l>Creta stimò la lor antica madre,</l>
<l>Che non si ricordò del primo padre.</l>
</lg>
<lg type="ottava">
<l>Dardano havea di già posto in oblio,</l>
<l>Che pria d'ltalia in Frigia si raccolse,</l>
<l>E de l'Italia intese il biondo Dio,</l>
<l>Quando à la patria lor mandar gli volse.</l>
<l>In Creta andar, ma l'aere infame, e rio</l>
<l>Con tanta peste à perseguirgli tolse,</l>
<l>Che fur costretti andar senz'altra guerra</l>
<l>À cercar nova patria, e nova terra.</l>
</lg>
<lg type="ottava">
<l>Pensar poi meglio, e ritrovaro il vero</l>
<l>Esser l'Italia la lor madre antica.</l>
<l>E fer tosto drizzar ogni nocchiero</l>
<l>Ver la terra fatal felice, e amica.</l>
<l>Ma il vento, e 'l mar s'alzò superbo, e fero,</l>
<l>E preser con travaglio, e con fatica</l>
<l>De le Strofadi infami il crudo porto,</l>
<l>Dove fer l'empie Harpie lor novo torto.</l>
</lg>
<lg type="ottava">
<l>Fuggir poi de l'Harpie l'ingorda fame,</l>
<l>E cercando per mar nova ventura,</l>
<l>Lasciar Dulichio à dietro, Itaca, e Same,</l>
<l>D'Ambracia poi le combattute mura,</l>
<l>Per cui fecer gli Dei si gran certame.</l>
<l>E nel passar di pietra alpestre, e dura</l>
<l>Quel giudice in quel loco ritrovaro,</l>
<l>Che per l'Attiaco Apollo al mondo è chiaro.</l>
</lg>
<lg type="ottava">
<l>Vider (lasciato il sen d'Ambracia, e ascoso)</l>
<l>Le selve Dodonee poco discoste,</l>
<l>Dov'era quell'Oracolo famoso,</l>
<l>Che dava in una quercia le risposte,</l>
<l>Dapoi con l'occhio intento, e desioso</l>
<l>Vider nel costeggiar l'istesse coste,</l>
<l>Dove i figli vestir del Re Molosso,</l>
<l>Per l'incendio fuggir, di penne il dosso.</l>
</lg>
<lg type="ottava">
<l>Disprezza il popol Frigio l'oriente,</l>
<l>E và ver dove il novo affetto il tira,</l>
<l>E passa, mentre aspira à l'occidente,</l>
<l>In mezzo fra Butroto, e fra Corcira.</l>
<l>Giunge al fine in Sicilia, ove si sente</l>
<l>Di Scilla, e di Cariddi il grido, e l'ira.</l>
<l>E in quella patria Enea vuol, che si smonti,</l>
<l>Che fiancheggiata in mar vien da tre monti.</l>
</lg>
<lg type="ottava">
<l>Per far quel regno intrepido, e sicuro</l>
<l>À guardar Lilibeo l'occaso ha tolto.</l>
<l>Ver donde rende l'Austro, il mondo oscuro,</l>
<l>Mostra Pachino à gl' inimici il volto.</l>
<l>Contra il soffio di Borea horrendo, e duro</l>
<l>Peloro il guardo horribil tien rivolto.</l>
<l>Et assicuran di Sicania il regno</l>
<l>Dal mar, dal vento, e dal nemico sdegno.</l>
</lg>
<lg type="ottava">
<l>Qui ne l'arena Sicula Zanclea</l>
<l>Diè fondo il buon nocchiero afflitto, e stanco,</l>
<l>Et à l' orecchie fe passar d'Enea</l>
<l>Di Cariddi il furor dal lato manco.</l>
<l>Freme dal destro Scilla iniqua, e rea,</l>
<l>Vergine il volto, e cagna il ventre, e 'l fianco.</l>
<l>Fu già vergine tutta, e fu divisa</l>
<l>In cagna, et in donzella in questa guisa.</l>
</lg>
<lg type="ottava">
<l>Fu ne la prima età si vaga, e bella</l>
<l>Che d'infiniti giovani, à cui piacque,</l>
<l>Chi per amante, e chi per moglie havella</l>
<l>Cercò, ma d'alcun mai non si compiacque.</l>
<l>E come vana, e semplice donzella</l>
<l>À le Ninfe se'n gia de le salse acque;</l>
<l>E lor contava le parole, e i pianti</l>
<l>De gli scherniti suoi sposi, et amanti.</l>
</lg>
<lg type="ottava">
<l>Fra tante di Nereo figlie, e di Dori,</l>
<l>À cui solea la tanto amata Scilla</l>
<l>Contar gli altrui mal collocati amori</l>
<l>Di quei, ch'accesi havea la sua pupilla;</l>
<l>Un giorno à Galathea, che in grembo à fiori</l>
<l>S'ornava, il biondo crin piacque d'udilla.</l>
<l>E poi ch'ella finì, con mesto accento</l>
<l>Fe sentir Galathea questo lamento.</l>
</lg>
<lg type="ottava">
<l>Beata te, cui sol gentili spirti</l>
<l>Per la tua gran beltà volt' hanno il core.</l>
<l>Ch'à piacer tuo da lor puoi dipartirti,</l>
<l>Senza haverne à temer danno, ò disnore.</l>
<l>Misera me, c'huomini alpestri et hirti</l>
<l>Pieni d'ogni schivezza, e d'ogni horrore</l>
<l>Il più fervente in me locar desio</l>
<l>Per far d'eterno duol colmo il cor mio.</l>
</lg>
<lg type="ottava">
<l>E se ben le fatali etheree stelle</l>
<l>Fer la Nereide mia formar figura</l>
<l>Da Nereo, e Dori, e tante hebbi sorelle,</l>
<l>Ch'esser da i danni altrui dovea sicura:</l>
<l>Fuggir però da l'amorose, e felle</l>
<l>Voglie d'un mostro horrendo di Natura</l>
<l>Non potei senza un danno estremo, e intanto</l>
<l>Le tolse la favella il troppo pianto.</l>
</lg>
<lg type="ottava">
<l>Scilla, che gli occhi à lei scorge due fiumi,</l>
<l>Con le candide sue parole, e dita</l>
<l>Le dà conforto, e le rasciuga i lumi,</l>
<l>E soccorre il suo mal di qualche aita.</l>
<l>Deh non lasciar, che 'l duol più ti consumi,</l>
<l>Ma scopri il mal, ch' à lagrimar t' invita,</l>
<l>Che da l'amor, ch' io t' ho portato, e porto,</l>
<l>Havrai fido consiglio, e più conforto.</l>
</lg>
<lg type="ottava">
<l>Poi ch'ella à Galathea sciugò le ciglia,</l>
<l>E placò in parte il duol, che la trafisse:</l>
<l>La Dea del mare alzò verso la figlia</l>
<l>Di Forco, e di Crateide il guardo, e disse.</l>
<l>Prender punto non dei di maraviglia,</l>
<l>Che in lagrime il mio duol si convertisse;</l>
<l>Che quando la cagion n'havrai ben scorta,</l>
<l>Ti maraviglierai, ch' io non sia morta.</l>
</lg>
<lg type="ottava">
<l>Simetide arricchì d'un figlio il mondo</l>
<l>Pur dianzi, che d'un Fauno havea acquistato,</l>
<l>Bello, leggiadro, amabile, e giocondo,</l>
<l>Fra i più lodati spirti il più lodato. </l>
<l>Questi à me sola il cor diede, secondo,</l>
<l>Piacque al mio buono in su'l principio fato.</l>
<l>E co'l suo dolce, e gratioso modo</l>
<l>Al fin mi strinse à l'amoroso nodo.</l>
</lg>
<lg type="ottava">
<l>Aci il nomaro, e dal suo nascimento</l>
<l>L' Eclittica havea corsa il Re di Delo</l>
<l>Sedici volte, e 'l suo lascivo mento</l>
<l>Cominciava à fiorir del primo pelo.</l>
<l>Non si potea trovar gioia, e contento</l>
<l>Maggior nel centro immobile del cielo.</l>
<l>Del pari era l'amor, del par l'etate,</l>
<l>È ver, ch'ei possedea maggior beltate.</l>
</lg>
<lg type="ottava">
<l>Mentre io godea si dolce stato, occorse</l>
<l>Per sempiterno mio pianto, e sciagura,</l>
<l>Ch'un fier Ciclopo à caso un dì mi scorse,</l>
<l>E preso fu da l'amorosa cura.</l>
<l>Io ti so dir (s'udito non hai forse</l>
<l>De la deforme lor parlar figura)</l>
<l>Che quella, che vid'io di Polifemo,</l>
<l>Fu tal, ch'à dirlo sol pavento, e tremo.</l>
</lg>
<lg type="ottava">
<l>Era grande il fellone à par d'un monte,</l>
<l>Non che le braccia, i diti parean travi.</l>
<l>I peli de la barba, e de l' inconte</l>
<l>Chiome pareano gommone di navi.</l>
<l>Un' occhio sol nel mezzo havea la fronte.</l>
<l>Pur se ben membra havea si immense, e gravi,</l>
<l>Sì lunge ne l'andare il piè stendea,</l>
<l>Ch' i cervi il tardo suo passo giungea.</l>
</lg>
<lg type="ottava">
<l>Questi bramò di me farsi consorte,</l>
<l>Per gravare il mio cor d'eterni guai.</l>
<l>Io l'hebbi in odio in ver più che la morte,</l>
<l>Ma per lo gran timor no 'l dimostrai.</l>
<l>Hor se da me saper brami per sorte</l>
<l>De l'odio, e de l'amor, ch'à due portai,</l>
<l>Qual fu di più poter dentro al mio core,</l>
<l>Sappi, ch'andò del par l'odio, e l'amore.</l>
</lg>
<lg type="ottava">
<l>Ó quanto è il tuo potere alto, e stupendo</l>
<l>Amor, (chi 'l crederebbe ? ) un' huom tant'empio,</l>
<l>Un, ch'à le selve istesse è mostro horrendo,</l>
<l>Che fa d'ogni mortal l'ultimo scempio,</l>
<l>Che sprezza il ciel co'l suo poter tremendo,</l>
<l>Te sente, Amor, con disusato essempio.</l>
<l>E per servire à la tua santa legge,</l>
<l>Gli antri abbandona, e 'l proprio officio, e 'l gregge.</l>
</lg>
<lg type="ottava">
<l>E per mostrarsi gratioso, e bello,</l>
<l>Co'l rastro, e con la forca, e co'l tridente,</l>
<l>Pettina, et orna il suo rozzo capello,</l>
<l>E netta con la vanga il crudo dente.</l>
<l>Recide con la falce al mento il vello,</l>
<l>Poi corre à l'acqua chiara, e trasparente.</l>
<l>E stà quivi à specchiarsi intento, e fiso,</l>
<l>Per comporsi la barba, il crine, e 'l viso.</l>
</lg>
<lg type="ottava">
<l>Del sangue, e de la morte empia la sete</l>
<l>Non si vede albergar più nel suo petto.</l>
<l>Le navi passan via sicure, e liete</l>
<l>Senza haver più di lui noia, ò sospetto.</l>
<l>Hor mentre preso à l'amorosa rete,</l>
<l>Pensa à quel, che da me brama diletto,</l>
<l>Telemo à lui predice il suo destino,</l>
<l>Ch' illustre fra Ciclopi era indovino.</l>
</lg>
<lg type="ottava">
<l>Questo saggio indovin, dotto, et esperto</l>
<l>Che mai d'augello alcun non fu ingannato,</l>
<l>Disse. Ho veduto, ò Polifemo, aperto</l>
<l>Quel, c'ha de l'esser tuo disposto il fato.</l>
<l>Guardati pur, ch' io ti so dir per certo,</l>
<l>Ch'un cavalier nel regno Itaco nato,</l>
<l>Giungendo à caso à te dal lido Greco</l>
<l>De l'occhio, che solo hai, ti farà cieco.</l>
</lg>
<lg type="ottava">
<l>Ben tu sei quello, (il mostro al mago disse)</l>
<l>Che più ne l'arte tua non vedi lume,</l>
<l>Sia pur quel cavalier d'Itaca Ulisse,</l>
<l>E per cercarmi in mar batta le piume;</l>
<l>Che quando in questo punto anchor venisse,</l>
<l>Un'altra innanzi à lui m' ha tolto il lume.</l>
<l>Hor come vuoi, ch' io tema di costui,</l>
<l>Se m'ha cecato un' altra innanzi à lui?</l>
</lg>
<lg type="ottava">
<l>Schernisce l'indovino, e 'l grave passo</l>
<l>Movendo và per la marina arena,</l>
<l>E discorrendo va co'l capo basso</l>
<l>Qualche rimedio à l'amorosa pena.</l>
<l>Tal' hor si torna al suo cavato sasso</l>
<l>À dar riposo à l'affannata lena;</l>
<l>E fagli, ovunque và, l'amor, che 'l coce</l>
<l>Sempre haver me ne 'l core, e ne la voce.</l>
</lg>
<lg type="ottava">
<l>Un monte lunge in mar tanto si stende,</l>
<l>Che quasi l'onda il cinge d'ogn' intorno.</l>
<l>Il fiero innamorato un dì v'ascende,</l>
<l>Per volervi passar parte del giorno.</l>
<l>Il gregge, se ben cura ei non ne prende,</l>
<l>Va seco, e presso al suo pasce soggiorno.</l>
<l>E giunge mentre ne la costa ei siede,</l>
<l>Quasi al giogo co'l crin, co'l piede al piede.</l>
</lg>
<lg type="ottava">
<l>Posato il pin, che suol guidar l'armento,</l>
<l>Ch'arbor farebbe ad ogni grossa nave,</l>
<l>Comincia à far sonar quello stormento,</l>
<l>Che à lato havea di perforata trave; </l>
<l>La fistula dà fuor l'usato accento,</l>
<l>Più tosto strepitoso, che soave;</l>
<l>E da lo stral d'Amor piagato, e punto,</l>
<l>Col canto al dolce suon fa contrapunto.</l>
</lg>
<lg type="ottava">
<l>Fu l'aspro canto suo tanto sonoro,</l>
<l>Ch'udì ciascun, che volle il suo concetto.</l>
<l>E Lilibeo, Pachino, Etna, e Peloro</l>
<l>Quel canto udì, ch'al mostro uscì del petto.</l>
<l>Et io, ch' in grembo al mio caro thesoro</l>
<l>Il volto havea con mio sommo diletto,</l>
<l>L'orecchie al suo parlar con gli altri tesi,</l>
<l>E queste fur' le note, ch' io n'intesi.</l>
</lg>
<lg type="ottava">
<l>Lo splendor de le rose, e de' ligustri,</l>
<l>Mentre si stan nel più felice stato,</l>
<l>Passan le guance tue vaghe, et illustri</l>
<l>Co'l ben misto color lucente, e grato.</l>
<l>La tua fiorita età, sol di tre lustri,</l>
<l>Sembra d'April quando è su'l fiore un prato.</l>
<l>Quanto di ben fra noi può dare il mondo,</l>
<l>Tanto n'appar nel tuo viso giocondo.</l>
</lg>
<lg type="ottava">
<l>Promette altrui la tua benigna fronte,</l>
<l>Che tu sei d'ogni ben larga, e leale,</l>
<l>Non men di quel, che suole essere il fonte,</l>
<l>D'ogni suo don cortese, e liberale.</l>
<l>Le vaghe luci tue non son men pronte</l>
<l>Con lo splendor, ch'è in lor vivo, e immortale,</l>
<l>A promettere altrui gioia, e mercede,</l>
<l>Riposo, humanità, concordia, e fede.</l>
</lg>
<lg type="ottava">
<l>Ma ricercando poi le parti ascose,</l>
<l>Ch'albergan Galathea ne la tua mente;</l>
<l>Invece de i ligustri, e de le rose,</l>
<l>Ogni herba vi si trova aspra, e pungente,</l>
<l>Ortiche, spine, et herbe velenose.</l>
<l>E se promette il volto esser clemente,</l>
<l>Ne porge il rio pensier, c' hai dentro al core,</l>
<l>Noia, pianto, discordia, e finto amore.</l>
</lg>
<lg type="ottava">
<l>Deh fa, che in te pietà regni, e risponda</l>
<l>À l'altre parti tue gradite, e belle.</l>
<l>E poi che d'ogni gratia il viso abonda,</l>
<l>Scaccia dal cor le parti inique, e felle.</l>
<l>E non fuggir da me ne la salsa onda,</l>
<l>À ritrovar tua madre, e tue sorelle.</l>
<l>C'haver sol per amore io ti vorrei,</l>
<l>Ne contra il tuo voler mai gir potrei.</l>
</lg>
<lg type="ottava">
<l>Io credo ben, se tu de l'esser mio</l>
<l>Sapessi in parte almen, se non in tutto,</l>
<l>Che non havresti il cor ver me si rio,</l>
<l>Ne t'andresti à gittar nel marin flutto.</l>
<l>Ne sol faresti il cor benigno, e pio,</l>
<l>E ti dorria del mio lamento, e lutto;</l>
<l>Ma brameresti sopra ogni altra cosa</l>
<l>Di farti à Polifemo amica, ò sposa.</l>
</lg>
<lg type="ottava">
<l>Gli antri capaci miei ne' sassi vivi,</l>
<l>Han si ben posto il lor ricetto interno,</l>
<l>Che non hanno à temer gli ardori estivi,</l>
<l>Ne men posson sentir l'horror del verno.</l>
<l>Forse che i campi miei son scarsi, e privi</l>
<l>De' frutti, ch'à l'human servon governo?</l>
<l>N'han tanti, e si maturi, e si soavi,</l>
<l>Che i rami romper fan, tanto son gravi.</l>
</lg>
<lg type="ottava">
<l>In copia attendon te l'uve mature,</l>
<l>Del bello aureo color liete, e gioconde,</l>
<l>Mostran de altre uve anchor le scorze oscure,</l>
<l>Ch'è maturo il liquor, ch'entro s'asconde.</l>
<l>Potrai veder fra l'humili verdure</l>
<l>Le fraghe rosseggiar fra verdi fronde.</l>
<l>E per serbarle à la tua bianca mano,</l>
<l>Io fo guardarle, e starne ognun lontano.</l>
</lg>
<lg type="ottava">
<l>Se ben la siepe v'han fondata, e forte,</l>
<l>Ogni horto ha il suo custode, e 'l suo mastino.</l>
<l>Di peri, e pomi, e frutti d'ogni sorte</l>
<l>Abonda ogni mio campo, ogni giardino.</l>
<l>Tommi pur per amante, ò per consorte,</l>
<l>E togli ogni mio bene in tuo domino.</l>
<l>Ogni arbore, ogni frutto, che vi pende,</l>
<l>La tua candida man brama, et attende.</l>
</lg>
<lg type="ottava">
<l>Se vuoi veder, ch' io più posso in effetto,</l>
<l>Di quel, che detto t' han le mie proposte,</l>
<l>Pon mente à queste gregge, à cui permetto,</l>
<l>Che pascan queste valli, e queste coste.</l>
<l>Quante n'ho anchor, che per vario rispetto,</l>
<l>Per gli antri, e per le selve stan nascoste.</l>
<l>Ne il numero saprei mai dirne intero,</l>
<l>Quando bramasse alcun saperne il vero.</l>
</lg>
<lg type="ottava">
<l>È da persona povera, e mendica</l>
<l>Le capre haver per numero, e l'agnelle.</l>
<l>Vieni à veder da te senza ch' io 'l dica,</l>
<l>Quanto sian grasse, e ben formate, e belle.</l>
<l>Che par che portar possano à fatica</l>
<l>Le copiose, e tumide mammelle.</l>
<l>I parti lor più teneri, e gentili,</l>
<l>Si stanno anchor ne' lor tepidi ovili.</l>
</lg>
<lg type="ottava">
<l>Fra i molli latticinij io mi confondo,</l>
<l>Tanti, e si freschi n' ho di giorno in giorno.</l>
<l>Se del latte indurato in copia abondo,</l>
<l>Ne fan le gregge fè, c'ho quì d' intorno.</l>
<l>Deh lieva il viso homai grato, e giocondo</l>
<l>Fuor del paterno tuo marin soggiorno,</l>
<l>E vienne à me, che di buon cor ti chiamo,</l>
<l>E d'honorarti sol discorro, e bramo.</l>
</lg>
<lg type="ottava">
<l>Forse sol doni havrai da me vulgari,</l>
<l>Ó lepri, ò caprij, ò pargoletti augelli</l>
<l>Di presenti comuni, et ordinari:</l>
<l>Ben vorrò, ch'ogni dì n'habbi novelli.</l>
<l>Ma vorrò anchor di doni illustri, e rari</l>
<l>Contentar gli occhi tuoi lucenti, e belli.</l>
<l>Cacciare à questi giorni un'orsa io volsi,</l>
<l>E con la vita à lei due figli tolsi.</l>
</lg>
<lg type="ottava">
<l>Fatta la madre lor de l'alma priva,</l>
<l>E visti, e presi i suoi teneri figli,</l>
<l>Dissi, vò serbar questi à la mia diva,</l>
<l>E pregar lei, che in don da me gli pigli.</l>
<l>La loro età tant'oltre non arriva,</l>
<l>Che nuocano ò co' denti, ò con gli artigli.</l>
<l>Ne di scherzar si veggon mai satolli,</l>
<l>Tanto son dolci, buffoncini, e folli.</l>
</lg>
<lg type="ottava">
<l>Deh quel volto gentil, che 'l mar m'asconde,</l>
<l>Discopri alquanto al mio cupido sguardo:</l>
<l>E con le voglie al mio voler seconde,</l>
<l>Il buono amore accetta, ond' io tutt'ardo.</l>
<l>Pur l'altro dì mi riguardai ne l'onde,</l>
<l>Ne mi trovai men bello, che gagliardo.</l>
<l>Mi rallegrai, mirandomi ne l'acque,</l>
<l>Tanto del corpo mio l'ombra mi piacque.</l>
</lg>
<lg type="ottava">
<l>Riguarda quanto io sia robusto, e quanto</l>
<l>Sia grande à paragon de gli altri vivi.</l>
<l>Nel regno, che chiamate eterno, e santo,</l>
<l>Non so se Giove à tanta altezza arrivi.</l>
<l>Voi dite pur, che porta il regio manto,</l>
<l>Non so che Giove in ciel fra gli altri Divi.</l>
<l>Riguarda il crine, e 'l mento hirsuto, e folto,</l>
<l>Quanta dan gratia al capo, al tergo, e al volto.</l>
</lg>
<lg type="ottava">
<l>Ne ti pensar, che 'l duro, e spesso vello,</l>
<l>Che copre il corpo mio tutto d'intorno,</l>
<l>Mi renda men spettabile, e men bello,</l>
<l>Anzi mi fa più nobile, e più adorno.</l>
<l>Deforme senza piume appar l'augello,</l>
<l>E quando il Sol viene à far breve il giorno,</l>
<l>Ogni arbor secco appar, che 'l verno crudo</l>
<l>Restar de le sue foglie il face ignudo.</l>
</lg>
<lg type="ottava">
<l>D'un' occhio, come vedi, io mi contento,</l>
<l>Ch'à par d' un terso scudo arde, e risplende.</l>
<l>E ben, che solo sia, mi val per cento,</l>
<l>Tanto il suo giro, e sguardo oltre si stende.</l>
<l>E lo Dio, ch'ogni cielo, ogni elemento</l>
<l>Vede, e co'l lume suo lucido il rende,</l>
<l>Discerne pur da l'uno à l'altro polo</l>
<l>Co'l lume, ond'egli aggiorna, unico, e solo.</l>
</lg>
<lg type="ottava">
<l>Aggiungi à tanto ben, che 'l padre mio</l>
<l>Del vostro immenso mar possiede il regno;</l>
<l>E vedi ben, se cedi al mio desio,</l>
<l>Quanto il socero havrai superbo, e degno.</l>
<l>Deh mostra il cor ver me benigno, e pio,</l>
<l>Ver me, ch'anchor del ciel sprezzo lo sdegno.</l>
<l>Io pur son quel, ch'a te sola m' inchino,</l>
<l>E sprezzo Giove, il folgore, e 'l destino.</l>
</lg>
<lg type="ottava">
<l>Certo io non ti sarei tanto importuno,</l>
<l>Vedrei di raffrenare il troppo affetto,</l>
<l>Se tu spregiassi parimente ogn'uno,</l>
<l>Quand'altro amor non t' infiammasse il petto:</l>
<l>Ma, perche scacci il figlio di Nettuno,</l>
<l>Et Aci inviti al coniugal diletto?</l>
<l>Perche, s' io vengo à te, mi fuggi, e sprezzi?</l>
<l>Et Aci, chiami dopo, Aci accarezzi?</l>
</lg>
<lg type="ottava">
<l>Hor goda Aci di te, solo à te piaccia,</l>
<l>Ch'io vò (se ben per tuo conto mi spiace)</l>
<l>Che vegga, che 'l valor de le mie braccia</l>
<l>À la grandezza mia ben si conface.</l>
<l>S'avien, ch' io trovi mai, ch'ei ti compiaccia</l>
<l>Per tormi ogni mio bene, ogni mia pace</l>
<l>Vò trargli 'l cor, vò mille pezzi farne,</l>
<l>E à questi campi, e al mar dar la sua carne.</l>
</lg>
<lg type="ottava">
<l>Deh moviti à pietà, mia diva, un poco,</l>
<l>Ahi, che di tanto ardore il petto ho pieno,</l>
<l>Che par, che 'l monte Etneo con tutto il foco</l>
<l>Sia stato trasportato entro al mio seno.</l>
<l>Deh lascia il mar ceruleo, e 'l patrio loco,</l>
<l>E mostra il volto al ciel chiaro, e sereno.</l>
<l>Ma tu con Aci tuo forse ti stai,</l>
<l>Ne del mio amor ti cal, ne de miei guai.</l>
</lg>
<lg type="ottava">
<l>Irato in questo altrove il camin prende,</l>
<l>E la voce, e i sospiri alza di sorte,</l>
<l>Che 'l mondo di qua giù non solo offende,</l>
<l>Ma quello anchor de la celeste corte.</l>
<l>Tal se 'l toro talhor vinto si rende,</l>
<l>E cede la giuvenca al bue più forte,</l>
<l>Se'n và in disparte, e mentre se'n ricorda,</l>
<l>Il mondo co'l mugghiare, e 'l cielo assorda.</l>
</lg>
<lg type="ottava">
<l>Mentre il Ciclopo rio scorre la costa,</l>
<l>Da l'ira spinto, e da la pena acerba,</l>
<l>Ver dove io mi giacea molto discosta,</l>
<l>Viene à girar la luce empia, e superba,</l>
<l>E vede me, ch'esser credea nascosta,</l>
<l>In grembo ad Aci mio, fra fiori, e l'herba.</l>
<l>Ben la sua voce allhor cruda, et altera</l>
<l>Passò, per quel, ch' udij, la nona sfera.</l>
</lg>
<lg type="ottava">
<l>Tremò per troppo horrore Etna, e Tifeo</l>
<l>Fece maggior la fiamma uscir del monte.</l>
<l>E Pachino, e Peloro, e Lilibeo</l>
<l>Quasi attuffar nel mar l'altera fronte.</l>
<l>Cadde il martel di man nel monte Etneo</l>
<l>Al Re di Lenno, à Sterope, et à Bronte.</l>
<l>Fuggir fiere, et augei del lor ricetto,</l>
<l>E si strinse ogni madre il figlio al petto.</l>
</lg>
<lg type="ottava">
<l>Vi veggio, risonò con mesto accento,</l>
<l>L'irato, horrendo, et orgoglioso grido:</l>
<l>Ma vò, che questo l'ultimo contento</l>
<l>Sia, che vi doni Venere, e Cupido.</l>
<l>Io, che l'altere sue minaccie sento,</l>
<l>Fuggo, e m'attuffo entro al paterno nido:</l>
<l>Aci, ch'al mio fuggir volge lo sguardo,</l>
<l>Fugge anch'ei verso il mar, ma vien più tardo.</l>
</lg>
<lg type="ottava">
<l>Datemi (egli dicea) datemi aiuto,</l>
<l>Voi miei parenti, e tu fida compagna,</l>
<l>Si ch'à dar venga anch' io censo, e tributo</l>
<l>À la cerulea, e liquida campagna.</l>
<l>Presa in tanto il crudel, per darlo à Pluto</l>
<l>La cima in braccio havea d'una montagna,</l>
<l>E tutto à l' ira, e la vendetta inteso</l>
<l>Scagliò ver l'amor mio l'horribil peso.</l>
</lg>
<lg type="ottava">
<l>Ben ch'un' angulo sol del grave scoglio</l>
<l>Ferisse l'infelice innamorato;</l>
<l>Fu per eterno mio pianto, e cordoglio</l>
<l>Tutto in un tempo morto, e sotterrato.</l>
<l>Io, ch'aiutarlo in quel, ch'io posso, voglio,</l>
<l>Fo co' miei preghi, e co'l favor del fato</l>
<l>À la coperta sua sanguigna scorza</l>
<l>Prender de l'avo suo la viva forza.</l>
</lg>
<lg type="ottava">
<l>Purpureo il sangue uscir de la gran pietra</l>
<l>Si vede, e larga ogni hor crescer la vena.</l>
<l>Indi si cangia, e quel colore impetra,</l>
<l>Che 'l torbido torrente ha per la piena.</l>
<l>Lascia poi d'esser' acqua infame, e tetra,</l>
<l>E divien bella, lucida, e serena.</l>
<l>Quella pietra io percossi, ella s'aperse,</l>
<l>E l'acqua in maggior copia al mondo offerse.</l>
</lg>
<lg type="ottava">
<l>Nel mezzo de la bocca il fonte bolle,</l>
<l>E intorno tuttavia cresce, e s'allaga.</l>
<l>La canna intanto, e 'l giunco il capo estolle,</l>
<l>E fa la sponda sua più illustre, e vaga.</l>
<l>Poi dove à l'onda par l'orlo più molle,</l>
<l>L'apre, e per gire al mar s'aggira, e vaga;</l>
<l>E corre mormorando ogni hora al chino</l>
<l>Per far con l'avo homaggio al Re marino.</l>
</lg>
<lg type="ottava">
<l>Un bel giovane intanto in mezzo al fonte</l>
<l>Io veggio insino al petto apparir fuore,</l>
<l>Ch'ornata di due corna havea la fronte,</l>
<l>Di maestà ripiena, e di splendore.</l>
<l>Io riconobbi à le fattezze conte</l>
<l>Aci, se non che molto era maggiore.</l>
<l>Lucide havea le carni, e cristalline,</l>
<l>E di corona, e canne ornato il crine.</l>
</lg>
<lg type="ottava">
<l>Dapoi, che fatto son per tua mercede,</l>
<l>Mi disse, d' huom mortal perpetuo fiume,</l>
<l>Ti prego, che lo stesso amore, e fede</l>
<l>Tu serbi Galatea verso il mio Nume.</l>
<l>Dapoi, ch'ogn'un l'ultime gratie diede,</l>
<l>Ascose entro al suo fonte il divin lume,</l>
<l>E mandò al mar le nove ondose some,</l>
<l>E d'Aci diè per sempre al fiume il nome.</l>
</lg>
<lg type="ottava">
<l>Si che tu Scilla puoi ben contentarti,</l>
<l>S' Amore hor questo, hor quel fa tuo prigione;</l>
<l>Dapoi che fa da tali huomini amarti,</l>
<l>Che l' humana hanno in se forma, e ragione.</l>
<l>E se pur vuoi dal loro amor ritrarti,</l>
<l>Non però alcuno al tuo veder s'oppone:</l>
<l>Come fece Ciclopo empio, e tiranno,</l>
<l>Che fe quel, che potè per farmi danno.</l>
</lg>
<lg type="ottava">
<l>Giunta la Ninfa à questo punto prende</l>
<l>Comiato, e in mezzo al mar salta, e s'asconde.</l>
<l>Scilla restando, in alto i lumi intende,</l>
<l>E vede, ch'un ne vien fendendo l'onde.</l>
<l>Come ei finisce il nuoto, e in terra scende,</l>
<l>E vede le bellezze alme, e gioconde,</l>
<l>Subito n'arde: e fu l'amor suo tanto,</l>
<l>Ch'à lei fece biforme il carnal manto.</l>
</lg>
<lg type="ottava">
<l>Felice lei, se Galatea quel giorno</l>
<l>Lei non havesse tanto trattenuta,</l>
<l>Che s'ivi non facea tanto soggiorno,</l>
<l>Forse che non l'havria quel Dio veduta.</l>
<l>Ne tal seguito à lei ne saria scorno,</l>
<l>Di vestirsi d'un can la pelle hirsuta.</l>
<l>À Glauco piacque il suo volto divino,</l>
<l>Che fu pur dianzi Dio fatto marino.</l>
</lg>
<lg type="ottava">
<l>Co'l più soave affetuoso accento,</l>
<l>Che più puote ad udir fermare altrui,</l>
<l>Glauco le scopre il suo amoroso intento,</l>
<l>E tutti ad uno ad uno i pregi sui.</l>
<l>Non ode ella i suoi merti, e 'l suo lamento,</l>
<l>Ma fugge più, che può, lontan da lui.</l>
<l>Sopra un ripido monte al fine ascende,</l>
<l>Che molto dentro in mar s' incurva, e pende.</l>
</lg>
<lg type="ottava">
<l>Glauco, che crede, ch'ella ivi post'habbia</l>
<l>Il piè, perche più tosto ami la morte,</l>
<l>Più tosto darsi à la marina rabbia,</l>
<l>Che consentir di farsi à lui consorte,</l>
<l>Di nov' orma stampar sopra la sabbia</l>
<l>Resta, e lontan da lei parla di sorte,</l>
<l>Ch'ad udir pur alquanto ella si piega</l>
<l>Quel, che lo Dio del mare espone, e spiega.</l>
</lg>
<lg type="ottava">
<l>Ella si stà considerando intanto,</l>
<l>Ne sà, se la biforme sua figura</l>
<l>Sia mostro, over Nume immortale, e santo,</l>
<l>E pure il brama udir, ne s'assicura.</l>
<l>E mentre ei l'amor suo scopre, e 'l suo pianto,</l>
<l>Con l'occhio, e co'l pensiero ella il misura;</l>
<l>E stà maravigliata, e parle strano</l>
<l>Vedergli i piè di pesce, e 'l busto humano.</l>
</lg>
<lg type="ottava">
<l>Ó vergine, le dice, unica al mondo</l>
<l>Glauco non mi tener portento, ò mostro;</l>
<l>Perch' io son Dio del mare alto, e profondo,</l>
<l>Se ben l'aspetto mio biforme mostro.</l>
<l>Ne men di Proteo, e di Tritone abondo</l>
<l>D'imperio nel marin governo nostro.</l>
<l>Fui ben mortal nel mondo un tempo anch'io,</l>
<l>E ti vò dir, come divenni Dio.</l>
</lg>
<lg type="ottava">
<l>Io nacqui già ne l'Euboica terra,</l>
<l>E mentre ch' io godei mortale il giorno,</l>
<l>Ó fei con gli hami à pesci eterna guerra,</l>
<l>Ó lor con reti il mar cinsi d' intorno.</l>
<l>Vicino al mare un bel prato si serra</l>
<l>D'herbe, e di varij fior vago, et adorno.</l>
<l>Ma s' ivi d'herbe, e fior la terra è piena,</l>
<l>Fra il prato, e 'l mar v' è sol la pura arena.</l>
</lg>
<lg type="ottava">
<l>L'herba tenera, verde, illustre, e folta</l>
<l>Co' fior di perle, di corallo, e d'oro</l>
<l>Non havea falce, ò man secata, ò colta,</l>
<l>Ne agnello humil pasciuta, ò altero toro;</l>
<l>Ne l'ape accorta à fior l'ambrosia tolta</l>
<l>Havea per darla al pubblico lavoro.</l>
<l>Io fui colui, che pria quell'erbe offesi,</l>
<l>Mentre le reti al Sol lì dentro tesi.</l>
</lg>
<lg type="ottava">
<l>Per scegliere, come usa ogn'un, che pesca,</l>
<l>Le varie prede mie di sorte in sorte,</l>
<l>Quei pesci un dì versai su l'herba fresca,</l>
<l>Che presa havea la maglia unita, e forte,</l>
<l>E quei, che troppo havean creduto à l'esca,</l>
<l>Che vi trovar la non pensata morte.</l>
<l>Hor si grande stupor vò farti aperto,</l>
<l>Che ti parrà, ch'io finga, e pur fu certo.</l>
</lg>
<lg type="ottava">
<l>Tosto che 'l pesce in terra hebbi versato</l>
<l>Già de la vita in tutto ignudo, e privo,</l>
<l>E che venne à toccar l'herba del prato,</l>
<l>Non passò d'un balen, che tornò vivo.</l>
<l>Mentre io stupisco, come habbia acquistato</l>
<l>Lo spirito informante, e sensitivo,</l>
<l>À guisa d' una squadra il veggo unito,</l>
<l>E 'l salto verso il mar drizzare al lito.</l>
</lg>
<lg type="ottava">
<l>Come veggiam talhor gli aerei augelli</l>
<l>Da terra insieme uniti il volo alzare,</l>
<l>Et in battaglia andar veloci, e snelli,</l>
<l>E dove posa l'un, tutti posare:</l>
<l>Cosi gli uniti pesci, come quelli,</l>
<l>Ch'ardean di ritornar nel patrio mare,</l>
<l>Volar sopra la siepe, che circonda</l>
<l>Il prato, e d'un voler calar ne l'onde.</l>
</lg>
<lg type="ottava">
<l>Tal m'ingombrò stupor subito il petto,</l>
<l>Mi parve si stupendo il caso, e strano,</l>
<l>Che per uscire io fui de l' intelletto,</l>
<l>E pensai co'l pensier quasi non sano,</l>
<l>Se fosse qualche Dio di tanto effetto</l>
<l>Stato cagione, ò l'herba di quel piano.</l>
<l>Prendo quell'herba in man, fatto il discorso,</l>
<l>E fonne al dente far saggio co'l morso.</l>
</lg>
<lg type="ottava">
<l>Passato era de l'herba il succo à pena</l>
<l>Per quel, che ne la gola habbiam condutto,</l>
<l>Per lo qual suol del prandio, e de la cena</l>
<l>Il cupido mortal gustare il frutto:</l>
<l>Ch'un novo humor mi sparse in ogni vena,</l>
<l>Che natura cangiar mi fe del tutto.</l>
<l>E subito sentij dentro al cor mio</l>
<l>Novo affetto regnar, novo desio.</l>
</lg>
<lg type="ottava">
<l>Ne molto resistenza al novo instinto</l>
<l>Io potei far, che da quell'herba nacque,</l>
<l>Anzi da lui signoreggiato, e vinto</l>
<l>Hebbi in odio la terra, e 'l mar mi piacque.</l>
<l>E dal nuovo desio spronato, e spinto</l>
<l>Saltai la siepe, e m'attuffai ne l'acque.</l>
<l>Dove à gli Dei, che 'l mare hanno in governo,</l>
<l>Parve di farmi lor compagno eterno.</l>
</lg>
<lg type="ottava">
<l>Pregar Theti, Nettuno, e l'Oceano,</l>
<l>Che quel mortal, ch' in me facea soggiorno,</l>
<l>Dileguato restar fessero, e vano,</l>
<l>Perche il volto divin mi fesse adorno.</l>
<l>Et ecco Tebro, Nilo, Hebro, e Giordano</l>
<l>Corre à purgarmi, et ogni mare intorno,</l>
<l>Mentre con gli altri Dei lo Dio Nettuno</l>
<l>Mi dice il sacro carme, et opportuno.</l>
</lg>
<lg type="ottava">
<l>Dapoi che cento mari, e cento fiumi</l>
<l>Cadder su'l capo mio per mondo farmi,</l>
<l>E 'l maggior Dio marin con gli altri Numi</l>
<l>Cantaro nove volte i sacri carmi;</l>
<l>D'altre voglie, e pensier, d'altri costumi</l>
<l>Subito dentro, e fuor sentij cangiarmi,</l>
<l>E mi dier queste, c'hor mi vedi, membra,</l>
<l>Ma per qual modo, e via, non mi rimembra.</l>
</lg>
<lg type="ottava">
<l>Basta, che 'l marin Dio restò contento</l>
<l>Di pormi in mar fra i suoi beati, e fidi.</l>
<l>E questa verde, e lunga barba al mento,</l>
<l>E questa nova chioma haver mi vidi.</l>
<l>Questo novo sentij marino accento,</l>
<l>Onde à te muovo i miei pietosi gridi,</l>
<l>E questo pesce, e questa coda scorsi,</l>
<l>Onde poi tutto il mar sicuro corsi.</l>
</lg>
<lg type="ottava">
<l>Ma che mi giova, oime, se in mar mi prezza</l>
<l>Tanto Nettuno, e l'Oceano, e Theti?</l>
<l>E tenuto esser Dio di tanta altezza,</l>
<l>Fra gli altri Dei del mar tranquilli, e lieti?</l>
<l>Se 'l tuo sguardo gentil mi schiva, e sprezza,</l>
<l>Ch'involto m'ha ne l'amorose reti?</l>
<l>Deh cedi homai donzella al mio desio,</l>
<l>Che ti farai nel mar consorte un Dio.</l>
</lg>
<lg type="ottava">
<l>Tosto, che marin Nume ella il comprende,</l>
<l>Non pensa più gittarsi in mezzo à l'onda,</l>
<l>Ne di salvarsi in quella parte intende,</l>
<l>Dove quel Dio di più potenza abonda.</l>
<l>Però per terra un'altra fuga prende,</l>
<l>Accio che 'l vicin bosco à lui l'asconda.</l>
<l>Lo Dio, per non noiarla arresta il piede,</l>
<l>E novo à tanto mal rimedio chiede.</l>
</lg>
<lg type="ottava">
<l>Fra Partenope, e 'l Tebro, appresso al mare</l>
<l>À Gaeta vicin fea già soggiorno</l>
<l>Circe, una maga accorta, e singulare,</l>
<l>Che nacque de lo Dio, ch'apporta il giorno.</l>
<l>L'altere prove sue stupende, e rare,</l>
<l>C'havean ripieno il mondo d'ogn'intorno,</l>
<l>Fer, che Glauco ver lei rivolse il corso,</l>
<l>Per havere al suo mal qualche soccorso.</l>
</lg>
<note place="end" resp="ed" anchored="yes">
<title>Annotationi del XIII. Libro.</title>
<p><hi rend="sc">Si</hi> vede nella contentione trattata diffusamente da Homero, tra Aiace, &amp; Ulisse per l'arme di Achille quanto vaglia ne gli esserciti un Capitano cosi essercitato, e pratico, e bel favellatore, e prudente ne' maneggi di guerra, come ancora ardito, e coragioso nel maneggiar le armi, come si vede che era Ulisse, perche la sola fierezza e bravura di Aiace, e bene di servitio quando è regolata dall'altrui saggezza, e prudenza, non essendo che furiosa, e precipitosa per se stessa, &amp; atta a voltar sozzopra tutte le cose, ma quando si trova ambedue queste cose che il cuore, e la prudentia in un solo soggetto si può dire che quel soggetto meritarà lode di perfetto Capitano, perche non haverà bisogno di esser regolato da altri nell' esequire, come ha bisogno quello che ha solamente l'ardire poco regolato, e non è buono che da esequire.Si vederà ancora quanto possi ne i cuori generosi che fanno profession d'arme il desiderio di avanzarse nelle cose d'honore, poi che spinse i duo valorosi guerrieri a contendere insieme per l'arme di Achille nanti l'Imperatore, e i pruni Capitani de' Greci nella quale contentione, si scopre quanto vagamente l'Anguillara l'habbia arrichite le ragioni cosi dell'una, come dell'altra parte poste da Ovidio, di molte belle contraposte, e modi efficaci per esprimerle meglio, e di molto vaghe conversioni, come quella della fatta alle navi nella stanza, <quote><emph>può star' O sommi Dei che in questo loco</emph></quote> rapresenta ancora felicemente lo scherno che si fecero i Greci nell'ultimo della stanza, <quote><emph>Dapoi che dalla schiera armata e folta</emph></quote>, come rapresenta medesimamente la perfettione di un perfetto Oratore la quale è usando l'arte, fingere di non usarla, come si legge nella stanza, <quote><emph>Poi che tenuti alquanto i lumi intenti</emph></quote>. Bella ragione è ancora quella che adduce Ulisse nell'ultimo della stanza per ottener l'arme di Achille: <quote><emph>Quell'armi, ond'io trovai quel Cavaliero</emph></quote>, come ancor bella la digressione ch'ei fa nel persuadere a i Greci il continuare l'assedio di Troia, come si vede nella stanza, <quote><emph>Mille pratiche occulte ogn'hora tenni</emph></quote>. Bellissima è poi, e molto meglio descritta, che non è in Ovidio l'Astrologia posta da Vulcano nell'arme di Achille in quella stanza, <quote><emph>Le Hiadi con le Pleiadi vi furo</emph></quote>, come è ancor vaga l'interrogatione ch'ei fa nell'ultimo della stanza, <quote><emph>Se la tua stolta lingua il modo eccede</emph></quote>. Vaghissima è medesimamente la conversione fatta a Filottete, nella stanza, <quote><emph>Se ben tu Filotette dalla rabia</emph></quote>.</p>
<p><hi rend="sc">Polimnestore</hi> che amazzò Polidoro per avaritia, volendo ritenerse il Thesoro che gli fu mandato da Priamo in guardia insieme col figliuolo, ci da essempio, quanto sia violente, e crudele, l'avaritia infame, poi che corrompe la fede, di modo che non mira ne a i modi della santa amicitia, ne al convenevole al quale doveremo per candidezza d'animo sempre mirare in tutte le nostre operationi; e non contenta di questo ci spinge l'empia furia a insanguinarci le mani de gli innocenti contra ogni ragione di humanità, e ogni debito di amicitia, ne per altro fine se non per sacciare le nostre ingorde voglie de i beni altrui; siamo poi al fine accecati dalla penitentia figurata per Hecuba per giustissimo giudicio di Dio che ci coglie soli, con la medesima avaritia, dallaquale ingannati, habbiamo offesa la sua divina bontà, e 'l prossimo nostro. </p>
<p><hi rend="sc">Hecuba</hi> poi trasformata in cane, dopo tante, e tante afflittioni, &amp; amazzata al fine con i sassi da i Greci; ci fa conoscere che la patientia offesa piu, e piu volte al fine divien furore, e rabia, la quale medesimamente poi riman spenta dalla soverchia forza; si legge in questa historia di Hecuba; l'incendio di Troia, descritto da Homero, da Virgilio, e da Ovidio, e trasportata molto felicemente dall'Anguillara, nella stanza, <quote><emph>Arde la miserabil Troia, e cade</emph></quote> insieme con morte di Astianatte figliuolo di Hettore, nella stanza, <quote><emph>Astianatte dall'istessa Torre</emph></quote> e la conversione di Achille a i propri Greci, nella stanza, <quote><emph>Dunque v'andate al bel regno natio</emph></quote>. Descrive ancora molto propriamente l'Anguillara l'infelicità di Hecuba, nella stanza, <quote><emph>Ne piangon sol te vergine innocente</emph></quote> e nella seguente insieme co 'l suo lamento sopra il corpo morto di Polissena, nelle stanze seguenti, con quella cosi bella, e propria esclamatione: <quote><emph>Ó del mio gran dolore ultimo obietto</emph></quote> e quell'altra, <quote><emph>Ó solo essempio, ò non credibil mostro</emph></quote> con l'interrogationi molto proprie della stanza, <quote><emph>Forse che havrai come fanciulla Regia?</emph></quote> e la conversione della stanza, <quote><emph>Dhe Re del ciel, ben che 'l mio mal sia tanto</emph></quote>: si vede ancora come mostri bene e insegni a fingere uno sdegno per il desiderio che s'ha di vedere la vendetta sopra chi ci ha offesi, come si vede nella stanza, <quote><emph>Lo sdegno Hecuba a pena, e 'l pianto tiene</emph></quote>.</p>
<p><hi rend="sc">La</hi> trasformatione di Mennone figliuolo di Titone, e dell'Aurora, in uccello, perche essendo venuto d'Oriente con grosso numero de genti, in soccorso di Priamo fu amazzato da Achille, onde a preghi della madre Giove mentre si faceva cenere del corpo suo, si trasformò insieme con le faville del fuoco in uccelli chiamati Mennoni dal suo nome; uccelli che in Etiopia, per quello che si dice, volano per il piu sopra le sepolture de' morti, può questa fittione di Ovidio haver tolto il suo principio da quel costume antico, che quando s'abbrucciavano i corpi de i Re, i piu cari loro amici dopò haver concondato molte fiate il fuoco s'abbrucciavano insieme con essi; onde essendo fatto il medesimo a Mennone diede occasione, essendose veduti per aventura all'hora di quelli uccelli nell'aere sopra il fuoco, di formare questa fittione ch'egli con quello che s'abrusciò insieme con esso lui, e le faville che faceva fuoco fussero trasformate in uccelli. Quivi si vede con quanta arte habbia l'Anguillara espressi e trasportati i preghi dell'Aurora a Giove nella stanza, <quote><emph>E sparsa il crine, e lagrimosa il viso</emph></quote>, e nelle seguenti. </p>
<p><hi rend="sc">Le</hi> figliuole di Anio trasformate in Colombe prima che volessero servire all'essercito de i Greci, in tenerlo vettovagliato havendo virtù di convertire in pane, vino, &amp; oglio, tutte quelle cose che toccavano, non sono altro che le parti della contemplatione, la quale è verso le cose create che non habbiamo inanzi a gli occhi, &amp; è ancora verso le divine, &amp; eterne; queste tutto quello che toccano bene con l'intelletto, e se ne fanno patrone diviene cibo dell'anima, il qual cibo è figurato per il grano, vino, e per l'oglio; e quando altri si vuol servir del medesimo cibo sceleratamente, e in danno altrui; esse sono trasformate in Colombe, che non è altro che essere volte con pura intentione verso il cielo. </p>
<p><hi rend="sc">I lunghi</hi> giri che fece Enea per mare prima che giungesse al paese fatale destinatogli da i cieli, e i molti pericoli che scorse; ci fa vedere che non potiamo giamai nel mare di questo mondo, giunger a porto alcuno che ci dia quantunque breve, e travagliato riposo, che non scorriamo molte disavventure e molti pericoli; si vede quivi quanto vagamente descrive l'Anguillara la città di Thebe in quella stanza, <quote><emph>A quel che guarda il formator del giorno</emph></quote>.</p>
<p><hi rend="sc">Polifemo</hi> che ama Galatea, che è la Dea del latte non è altro che il pastore che è ingordo de i frutti de' suoi armenti, e perche i luoghi humidi fanno del latte assai, non voleva che Galathea s'accostasse ad Acci, fiume di Sicilia che ha proprietà di asciugar' il latte; dicesi ancora che questa favola è mera historia; e che Polifemo fu un crudelissimo tiranno di Sicilia; il quale amando smisuratamente Galathea nobilissima dongella non potendola haver per amore la prese per forza; dapoi essendose aveduto che faceva copia di se a un giovanetto dell'Isola molto amato da essa; ne sali in tanto sdegno, e furore che l'amazzò, e 'l fece gettar nel fiume, il qual prese il nome poi dal nome del giovane; si vede in questa descrittione quanto felicemente habbi l'Anguillara nella lingua nostra espressi i spiriti, e i nervi del Poeta latino, &amp; in alcuni luoghi arricchitolo di alcune bellissime digressioni, e vaghissime descrittioni, come è quella dell'Isola di Sicilia, nell'ultimo della stanza, <quote><emph>Dispregia il popol Frigio l'Oriente</emph></quote>. Come ancora è quell'altra della bellezza di Aci, e della descrittione di Scilla, nella stanza, <quote><emph>Simetide arrichi d'un figlio il mondo</emph></quote>. Bellissima ancora è la conversione che fa il Poeta ad Amore, nella stanza, <quote><emph>Ó quanto è il tuo potere alto, e stupendo</emph></quote>, come è medesimamente vaga e leggiadra la descrittione de i modi che tiene Polifemo per piacere alla sua amata Galathea, e quella della sua musica, della stanza, <quote><emph>Posato il pin che suol guidar l'armento</emph></quote>. Bellissima ancora è la descrittione della bellezza di Galathea, della stanza, <quote><emph>Lo splendor delle rose, e de i ligustri</emph></quote>, come è ancor bella la descrittione delle uve bianche, e nere nella stanza, <quote><emph>In copia attendon se l'uve mature</emph></quote>. Bella ancora è la descrittione de gli Orsachini piccioli che intende di donar Polifemo a Galathea, che è pur dell'Anguillara come molte altre ancora, che si legge nella stanza, <quote><emph>Fatta la madre lor dell'alma priva</emph></quote>. Ma che diremo di quella della stanza, <quote><emph>Tremò per troppo horrore Etna, e Tifeo?</emph></quote> fatta a concorenza di quella dell'Ariosto: <quote><emph>Tremò Parigi e turbidossi Senna</emph></quote>. È bella ancora la trasformatione di Aci in fiume, che si lege nella stanza, <quote><emph>Purpureo il sangue uscir della gran pietra</emph></quote>.</p>
<p><hi rend="sc">Ci</hi> da essempio il pesce che fugge a Glauco, e si getta nel mare; che i piaceri che s'aquistiamo dopo molte fatiche, e pericoli sono brevi e fugitivi, onde pur che habbi messe l'ali si sono presti a lasciarci tutti stupidi, e confusi, e fuori di noi stessi come trasformati in altra forma che quella che ci rapresenta per huomini. Bellissima descrittione è quella del prato dove i pesci presi da Glauco ripresero vigore, e si gettorono nel mare, che si legge nella stanza, <quote><emph>Io nacqui gia nell'Euboica terra</emph></quote> e nella seguente, come è medesimamente bellissima la comparatione della stanza, <quote><emph>Come veggiam talhor gli aerei Augelli</emph></quote> che è dell'Anguillara, come è ancor sua la descrittione de i fiumi che vanno a purgar Glauco che si legge nella stanza, <quote><emph>Pregar Theti, Nettuno, e l'Oceano</emph></quote>.</p>
</note>
</div1>
<div1 type="canto">
<head>Libro Quartodecimo.</head>
<lg type="ottava">
<l>Tornato Glauco in mar, drizza la fronte,</l>
<l>Spinto dal novo amor, verso occidente;</l>
<l>E lascia à man sinistra à dietro il monte,</l>
<l>Onde essala Tifeo la fiamma ardente,</l>
<l>E i campi, che non mai gli oltraggi, e l'onte</l>
<l>Sentir del crudo aratro, ò del bidente.</l>
<l>Dove condusser tanti al punto estremo</l>
<l>I fratelli empi, e rei di Polifemo.</l>
</lg>
<lg type="ottava">
<l>Giunge poi dove il mar continuo stride,</l>
<l>Dove già il terremoto aprì la terra.</l>
<l>E 'l regno Ausonio, e 'l Siculo divide</l>
<l>Co'l maligno canal, ch'ivi si serra.</l>
<l>Indi à man destra il bel paese vide,</l>
<l>Dove la manna il ciel benigno atterra.</l>
<l>Lasciando à dietro poi la bella, e vaga</l>
<l>Costa Partenopea, giunge à la maga.</l>
</lg>
<lg type="ottava">
<l>Passa la prima, e la seconda porta,</l>
<l>E de la fata illustre à servi chiede</l>
<l>Fin ch' in un prato, ov'ella si diporta,</l>
<l>Giunge, e fa riverente il ciglio, e 'l piede.</l>
<l>Poi che da Glauco, e da la maga accorta</l>
<l>Il saluto reciproco si diede,</l>
<l>Lo Dio marin co'l volto afflitto, e mesto</l>
<l>Cosi il bisogno suo fe manifesto.</l>
</lg>
<lg type="ottava">
<l>Ben mostra il tuo sublime, e chiaro ingegno,</l>
<l>Circe, che l'alma tua fra noi discende</l>
<l>Da quello illustre Dio splendido, e degno,</l>
<l>Dal quale ogni altro lume il lume prende.</l>
<l>Da quel, che co'l montar di segno in segno</l>
<l>Il giorno, e la stagion varia ne rende.</l>
<l>Ben le tue maraviglie uniche, e sole</l>
<l>Mostran, che vera sei figlia del Sole.</l>
</lg>
<lg type="ottava">
<l>Tu de le stelle intendi il vario corso,</l>
<l>E sai quel, che l'incanto, e l'herba vale.</l>
<l>Però rimedio à te chieggo, e soccorso,</l>
<l>Che puoi dar solo aita al mio gran male.</l>
<l>Il tuo prudente, e magico discorso</l>
<l>Può sanare ogni piaga aspra, e mortale</l>
<l>Pietà pietà del mio misero core,</l>
<l>Cui pur dianzi lo stral piagò d'Amore.</l>
</lg>
<lg type="ottava">
<l>Fra quanti mai gustar la pena acerba</l>
<l>D'Amor, non v'è chi ben sappia, com'io,</l>
<l>Quanto sia grande la virtù de l'herba,</l>
<l>Per quel, ch' io ne provai nel corpo mio.</l>
<l>Però che la virtù, ch'ivi si serba,</l>
<l>Mi fe d'un' huom mortal venire un Dio:</l>
<l>Non però le conosco, e son venuto</l>
<l>À te, che ne sai l'arte, per aiuto.</l>
</lg>
<lg type="ottava">
<l>Scorrendo, come soglio, la marina,</l>
<l>Pur dianzi al lito Italico io mi porsi,</l>
<l>Là dove incontro al muro di Messina</l>
<l>Scilla nomata una fanciulla scorsi,</l>
<l>D'una beltà si rara, e si divina,</l>
<l>Ch'à quante ne fur mai, puote antiporsi.</l>
<l>Tanto, ch'à pena in lei fermai lo sguardo,</l>
<l>Che in me s'accese il foco, ond' arsi, et ardo.</l>
</lg>
<lg type="ottava">
<l>Ogni dolce parola, e grato invito</l>
<l>Mossi ver lei con ogni humano affetto.</l>
<l>M'offersi per amante, e per marito,</l>
<l>Di far comun con tutti i beni il letto.</l>
<l>Ne però volle mai prender partito</l>
<l>D'unirsi meco al coniugal diletto:</l>
<l>Anzi fuggendo ogni promessa gioia,</l>
<l>Mostrò me co' miei preghi havere à noia.</l>
</lg>
<lg type="ottava">
<l>Hor tu, se qualche forza è nell'incanto,</l>
<l>Ó se pur l'herba in questo è più efficace,</l>
<l>Compiaci al prego mio, fa per me tanto,</l>
<l>Ch'io la disponga à l'amorosa pace.</l>
<l>Non prego già, che tu per tormi il pianto</l>
<l>Scacci da me l'ardor, che mi disface:</l>
<l>Ma ben, che in mio favore oprar ti piaccia,</l>
<l>Ch'ella di me s'accenda, e mi compiaccia.</l>
</lg>
<lg type="ottava">
<l>In quanti luoghi mai girando apparse</l>
<l>Il bel Pianetta, che distingue l'hore,</l>
<l>Non vide alcuna mai più pronta à darse</l>
<l>Di Circe in preda à l'otioso amore.</l>
<l>Si tien, che Citherea per vendicarse</l>
<l>Contra il suo, che l'offese, genitore,</l>
<l>L'accese il cor di si lascive brame,</l>
<l>Per fargli anchor quest'altra figlia infame.</l>
</lg>
<lg type="ottava">
<l>La maga havea lo Dio marino à pena</l>
<l>Visto, e sentito il suo dolce lamento,</l>
<l>Che punta fu da l'amorosa pena,</l>
<l>E per lui novo al cor sentì tormento.</l>
<l>Dunque per far, che la carnal catena</l>
<l>L'unisse à lei, cosi mosse l'accento.</l>
<l>Degno non è, ch'altrui tu porga preghi,</l>
<l>Ma ben, ch'ogni alta Dea te brami, e preghi.</l>
</lg>
<lg type="ottava">
<l>Se Scilla fugge te, dei fuggir lei;</l>
<l>Sprezzar la sua beltà, s'ella ti sprezza.</l>
<l>E s'alcun'altra t'ama, amarla dei,</l>
<l>E stimar chi la tua stima bellezza.</l>
<l>Io t'amo, volentier da te torrei</l>
<l>Quel dolce ben, che piu in amor si prezza.</l>
<l>Hor se dunque hai chi del tuo amor si strugge,</l>
<l>Ama chi t'ama, e fuggi chi ti fugge.</l>
</lg>
<lg type="ottava">
<l>Ecco io, che l'arte maga à pieno intendo,</l>
<l>Che sò si bene usar l'herbe, e gl'incanti ,</l>
<l>Che da quel chiaro Dio del ciel discendo,</l>
<l>Che tutti i lumi alluma eterni, e santi:</l>
<l>Al cupido amor tuo pronta mi rendo,</l>
<l>E te de l'onde Dio scelgo fra tanti.</l>
<l>Deh fa, volgendo à me le voglie tue,</l>
<l>Con un sol fatto il debito ver due.</l>
</lg>
<lg type="ottava">
<l>Glauco, che da la maga istessa intende,</l>
<l>Ch'ei l'ha co'l suo bel guardo arsa, e ferita;</l>
<l>E quel, ch'ella vorria, nel cor ne prende</l>
<l>Non senza gran cagion doglia infinita.</l>
<l>Che sà, che per lo fin, ch'ella n'attende,</l>
<l>Non è ne l'amor suo per dargli aita.</l>
<l>Hor per torle ogni speme, e per ritrarla</l>
<l>Dal suo novo desio, cosi le parla.</l>
</lg>
<lg type="ottava">
<l>Mi stà talmente impressa in mezzo al core</l>
<l>L'imagin di colei, di cui t'ho detto:</l>
<l>Che m'hai da perdonar, s'à novo amore</l>
<l>Non posso dare albergo entro al mio petto.</l>
<l>Si vedrà pria la tortora, e l'astore</l>
<l>Unirsi insieme al coniugal diletto;</l>
<l>E fare insieme il nido, i figli, e l'ova,</l>
<l>Che mi scolpisca il cor bellezza nova.</l>
</lg>
<lg type="ottava">
<l>Prima farà del sasso adamantino</l>
<l>Scarpel di piombo statue illustri, e conte;</l>
<l>Di cedri, aranci, e palme il giogo Alpino,</l>
<l>E non di neve, ornata havrà la fronte;</l>
<l>E 'l fiume à l'erta andrà su l'Apennino</l>
<l>Per trovar la quiete in cima al monte,</l>
<l>Che bellezze giamai d'altra donzella</l>
<l>L'alma di novo amor mi faccia ancella.</l>
</lg>
<lg type="ottava">
<l>Sdegno non è, ch'à quel possa agguagliarsi,</l>
<l>Ch' in un cor feminil nascer si vede,</l>
<l>Quando da chi desia, vede sprezzarsi,</l>
<l>Essendo ella colei, che l'huom richiede.</l>
<l>S'arma, subito irata à vendicarsi:</l>
<l>Ma 'l troppo amor però non lo concede,</l>
<l>Ch'offender possa quel per cui sospira,</l>
<l>Onde rivolge altrui lo sdegno, e l'ira.</l>
</lg>
<lg type="ottava">
<l>Tutto volge à colei l'ira, e lo sdegno,</l>
<l>Ch'al marin Nume il core accende, e piaga.</l>
<l>E tutta in opra pon l'arte, e l'ingegno</l>
<l>Per farla meno amabile, e men vaga.</l>
<l>Osserva à tempo ogni Pianeta, e segno,</l>
<l>Ed ogni opra propitia à l'arte maga;</l>
<l>E pesta (mormorando i propri carmi)</l>
<l>L'herbe, che fan mestier ne' cavi marmi.</l>
</lg>
<lg type="ottava">
<l>Poi c'hebbe pesta, e tolto il succo à l'herba,</l>
<l>E postesi le vesti, infauste, e nere,</l>
<l>Uscì de la sua corte alta, e superba</l>
<l>Fra mille, e mille adulatrici fiere.</l>
<l>L'afflitto Dio da la sua pena acerba,</l>
<l>Che non sà il suo pensier, si stà à vedere.</l>
<l>La scorge al fine entrar su'l marin flutto,</l>
<l>E correr per lo mar co'l piede asciutto.</l>
</lg>
<lg type="ottava">
<l>Lo Dio ne l'onda anch'egli entra marina,</l>
<l>Che veder brama il fin del suo pensiero,</l>
<l>E per tutto, ove il passo ella incamina,</l>
<l>Segue l'acceso Dio non men leggiero:</l>
<l>Al fine incontro al muro di Messina</l>
<l>La maga pon la meta al suo sentiero.</l>
<l>Quivi l'irata Dea ritenne il passo,</l>
<l>Dove cavata havea l'onda un gran sasso.</l>
</lg>
<lg type="ottava">
<l>In questo sen di mar cinto d'intorno</l>
<l>Da cavi sassi andò la maga à porse.</l>
<l>Dove, quando era il Sole al mezzo giorno,</l>
<l>E fea l'ombra minor gir verso l'Orse,</l>
<l>Solea talhor colei farsi soggiorno,</l>
<l>Cui per mal di ambedue Glauco già scorse.</l>
<l>Là dove entrata, e sciolta il crine e 'l manto,</l>
<l>S'aggira intorno, e dice il mago incanto.</l>
</lg>
<lg type="ottava">
<l>Poi che di succhi, e d'herbe velenose</l>
<l>Scorse infettate à pieno haver quell'onde,</l>
<l>À gli occhi de lo Dio marin s'ascose,</l>
<l>Senza partir però da quelle sponde.</l>
<l>Ne molto andò, che ignuda ivi si pose</l>
<l>Per far le membra sue purgate, e monde</l>
<l>Scilla, e per torsi al sol, poi ch'esser giunto</l>
<l>Fra la sera, e 'l mattin lo scorse à punto.</l>
</lg>
<lg type="ottava">
<l>Si bagna à pena Scilla entro à quel lago,</l>
<l>Lo qual pur dianzi havea la maga infetto,</l>
<l>Che l'iniquo veleno, e 'l verso mago</l>
<l>Comincia à fare il suo crudele effetto.</l>
<l>Quel corpo, c'havea pria si bello, e vago,</l>
<l>Diviene un schivo, e mostruoso obbietto.</l>
<l>E già nel fianco, e nelle basse membra</l>
<l>In ogni parte à Cerbero rassembra.</l>
</lg>
<lg type="ottava">
<l>Ella meglio vi guarda, e anchor no'l crede,</l>
<l>E 'l pel tocca, e la pelle hirsuta, e dura.</l>
<l>Ma quando chiaro al fin conosce, e vede,</l>
<l>Che tutta è can di sotto à la cintura,</l>
<l>Si straccia il crine, e 'l volto, e 'l petto fiede,</l>
<l>E tale ha di se stessa onta, e paura,</l>
<l>Che fugge il novo can, seco s'adira,</l>
<l>Ma fugga ovunque vuol, dietro se'l tira.</l>
</lg>
<lg type="ottava">
<l>Per lo mar, per gli scogli, e per la sabbia</l>
<l>Sdegnata il nuoto, il salto, e 'l corso stende,</l>
<l>E tanto più d' ira maggior arrabbia,</l>
<l>Quanto più nel suo can le luci intende.</l>
<l>Serba lo stesso ardor, la stessa rabbia,</l>
<l>Onde si tosto il can d'ira s'accende.</l>
<l>Dove al fin fe di cane i piedi, e 'l tergo,</l>
<l>Si torna, e quivi il proprio elegge albergo.</l>
</lg>
<lg type="ottava">
<l>Tosto, che Circe la fanciulla scorge</l>
<l>Senza una parte de le membra humane,</l>
<l>Scoperta al marin Dio preghi gli porge,</l>
<l>Che la forma d'amor resti d'un cane</l>
<l>Piange lo Dio marin, come s'accorge</l>
<l>De l'altre membra sue biformi, e strane;</l>
<l>Sprezza, e fugge la maga empia, e superba,</l>
<l>Che troppo usò crudel l'incanto, e l'herba.</l>
</lg>
<lg type="ottava">
<l>Si scusò con la Ninfa, e le scoperse,</l>
<l>Che l'empia Circe infette havea quell'acque,</l>
<l>Ma ben si vendicò, come s'offerse</l>
<l>Il tempo, e ben più d'un morto ne giacque.</l>
<l>Che Greci assai di quei nel mar sommerse,</l>
<l>À cui seguire il saggio Ulisse piacque,</l>
<l>Che Circe à Ulisse poi l'amor rivolse,</l>
<l>E Scilla molti à lui compagni tolse.</l>
</lg>
<lg type="ottava">
<l>Ne men d'ira, e di rabbia allhor s'accese,</l>
<l>Che ne legni di Enea le luci fisse,</l>
<l>Ne men de gli altri sprofondargli intese,</l>
<l>Che pensò de l'armata esser d'Ulisse.</l>
<l>Ma qual fosse lo Dio, che tal la rese,</l>
<l>Perche si rio pensier non s'esseguisse,</l>
<l>Mentre che mover volle il nuoto, e 'l passo,</l>
<l>Sopra lo stesso mar divenne un sasso.</l>
</lg>
<lg type="ottava">
<l>Mostra nel volto anchor lo stesso sdegno,</l>
<l>E lo stesso nocchiero anchor lo schiva.</l>
<l>Lo schiva Enea, ch'aspira al Latio regno,</l>
<l>Indi Cariddi, e al mar Tirreno arriva.</l>
<l>Ma subito gli toglie ogni disegno</l>
<l>Il crudo tempo, e de l'Italia il priva.</l>
<l>Lo spinge il tempo, ove Didone ha cura</l>
<l>Di formare à Carthagine le mura.</l>
</lg>
<lg type="ottava">
<l>Là dove Citherea fe il suo Cupido</l>
<l>Trasformare in Ascanio à questo effetto,</l>
<l>Per fare accender l'infelice Dido,</l>
<l>La qual fe con Enea comune il letto.</l>
<l>Ma tosto per passare al Latio lido</l>
<l>Enea privò Didon del suo cospetto.</l>
<l>Ella ingannata anchor mancò di fede,</l>
<l>E se medesma al ferro, e al foco diede.</l>
</lg>
<lg type="ottava">
<l>Temendo il saggio Enea nove tempeste</l>
<l>Verso il Sicanio sen drizza la prora.</l>
<l>Dove dal fido ricevuto Aceste,</l>
<l>Del padre Anchise il pio sepolcro honora.</l>
<l>Fatte le pompe poi sacre, e funeste,</l>
<l>Havendo al suo camin propitia l'ora</l>
<l>Si lascia à dietro Hippotada, e quel loco,</l>
<l>La cui sulfurea vena essala il foco.</l>
</lg>
<lg type="ottava">
<l>Dritto à Maestro poi tanto si tenne,</l>
<l>Che in breve tempo Pithecusa vide.</l>
<l>Dove à Cercopi un malo incontro avenne</l>
<l>Per le lor lingue perfide, et infide.</l>
<l>Ciascun di loro un'altra forma ottenne</l>
<l>Dal gran rettor de l'alme eterne, e fide.</l>
<l>Furo in disgratia al Re del sommo choro</l>
<l>Per lo pergiuro, e per la fraude loro.</l>
</lg>
<lg type="ottava">
<l>Tutto era falsità, tutto era inganno</l>
<l>Quel, che di bocca à rei Cercopij uscia.</l>
<l>Ne solo osaro à gli huomini far danno</l>
<l>Co'l lor pergiuro, e con la lor bugia;</l>
<l>Ma contra il Re, c'ha il più sublime scanno</l>
<l>Ne la celeste, e santa monarchia,</l>
<l>Provare osar la lor frode, e menzogna,</l>
<l>Ma con perpetuo lor biasmo, e vergogna.</l>
</lg>
<lg type="ottava">
<l>Giove, ch'odia tal lingua empia, e pergiura,</l>
<l>Fa si, che 'l volto human da lor si parte.</l>
<l>E per mostrar la lor prima natura,</l>
<l>Mentre fa trasformargli, usa tant'arte,</l>
<l>Che la presa da lor nova figura</l>
<l>À la forma de l'huom simiglia in parte.</l>
<l>Non ha più il corpo lor l'humane membra,</l>
<l>Ma più d'ogn'altro bruto à l'huom rassembra.</l>
</lg>
<lg type="ottava">
<l>Si fa più breve il corpo, e più raccolto,</l>
<l>E di crespe senili empie le gote.</l>
<l>Il naso si ritira entro nel volto,</l>
<l>E se ben non ha più l'humane note,</l>
<l>Se ben l'ammanta un pel ruvido, e folto,</l>
<l>Studia d'imitar l'huom via più, che puote.</l>
<l>Ma in vece del parlar pergiuro, e infido</l>
<l>Può dar solo il lamento, e 'l roco strido.</l>
</lg>
<lg type="ottava">
<l>L'isola de le Simie à dietro lassa</l>
<l>Il Frigio Duce, e scorre il mar Tirreno;</l>
<l>Vede poi da man destra in breve, e passa</l>
<l>Il sen Partenopeo vago, et ameno.</l>
<l>Vede à man manca il loco, ov' è la cassa</l>
<l>De le ceneri illustri di Miseno;</l>
<l>Poi giunge à Cuma, e di veder conchiude</l>
<l>L'antro, che la Sibilla asconde, e chiude.</l>
</lg>
<lg type="ottava">
<l>Spronato da pensier pietoso, e santo</l>
<l>Entra ne la profonda atra caverna,</l>
<l>E prega lei, che fra l'eterno pianto</l>
<l>La scorga à visitar l'ombra paterna.</l>
<l>Ella tien gli occhi in giù chinati alquanto</l>
<l>Pria, che dar voglia fuor la sorte interna:</l>
<l>Ma poi, che 'l fatal Dio l'infiammò il petto,</l>
<l>Alzò con questo suon ver lui l'aspetto.</l>
</lg>
<lg type="ottava">
<l>Ó magnanimo Enea, pietoso, e forte,</l>
<l>Che la pietà mostrasti in mezzo al foco,</l>
<l>Veder festi il valor con l'altrui morte,</l>
<l>Co'l ferro in man nel bellicoso gioco;</l>
<l>Non permette ad ogn'un la fatal sorte,</l>
<l>Di penetrare al più profondo loco,</l>
<l>Il suo camino è disperato in tutto,</l>
<l>Pur la virtù si fa la via per tutto.</l>
</lg>
<lg type="ottava">
<l>Vedrai l'inferno, et io sarò tua scorta,</l>
<l>Si ch' ovunque vad'io, movi le piante.</l>
<l>E fà, che seco in parte si trasporta,</l>
<l>Dov'è un tronco fatal fra molte piante.</l>
<l>Già mostra un ramo d' oro, e poi l'essorta,</l>
<l>Che co'l proprio valor quindi lo schiante.</l>
<l>Enea toglie quel ramo al fatal piede,</l>
<l>E co'l favor di lui l' inferno vede.</l>
</lg>
<lg type="ottava">
<l>Vide del formidabile Plutone</l>
<l>Le sepolte ricchezze, et infinite,</l>
<l>Le pene, che diverse han le persone</l>
<l>Dal tribunal de la città di Dite.</l>
<l>Anchise poi fra l'ombre elette, e buone</l>
<l>Vide, e l'illustri, e gloriose vite</l>
<l>De suoi nipoti, il cui fato secondo</l>
<l>Dovea l'imperio à lor donar del mondo.</l>
</lg>
<lg type="ottava">
<l>Poi c'hebbe il padre Enea visto, et inteso,</l>
<l>Che i suoi dovean signoreggiar la terra,</l>
<l>E quella, che dovea, nel Latio sceso</l>
<l>Dal ciel soffrir predestinata guerra;</l>
<l>Nei ritornarsi al dì chiaro, et acceso</l>
<l>Per lo scuro camin, c' havea sotterra,</l>
<l>Con una affettion devota, e fida</l>
<l>Così parlò ver la sua saggia guida.</l>
</lg>
<lg type="ottava">
<l>Alma, che vai de le risposte altera,</l>
<l>Ond' è il futuro à noi da te predetto,</l>
<l>Ó che Dea tu ti sia presente, e vera,</l>
<l>Ó ch' à gli Dei tu sia spirto diletto,</l>
<l>Mentre la parca rigida, e severa</l>
<l>Terrà quest'alma unita à questo petto,</l>
<l>Farotti come à Dea mai sempre honore,</l>
<l>Sempre in bocca t'havrò, sempre nel core.</l>
</lg>
<lg type="ottava">
<l>Tu m'hai mostrato il regno de la morte,</l>
<l>E le contrade fortunate Elise,</l>
<l>Tu m'hai fatto veder la fatal sorte</l>
<l>De miei nipoti, tu l'ombra d'Anchise.</l>
<l>E degno è ben che, come io mi trasporte</l>
<l>Al regno, che già il fato mi promise,</l>
<l>Drizzi al tuo Nume e tempij, e simulacri,</l>
<l>E che la vita propria io ti consacri.</l>
</lg>
<lg type="ottava">
<l>La fatal donna al fin di queste note</l>
<l>Dà l'occhio al buon Troian devoto e fido,</l>
<l>E d'un caldo sospiro il ciel percote,</l>
<l>Poi scopre il mesto cor con questo grido.</l>
<l>Sacra à la Dea le statue alme, e devote,</l>
<l>Che ti diè nel suo seno il primo nido:</l>
<l>Ch'io son mortale, e questo corpo fia</l>
<l>Tosto di terra anch'ei per colpa mia.</l>
</lg>
<lg type="ottava">
<l>Febo ne l'età mia più verde, e bella,</l>
<l>Si come piacque al ciel, di me s'accese,</l>
<l>E con faconda, e candida favella</l>
<l>L'interno foco suo mi fe palese.</l>
<l>Mi disse poi. Bellissima donzella,</l>
<l>Cui fu di tante gratie il ciel cortese,</l>
<l>Poi che m'ha preso il core il tuo bel guardo,</l>
<l>Habbi pietà del foco, ond'io tutt'ardo.</l>
</lg>
<lg type="ottava">
<l>E per mostrar, che 'l mio parlar non mente</l>
<l>Nel raccontar quanto io t'ammiri et ami,</l>
<l>Se qualche gran desio t'ange la mente,</l>
<l>Fammi saper qual don più cerchi et brami,</l>
<l>Che giuro per quel torbido torrente,</l>
<l>Che lega d'insolubili legami</l>
<l>Gli eterni Dei, che, se scopri il tuo intento,</l>
<l>Ti farò d'ogni gratia il cor contento.</l>
</lg>
<lg type="ottava">
<l>Io, che 'l gran giuramento odo, che 'l lega,</l>
<l>Che d'ogni don, ch' io bramo, à gradir m' habbia,</l>
<l>Mentre il mio lume il guardo à terra piega,</l>
<l>Vede un monton di ben minuta sabbia:</l>
<l>Io n'empio il pugno, e mentre anchor mi prega,</l>
<l>Al don, ch' io bramo havere, apro le labbia,</l>
<l>Tant'anni bramo unito il corpo à l'alma,</l>
<l>Quanti ho grani di polve in questa palma.</l>
</lg>
<lg type="ottava">
<l>Misera me, non seppi il dono usare</l>
<l>Del biondo Dio, che 'l tempo ne governa:</l>
<l>Che se saputo havessi io dimandare,</l>
<l>Viver fatto m'havria giovane eterna.</l>
<l>Ottenni il don, ne volli contentare</l>
<l>Lo Dio de la maggior luce superna.</l>
<l>Et egli à fin ch'al suo voler mi pieghi,</l>
<l>Cosi di novo à me porge i suoi prieghi.</l>
</lg>
<lg type="ottava">
<l>Habbi pietà de miei noiosi affanni,</l>
<l>Che la gratia, c'hai chiesta, è breveé e nulla:</l>
<l>Ma quando riparar voglia à miei danni,</l>
<l>Farò, che tu vivrai sempre fanciulla.</l>
<l>Quando sarai discosta oltr'à cent'anni</l>
<l>Dal primo dì, ch'entrasti ne la culla,</l>
<l>Se ben la mia promessa io terrò ferma,</l>
<l>Vecchia vivrai disutile, et inferma.</l>
</lg>
<lg type="ottava">
<l>Era allhor ne l'età più verde, e bella</l>
<l>Passato il terzo lustro havea di poco;</l>
<l>E mi sentia disposta, agile, e snella</l>
<l>Tutta vivacità, tutta era foco.</l>
<l>Tal che di Febo il priego, e la favella,</l>
<l>Sprezzai, ne à l'amor suo volli dar loco.</l>
<l>Che l'età, dove allhora io mi trovai,</l>
<l>Credea, che non dovesse finir mai.</l>
</lg>
<lg type="ottava">
<l>Cosi sprezzando il don del biondo Dio,</l>
<l>Mi stei senza consorte, e senza amante.</l>
<l>Ma già quel vago, e raro aspetto, ond' io</l>
<l>D'amore accesi l'alme eterne, e sante,</l>
<l>S'è via fuggito, e 'n questo stato rio	</l>
<l>Mi trovo inferma, debile, e tremante.</l>
<l>E quel, che fa peggior l'empia mia sorte,</l>
<l>È, ch'io son molto lunge da la morte.</l>
</lg>
<lg type="ottava">
<l>Mi convien pria, misera me, soffrire,</l>
<l>Quel mal, che m' ho cercato da me stessa.</l>
<l>Mi convien quella età prima finire,</l>
<l>La qual dal biondo Dio mi fu promessa.</l>
<l>Da settecento verni ho visto uscire</l>
<l>L'horror, che tien dal giel la terra oppressa,</l>
<l>Non però in terra il tempo mi risolve,</l>
<l>Ch'io domandai mill'anni in quella polve.</l>
</lg>
<lg type="ottava">
<l>Conviemmi anchor veder trecento volte</l>
<l>Dal maggior caldo maturar la biada</l>
<l>Pria, che mi sian le forze in tutto tolte,</l>
<l>E che 'l mio corpo estinto in polve cada.</l>
<l>Soffrendo intanto io me n'andrò le molte</l>
<l>Pene, che darne à la vecchiezza aggrada;</l>
<l>Fin che 'l corso del ciel meni quell'anno,</l>
<l>Ch'ultimo trar mi dee di tanto affanno.</l>
</lg>
<lg type="ottava">
<l>Ben anch'io porrò fine al lungo pianto,</l>
<l>Ben quel tempo verrà, c'ho tanto atteso;</l>
<l>Ben vedrò questo mio terreno manto</l>
<l>Ridotto à si deforme, e picciol peso:</l>
<l>Ch'alcun non vorrà mai creder, che tanto</l>
<l>Fosse di me lo Dio del tempo acceso.</l>
<l>Anzi ei dirà (vedendomi si trista)</l>
<l>Di non m' haver giamai bramata, ò vista.</l>
</lg>
<lg type="ottava">
<l>Il tempo, che va via lieto, e veloce,</l>
<l>Se ben noioso à me pare, e senz'ale,</l>
<l>Ch'à l'huom, mentre declina, ogni hor più noce,</l>
<l>Verrà à ridur questo mio corpo à tale,</l>
<l>Che non mi resterà se non la voce,</l>
<l>Che sol servarmi il ciel vuole immortale.</l>
<l>Vorrà, perche 'l mio oracol non s'estingua,</l>
<l>Ch'io parli senza corpo, e senza lingua.</l>
</lg>
<lg type="ottava">
<l>Fe de la donna il dir grato, e facondo,</l>
<l>Che con minor fatica Enea pervenne</l>
<l>Da l'atra notte al dì chiaro, e giocondo,</l>
<l>E giunto à Cuma, al tempio il camin tenne.</l>
<l>Dove per farsi 'l Re del ciel secondo,</l>
<l>Quel santo officio fe, che si convenne.</l>
<l>Quindi scese in quel lito almo, e felice,</l>
<l>À cui diè nome poi la sua nutrice.</l>
</lg>
<lg type="ottava">
<l>Nel porto, che Gaieta poi si disse</l>
<l>Da la nutrice del pietoso Enea,</l>
<l>Un de compagni ritrovar d'Ulisse,</l>
<l>Che da Nerito origine trahea.</l>
<l>Costui, che Macareo fu detto, fisse</l>
<l>Le luci in un di quei, che seco havea</l>
<l>Il buon Troiano,e poi che conosciuto</l>
<l>L'hebbe, gli diede il debito saluto.</l>
</lg>
<lg type="ottava">
<l>Già quando i Frigij costeggiar quel sito,</l>
<l>Dove tenersi suol Sterope, e Bronte,</l>
<l>S'udir pregar da un' huom ch'era su'l lito.</l>
<l>Deh per pietà gittate in terra il ponte,</l>
<l>Si ch'io non sia da quei mostri inghiottito,</l>
<l>I quali han solo un occhio ne la fronte.</l>
<l>Enea mosso à pietà fe, che 'l meschino</l>
<l>Montò con gli altri suoi su'l Frigio pino.</l>
</lg>
<lg type="ottava">
<l>E se bene esser Greco il vide, e intese</l>
<l>Di quei, ch'al Frigio sen fer tanto danno:</l>
<l>Fu però verso lui dolce, e cortese,</l>
<l>E volle udire il suo passato affanno.</l>
<l>E poi che tutto il mal gli fu palese</l>
<l>Del superbo Ciclopo, empio, e tiranno,</l>
<l>Hebbe del suo gran mal pietà maggiore,</l>
<l>E gli fe à suo poter gratia, e favore.</l>
</lg>
<lg type="ottava">
<l>Come smontò Achemenide su'l porto</l>
<l>(Cosi il nomar) co'l principe Troiano,</l>
<l>Ch'ogn'un credea, che divorato, e morto</l>
<l>Fosse stato dal mostro empio Sicano;</l>
<l>E dal compagno fu d'Ulisse scorto,</l>
<l>Dopo il saluto debito, et humano,</l>
<l>Dopo l'abbracciamento amico, e fido,</l>
<l>Si fe da tutti udir con questo grido.</l>
</lg>
<lg type="ottava">
<l>Qual fortuna, Achemenide, ò qual Divo</l>
<l>Ó da gli amici lagrimato tanto,</l>
<l>Ti fa vedere à le mie luci vivo,</l>
<l>Che t'han per morto sospirato, e pianto?</l>
<l>Ond' è, ch'essendo tu del campo Argivo</l>
<l>Di quei, ch'à Troia dier l'estremo pianto,</l>
<l>Su l'armata Troiana il corso prendi,</l>
<l>E come, e dove andar con essi intendi?</l>
</lg>
<lg type="ottava">
<l>Dapoi c'hebbe Achemenide risposto</l>
<l>Co i proprij modi, e i proprij abbracciamenti,</l>
<l>Di satisfare à lui pronto, e disposto</l>
<l>Compiacque al suo desir con questi accenti.</l>
<l>Tornar possa di nuovo, ove nascosto</l>
<l>Io temea già di Polifemo i denti;</l>
<l>Riveder possa il mostro infame, e rio,</l>
<l>S' io amo meno Enea del padre mio.</l>
</lg>
<lg type="ottava">
<l>Possa io l'empie veder di novo labbia</l>
<l>Di sangue satollarsi, e carne humana;</l>
<l>Di novo anchor da la sua cruda rabbia</l>
<l>Fugga io per la contrada empia Sicana,</l>
<l>S'à questa nave ho meno amor, ch'io m'habbia</l>
<l>À l'Itacense mia paterna tana;</l>
<l>Se questa classe à me non è più grata</l>
<l>Di quella, che conduce Ulisse armata.</l>
</lg>
<lg type="ottava">
<l>Se tanto il pio Troiano amo, et ammiro,</l>
<l>Giusta, e degna cagion mi move à farlo:</l>
<l>Che s'io, come tu fai , parlo, e respiro,</l>
<l>Per dono, e gratia sua respiro, e parlo.</l>
<l>Se 'l cielo, e lo splendor del giorno io miro,</l>
<l>Sol per la sua pietà posso mirarlo:</l>
<l>Ne quando à mio poter faccia ogni officio,</l>
<l>Basto à supplire à tanto beneficio.</l>
</lg>
<lg type="ottava">
<l>Ei fu cagion, che ne l'ingorda gola</l>
<l>Di Polifemo io non restali sepolto,</l>
<l>Poi che de la sua luce unica, e sola,</l>
<l>Il nostro Capitan gli privò il volto.</l>
<l>E mentre la memoria non m'invola</l>
<l>Il fato, ò l'anno rimbambito, e stolto,</l>
<l>L'havrò sempre nel cor, ch'io son sforzato,</l>
<l>Mentre me ne ricordo, essergli grato.</l>
</lg>
<lg type="ottava">
<l>Qual animo fu il mio, quando m'accorsi</l>
<l>D'esser restato sol nel crudo lido,</l>
<l>E che la nave allontanarsi scorsi,</l>
<l>Per timor del Ciclopo empio, et infido?</l>
<l>Poi che più cenni à voi su'l lito io porsi,</l>
<l>Fui per alzar più volte irato il grido</l>
<l>Per lamentarmi del negato aiuto,</l>
<l>Ma pur per lo timor mi stetti muto.</l>
</lg>
<lg type="ottava">
<l>Tacqui, perche 'l gridar non mi nocesse,</l>
<l>Per non mi palesare à Polifemo;</l>
<l>Temei, ch'al grido mio non mi prendesse,</l>
<l>Che non desse il mio corpo al danno estremo.</l>
<l>Io vidi bene in qual periglio stesse</l>
<l>Ulisse, e anchor per lo timor ne tremo,</l>
<l>Allhor che 'l mostro incontro al grido venne,</l>
<l>E fe quasi affondar le vostre antenne.</l>
</lg>
<lg type="ottava">
<l>Vidi, che con le braccia un monte prese,</l>
<l>E poi spicconne un smisurato scoglio,</l>
<l>E ver dove gridare Ulisse intese,</l>
<l>L'aventò con tant'ira, e tanto orgoglio,</l>
<l>Che fè, che 'l mare insino al cielo ascese.</l>
<l>E tanta io ne sentij tema, e cordoglio,</l>
<l>Che piansi il nostro legno, e 'l nostro fato,</l>
<l>Come se dentro anch'io vi fossi stato.</l>
</lg>
<lg type="ottava">
<l>Poi che più volte hebbe lo scoglio al monte</l>
<l>Rubato, e trattol ver la nostra nave,</l>
<l>E c'haveste schivati i danni, e l'onte,</l>
<l>Onde anchor il mio cuor s'agghiaccia, e pave,</l>
<l>E che senza quel lume hebbe la fronte,</l>
<l>Che già fu scorta à l'opre infami, e prave;</l>
<l>Alzando il grido infuriato, e cieco,</l>
<l>Mandò mille bestemmie al sangue Greco.</l>
</lg>
<lg type="ottava">
<l>Per non urtar ne le silvose piante,</l>
<l>Mentre poi và ver l'empia sua contrada,</l>
<l>Distese l'empio tien le mani avante,</l>
<l>Ma non può far talvolta, che non cada.</l>
<l>Che spesso in qualche scoglio urta le piante,</l>
<l>Talvolta sotto al piè manca la strada,</l>
<l>E mugghia per lo duol, per l'ira arrabbia,</l>
<l>Con questo strido poi sfoga la rabbia.</l>
</lg>
<lg type="ottava">
<l>Ó Dio, se i fati suoi crudi, e infelici</l>
<l>Vorran mai ne le man far capitarmi</l>
<l>Ulisse, ò alcun de' suoi più fidi amici,</l>
<l>Sopra cui possa à mio modo sfogarmi;</l>
<l>Se mai le patrie più veggon radici,</l>
<l>Se mai più contra me san mover l'armi,</l>
<l>Io vo ben dir, che sia fermato il cielo,</l>
<l>Che 'l foco agghiacci, e che riscaldi il gielo.</l>
</lg>
<lg type="ottava">
<l>Se 'l suo fato maligno à me consente,</l>
<l>Ch'io possa à modo mio vendetta farne,</l>
<l>S'alcun posso afferrar de la sua gente,</l>
<l>Stracciarlo intendo, e mille pezzi farne.</l>
<l>E godrò di sentir sotto al mio dente</l>
<l>Tremar la sua non anchor morta carne.</l>
<l>Io vo del corpo suo far ogni stratio,</l>
<l>Ne mai del sangue suo mi vedrò satio.</l>
</lg>
<lg type="ottava">
<l>Havrò tanto piacer del suo tormento,</l>
<l>D'havere il sangue suo falso bevuto,</l>
<l>Che non fia nulla il dispiacer, ch' io sento</l>
<l>D'haver l'unico mio lume perduto.</l>
<l>Io me ne stava colmo di spavento,</l>
<l>Per non mi far sentir, quieto, e muto,</l>
<l>Mirando il crudo, et oscurato aspetto</l>
<l>Tutto di sangue il volto, il mento, e 'l petto.</l>
</lg>
<lg type="ottava">
<l>Mentre mi stò à mirar l'irata faccia,</l>
<l>E la concavità senza il suo lume,</l>
<l>E che crolla la testa, e che minaccia,</l>
<l>Versando in copia le sanguigne spume,</l>
<l>E veggo, ch'à scampar da le sue braccia,</l>
<l>Mi sarebbe bisogno haver le piume:</l>
<l>Puoi ben pensar, qual tema il cor mi tocchi,</l>
<l>Che mi veggio la morte innanzi à gli occhi.</l>
</lg>
<lg type="ottava">
<l>Già mi parea di pendergli da lato,</l>
<l>E d'esser preda al suo vorace morso,</l>
<l>E di veder ferito, e lacerato</l>
<l>In ogni parte il mio misero dorso.</l>
<l>E dopo havere il crudel mostro dato</l>
<l>Al poco sangue mio l'ultimo sorso,</l>
<l>Veder pareami in questa, e in quella parte</l>
<l>L'ossa infelici mie divise, e sparte.</l>
</lg>
<lg type="ottava">
<l>Di quel tempo, ch' io vidi, mi sovenne,</l>
<l>Che sei de nostri il crudel mostro prese,</l>
<l>E sopra il miser lor corpo si tenne,</l>
<l>E la sua crudeltà mi fe palese.</l>
<l>Perche non solo à divorar lor venne</l>
<l>La carne, che più morbida s'arrese;</l>
<l>Ma ruppe l'ossa già scarnate, e volle</l>
<l>Suggersi anchora insino à le medolle.</l>
</lg>
<lg type="ottava">
<l>Io me ne stava pallido, e discosto,</l>
<l>Mirando uno spettacol si spietato.</l>
<l>Poscia ebro il vidi, e co'l soverchio mosto</l>
<l>Tutto il cibo dar fuor, c'havea mangiato.</l>
<l>Cosi stando da lui lunge, e nascosto</l>
<l>In me stesso fingea lo stesso fato.</l>
<l>Pareami al crudel mostro esser fra denti,</l>
<l>E gli stessi sentir stratij, e tormenti.</l>
</lg>
<lg type="ottava">
<l>Cosi per molti giorni ascoso andai,</l>
<l>Pascendo d'herbe, e ghiande il mio digiuno,</l>
<l>E ad ogni vil moto dubitai</l>
<l>Di non farmi esca al suo dente importuno.</l>
<l>Quando il mio pover manto io rimirai,</l>
<l>Stracciato hora dal rovo, hora dal pruno,</l>
<l>Con spine, onde à le sue piaghe sovenni,</l>
<l>La mia misera vesta unita tenni.</l>
</lg>
<lg type="ottava">
<l>Me'n gia la barba, il mento, e 'l crine incolto,</l>
<l>Nascondendomi à lui fra 'l cerro, e 'l faggio:</l>
<l>E veramente il fosco habito, e 'l volto</l>
<l>Mi fean parere in tutto un' huom selvaggio.</l>
<l>Ben vidi spesse volte al mar rivolto</l>
<l>Andar molti navilij al lor viaggio.</l>
<l>Et accennai co'l panno, e con la mano,</l>
<l>Che volesser salvarmi, e sempre in vano.</l>
</lg>
<lg type="ottava">
<l>Passato un lungo tempo, un lungo affanno,</l>
<l>Questa nave, che vedi, à caso scorsi,</l>
<l>E co i cenni, che diè la mano, e 'l panno,</l>
<l>La mossi à piéta, e cauto al lito corsi.</l>
<l>E per liberar me da tanto danno</l>
<l>Sol vidi lei dal suo viaggio torsi,</l>
<l>La nave Frigia à me sol fe tragitto,</l>
<l>E sola diè ricetto al Greco afflitto.</l>
</lg>
<lg type="ottava">
<l>Si che s'io seguo le Troiane antenne,</l>
<l>S'essalto il forte Enea, l'amo, e l'ammiro,</l>
<l>N'ho ben ragion, s'à liberarmi ei venne,</l>
<l>Se per la sua pietà veggo, e respiro.</l>
<l>Ma dimmi tu quel, che de nostri avenne,</l>
<l>Poi che dal crudel mostro si fuggiro,</l>
<l>Bramo saper d'ogn'un quel, che seguisse,</l>
<l>E molto più del Signor nostro Ulisse.</l>
</lg>
<lg type="ottava">
<l>Poi che 'l grato Achemenide hebbe esposto,</l>
<l>Com'egli si salvò da Polifemo,</l>
<l>Cosi da Macareo gli fu risposto.</l>
<l>Poi che fuggimmo in Etna il danno estremo,</l>
<l>À tanti altri infortunij sottoposto</l>
<l>Fu ciaschedun di noi, ch'anchor ne tremo,</l>
<l>Di tanti amici tuoi sei quasi solo,</l>
<l>Come udirai, se me 'l comporta il duolo.</l>
</lg>
<lg type="ottava">
<l>Poi che 'l nostro Signor privò la fronte</l>
<l>Del Ciclopo crudel de la sua luce,</l>
<l>E che da più d'uno aventato monte</l>
<l>Salvammo i nostri legni, e 'l nostro Duce:</l>
<l>Ne fe gittar su'l mar Tirreno il ponte</l>
<l>L'infelice destin, che ne conduce,</l>
<l>Sopra un'isola nota, ov'Eolo regge,</l>
<l>Ch'à superbi d'Astreo figli dà legge.</l>
</lg>
<lg type="ottava">
<l>Ben che se 'l nostro error non fosse stato,</l>
<l>Il nostro animo avaro, e 'l nostro torto,</l>
<l>Ne fe per comun ben l'eterno fato</l>
<l>Prender per riposar l' Eolio porto.</l>
<l>Perche de' venti il Re benigno, e grato</l>
<l>Al dolce dir del Duce Itaco accorto</l>
<l>Ne diede la salute universale;</l>
<l>Ma da noi stessi ci facemmo il male.</l>
</lg>
<lg type="ottava">
<l>Tosto, che 'l Signor nostro il porto prese,</l>
<l>À riverire andò come prudente</l>
<l>Il Re de' venti, e poi fè, che fu inteso</l>
<l>Co'l suo dir pien d'affetto, et eloquente</l>
<l>Il suo infortunio, e mosse il Re cortese</l>
<l>À fargli un nobilissimo presente,</l>
<l>Onde tornar potesse à la sua terra,</l>
<l>E dar quiete à cosi lunga guerra.</l>
</lg>
<lg type="ottava">
<l>In una utre di bue grande, e capace</l>
<l>I venti tutti il Re de' venti asconde.</l>
<l>Sol restar fuore alcun Favonio face,</l>
<l>Che spira l'aure sue dolci, e seconde.</l>
<l>D'ogni vento più fiero, e pertinace,</l>
<l>Che suol col soffio suo far mugghiar l'onde,</l>
<l>Dentro à quello utre ascoso, e prigioniero</l>
<l>Fece un presente à l'Itaco guerriero.</l>
</lg>
<lg type="ottava">
<l>Indi gli dice, trattisi in disparte,</l>
<l>Ch'ogni vento contrario ivi è prigione;</l>
<l>E se per gire à la sua patria parte,</l>
<l>Sol l'aure havrà per lui propitie, e buone.</l>
<l>Ma come doni i legni il tempo, e l'arte</l>
<l>Al porto de la patria regione,</l>
<l>Apra quel tergo à fin che i venti chiusi</l>
<l>Ritornino al lor Re, come son usi.</l>
</lg>
<lg type="ottava">
<l>Ma che non apra le bovine pelli,</l>
<l>Se dentro al porto pria non è sicuro,</l>
<l>Che i venti contra lui crudi, e ribelli</l>
<l>Gli farian grosso il mare, e 'l tempo oscuro.</l>
<l>Poi che con detti, e modi adorni, e belli</l>
<l>Rendute à pieno al Re le gratie furo;</l>
<l>Con tanto don montati in su le navi</l>
<l>Con l'aure andammo via dolci, e soavi.</l>
</lg>
<lg type="ottava">
<l>Già nove giorni fra il levante, e l'ostro</l>
<l>Solcato con buon vento haveamo il mare:</l>
<l>Come il decimo dì di perle, e d'ostro</l>
<l>L'Aurora ornata à rallegrarne appare,</l>
<l>Si viene à poco à poco il regno nostro</l>
<l>Con comune allegrezza à dimostrare.</l>
<l>E ben tosto l'havriam preso, e goduto,</l>
<l>Se 'l nostro avaro cor non fosse suto.</l>
</lg>
<lg type="ottava">
<l>Di quei, ch'Ulisse havea su'l legno seco,</l>
<l>Preso più d'un da troppo avaro affetto,</l>
<l>Restò del senso interior si cieco,</l>
<l>Che prese entro al suo cor qualche sospetto,</l>
<l>Che l'utre, che chiudea Libecchio, e Greco,</l>
<l>Ch'Ulisse custodia con tal rispetto,</l>
<l>Non fosse pien di gioie, e di thesoro,</l>
<l>E farne parte ei non valesse à loro.</l>
</lg>
<lg type="ottava">
<l>Poi che parlato s'hebbero in disparte</l>
<l>Del duce loro, e de' creduti inganni,</l>
<l>E come essi, che in questa, e 'n quella parte</l>
<l>Eran stati compagni in tanti affanni,</l>
<l>In tanto don non doveano haver parte,</l>
<l>Per ristorare i lor passati danni;</l>
<l>Voler guardar, conchiuser di nascosto</l>
<l>Quel, che dentro à tal pelle era riposto.</l>
</lg>
<lg type="ottava">
<l>Mentre ch' Ulisse havea rivolti gli occhi</l>
<l>À mirar le sue patrie regioni,</l>
<l>Quei preso il tempo, e tratti fuor gli stocchi,</l>
<l>De' venti aprir l'incognite prigioni.</l>
<l>Subito volar fuor gli Austri, e i Sirocchi,</l>
<l>I Favonij, i Volturni, e gli Aquiloni.</l>
<l>Che come si sentir senza governo,</l>
<l>Fer de l'aria, e del mar proprio un' inferno.</l>
</lg>
<lg type="ottava">
<l>Poi che quell'aria scorser d'ogn' intorno,</l>
<l>E fer con ogni sforzo al mare oltraggio,</l>
<l>E con nostro terror, periglio, e scorno</l>
<l>Fer spaventare ogni nocchier più saggio:</l>
<l>Tutti per fare al lor Signor ritorno</l>
<l>Drizzar verso occidente il lor viaggio,</l>
<l>E l'arrnata tornar fecer d' Ulisse</l>
<l>Di novo al regno d'Eolo, onde partisse.</l>
</lg>
<lg type="ottava">
<l>Come poi parve al nostro iniquo fato</l>
<l>Andò l'armata incauta à prender porto</l>
<l>Nel regno empio di Lamo, ov' io mandato</l>
<l>Ambasciador, vi restai quasi morto.</l>
<l>Quivi regnava un Re fiero, e spietato,</l>
<l>Che ne fe à suo potere oltraggio, e torto.</l>
<l>Costui con la sua gente empia, e profana</l>
<l>Si pasceva di sangue, e carne humana.</l>
</lg>
<lg type="ottava">
<l>À questo Re, ch'Antifate fu detto,</l>
<l>Come ordinar, con due compagni andai,</l>
<l>E prima, ch'io giungessi al suo cospetto,</l>
<l>Venir ver me con tal rabbia il mirai,</l>
<l>Ch'à fuggir fui per viva forza astretto,</l>
<l>E con un solo à pena io mi salvai.</l>
<l>Il terzo, c'hebbe al corso i pie più lenti,</l>
<l>Al crudel Lestrigon vidi fra denti.</l>
</lg>
<lg type="ottava">
<l>Il terzo cavalier, che non ben corse,</l>
<l>Il mostro più veloce aggiunse, e prese.</l>
<l>E poi che in ogni membro ingordo il morse,</l>
<l>Lo strido alzò, ch' insino al ciel s' intese.</l>
<l>Ogni altro Lestrigon ver lui concorse,</l>
<l>Ogn' altro seco à più poter n'offese.</l>
<l>N'aventaro empi e sassi, e dardi, e travi,</l>
<l>E dier la fuga à le Spartane navi.</l>
</lg>
<lg type="ottava">
<l>Gli empi mandaro undici navi al fondo</l>
<l>Co i sassi senza fin, che n'aventaro.</l>
<l>E di tanti privaro huomini il mondo,</l>
<l>Quanti n'eran su i legni, ch'affondaro.</l>
<l>Più il ciel solo un navilio hebbe secondo,</l>
<l>Alqual gli scogli lor non arrivaro:</l>
<l>Quel legno sol da l'arme lor fuggio,</l>
<l>Sopra il qual ne salvammo Ulisse, et io.</l>
</lg>
<lg type="ottava">
<l>Da poi che quei si feri empi nemici</l>
<l>Ne fer sentir si doloroso Marte,</l>
<l>Perduti havendo miseri, e infelici</l>
<l>De' tuoi compagni, e miei la maggior parte;</l>
<l>Fuggimmo in quelle misere pendici,</l>
<l>Che scorger puoi lontan da questa parte.</l>
<l>Mira ver dove addita hor la mia mano,</l>
<l>Che da veder quel luogo è da lontano.</l>
</lg>
<lg type="ottava">
<l>E tu Troian giustissimo, che scendi</l>
<l>Da la più bella in ciel gradita Diva,</l>
<l>In questa parte il mio consiglio prendi,</l>
<l>Non t'accostar co'l legno à quella riva,</l>
<l>Che t' inganni d'assai, s'hor forse intendi,</l>
<l>Che sia nemica à te la gente Argiva.</l>
<l>La guerra è già finita: e in questo essiglio</l>
<l>Da vero amico t'amo, e ti consiglio.</l>
</lg>
<lg type="ottava">
<l>Fuggi pur da quel monte, ch'io ti mostro,</l>
<l>Se d'esser quel, che sei, t'è punto grato,</l>
<l>Se non ti brami far d'un' huomo un mostro,</l>
<l>Se 'l mal non vuoi provar, ch'io v'ho provato.</l>
<l>In quel porto infelice il legno nostro</l>
<l>Diè fondo, come piacque al crudo fato.</l>
<l>Dove tale infortunio à tutti avenne,</l>
<l>Che di maggior non mai scrisser le penne.</l>
</lg>
<lg type="ottava">
<l>E se ben ne salvò da tanto horrore</l>
<l>Del nostro Duce il senno, e la prudenza,</l>
<l>Non però gire à far del tuo valore</l>
<l>In cosi gran periglio esperienza.</l>
<l>Perche se non havea dal ciel favore,</l>
<l>Restava anch'ei de la sua forma senza,</l>
<l>E staremmo in quel bosco ombroso, e folto,</l>
<l>Passando i nostri dì sott'altro volto.</l>
</lg>
<lg type="ottava">
<l>Dapoi che 'l nostro legno entrò nel porto,</l>
<l>Temea di noi smontare in terra ognuno,</l>
<l>C'havean del Lestrigone il grave torto</l>
<l>In mente, e del Ciclopo empio, e importuno.</l>
<l>Vedendo questo al nostro Duca accorto</l>
<l>Di trarne à sorte fuor parve opportuno.</l>
<l>Che fean mestiero al nostro legno afflitto</l>
<l>Diverse cose necessarie al vitto.</l>
</lg>
<lg type="ottava">
<l>Fra primi sopra me cadde la sorte,</l>
<l>Indi uscì meco Euriloco, e Polite,</l>
<l>Diciotto andammo à le temute porte,</l>
<l>Per novo mal di queste afflitte vite.</l>
<l>Là dove ritrovammo entro à la corte,</l>
<l>Esser tant'empie belve insieme unite,</l>
<l>Lupi , tigri, pantere, orsi, e leoni,</l>
<l>Che ne fer più terror, che i Lestrigoni.</l>
</lg>
<lg type="ottava">
<l>Pur se ben cosi fero, e crudo obbietto</l>
<l>Giusta cagion ne dava da temere,</l>
<l>Non era da temer per quel rispetto,</l>
<l>Che poco appresso ti farò sapere.</l>
<l>Venner tutti ver noi con dolce affetto</l>
<l>Gli orsi, i lupi, i leoni, e le pantere,</l>
<l>E 'l mover de la coda, e 'l volto lieto</l>
<l>Mostrar l'humanità del cor secreto.</l>
</lg>
<lg type="ottava">
<l>Circe la dotta, e incomparabil fata</l>
<l>Per proprio albergo elette ha quelle mura.</l>
<l>Le serve n' incontraro in su l'entrata,</l>
<l>E promisero à noi la via sicura.</l>
<l>Seguendo noi la fe, che ne fu data,</l>
<l>N'andammo, non però senza paura</l>
<l>Di quei mostri non noti, ò d'altro male,</l>
<l>Vedemmo al fin la donna empia, e fatale.</l>
</lg>
<lg type="ottava">
<l>Le stanze, ove la fata fa soggiorno,</l>
<l>Si veggon tutte d'ostro ornate, e d'oro.</l>
<l>Le fa un superbo manto il fianco adorno,</l>
<l>Distinto à gemme in un sottil lavoro.</l>
<l>Ella à le molte Ninfe, c' ha d' intorno,</l>
<l>Comanda altera, e vario officio è il loro.</l>
<l>La spola, e l'ago ivi non hanno in uso,</l>
<l>Ne il trarre il fil dal lin per darlo al fuso.</l>
</lg>
<lg type="ottava">
<l>Il lor proprio essercitio, e la lor mente</l>
<l>È intorno à fiori, à le radici, e à l' herbe.</l>
<l>La maga, che sà dir distintamente</l>
<l>I gradi de le dolci, e de l'acerbe,</l>
<l>Comanda, come accorta, e diligente,</l>
<l>Qual vuol, ch'allhor s'adopra, e qual si serbe.</l>
<l>Le fa prima pesar, poi mesce insieme</l>
<l>D'altra il fior, d'altra il fusto, e d'altra il seme.</l>
</lg>
<lg type="ottava">
<l>Pongono in mille vasi, in mille ceste</l>
<l>Dov'herbe, dove barbe, e dove fiori:</l>
<l>E le dividon diligenti, e preste,</l>
<l>Come le foglie mostrano, e gli odori.</l>
<l>Intanto giunti noi chiniam le teste,</l>
<l>E facciam gli altri gesti esteriori,</l>
<l>Ch'indicio dan d'honore, e di saluto,</l>
<l>Poi con questo parlar, chiediamo aiuto.</l>
</lg>
<lg type="ottava">
<l>Donna, à cui diede il Re del santo regno</l>
<l>Da dominare in questa illustre parte,</l>
<l>Se in te il ciel piova ogni favor più degno,</l>
<l>Di tanti beni à noi fa qualche parte.</l>
<l>Tanto che si ristori il nostro legno</l>
<l>Di remi, vele, antenne, anchore, e sarte.</l>
<l>Che quella tratta non ne sia impedita,</l>
<l>Che può bastare à mantenerne in vita.</l>
</lg>
<lg type="ottava">
<l>Aggiunsi à questo dir sol quelle cose,</l>
<l>Che in lei maggior potean destar la piéta.</l>
<l>Ella con note allhor sante, e pietose,</l>
<l>E con maniera liberale, e lieta,</l>
<l>Per farne assicurar cosi rispose.</l>
<l>Nulla al vostro desio qui non si vieta.</l>
<l>Chiedete pur con voci aperte, e pronte,</l>
<l>Che vostro è questo albergo, e questo monte.</l>
</lg>
<lg type="ottava">
<l>Ma stanchi di ragione esser dovete,</l>
<l>Che s'ha per queste piaggie aspro il camino,</l>
<l>Però datevi alquanto à la quiete,</l>
<l>Fin che à l'occaso il Sol sia più vicino.</l>
<l>E, perche l'hora, e la stagion dà sete,</l>
<l>Farò venir per rinfrescarvi il vino:</l>
<l>Vi darò poi d'ogni mio ben la chiave</l>
<l>Per gire à ristorar la vostra nave.</l>
</lg>
<lg type="ottava">
<l>Come ha la fata à noi cosi risposto,</l>
<l>Al primo cenno, ch'à le Ninfe diede,</l>
<l>N'andar dove quel cibo era riposto,</l>
<l>Ch'in simili occorrentie si richiede.</l>
<l>E ne portar con l'infelice mosto,</l>
<l>Lo cui valore ogni credenza eccede,</l>
<l>Il capparo, l'oliva, et ogni frutto,</l>
<l>Che più il palato fu salso, et asciutto.</l>
</lg>
<lg type="ottava">
<l>La sete nata dal soverchio ardore,</l>
<l>Per lo sal, che gustiam, più calda sorge.</l>
<l>E mosso ogn'un di noi dal grande amore,</l>
<l>Che ne la gentil donna ignota scorge,</l>
<l>Di Bacco ama gustar quel buon liquore,</l>
<l>Che con la man fatale ella ne porge,</l>
<l>Tal, che beviam quel vin soave, e grato,</l>
<l>C'havea con varij succhi ella incantato.</l>
</lg>
<lg type="ottava">
<l>Come ha bevuto ogn'un, di mano in mano,</l>
<l>Per la forza del vin stordito resta.</l>
<l>Toglie una verga allhor la fata in mano,</l>
<l>E con la punta à noi tocca la testa.</l>
<l>Quel verso intanto mormora pian piano,</l>
<l>Che dà favore al mal, ch'ella n'appresta.</l>
<l>Quel, che seguì, narrarti io mi vergogno,</l>
<l>Ma 'l dirò pur, se ben parratti un sogno.</l>
</lg>
<lg type="ottava">
<l>D' hirsuti, et aspri peli in un momento</l>
<l>Vestir mi veggio, e far deforme, e nero;</l>
<l>E mentre m'armo à movere il lamento,</l>
<l>Formar non posso il mio parlar primiero.</l>
<l>La lingua articolar non può l'accento,</l>
<l>Che scoprir suol l'interno human pensiero;</l>
<l>Ma sento un rotto mormorare (in loco</l>
<l>Del mio parlar) ch'io fo noioso, e roco.</l>
</lg>
<lg type="ottava">
<l>Per viva forza à terra il capo inchino,</l>
<l>E guardo verso i piè con tutto il volto.</l>
<l>Il pugno, onde afferrai la coppa, e 'l vino,</l>
<l>Veggo in un piè ferino esser rivolto.</l>
<l>Hor mentre co'l grugnir si rio destino</l>
<l>Piango, à compagni miei gli occhi rivolto,</l>
<l>E scorgo, c' hanno il pelo hirto, e d' inchiostro,</l>
<l>E le zanne incurvate, e lungo il rostro.</l>
</lg>
<lg type="ottava">
<l>Anchor nel volto havean viril aspetto,</l>
<l>(Ch'ultimi forse à ber fur quello incanto)</l>
<l>Alsenore, e Polite, è ver, che il petto,</l>
<l>La spalla, e 'l resto havean porcino il manto.</l>
<l>Hor mentre il fin, che ne riesce, aspetto,</l>
<l>Veggo la bocca in fuor spingersi tanto,</l>
<l>Che la persona più non han biforme,</l>
<l>Ma il viril volto al busto vien conforme.</l>
</lg>
<lg type="ottava">
<l>Io già per cosa havea sicura, e piana</l>
<l>Di dover porco vivere, e morire,</l>
<l>Quando mi volgo, e veggio in forma humana</l>
<l>Da l' empia fata Euriloco fuggire.</l>
<l>Ei sol di noi la mente hebbe più sana,</l>
<l>Che non mai quel liquor volle inghiottire.</l>
<l>Ne per minaccie mai, ne per preghiere</l>
<l>Potè la fata ria disporlo à bere.</l>
</lg>
<lg type="ottava">
<l>E ben ne fece un gran favore il cielo,</l>
<l>Che fe, ch'ei non gustò quel crudo tosco,</l>
<l>Ch'anchora havremmo tutti il carnal velo</l>
<l>Lordo, schivo, odioso, infame, e fosco.</l>
<l>Et egli, e noi co'l setoloso pelo</l>
<l>Staremmo ne la stalla, over nel bosco.</l>
<l>Gran sorte fu, ch'ei sol co'l volto humano</l>
<l>Tornar potesse al nostro capitano.</l>
</lg>
<lg type="ottava">
<l>Che come il proprio Euriloco ne disse,</l>
<l>Dapoi che racquistammo il primo viso,</l>
<l>Tosto, ch'ei giunse al Signor nostro Ulisse,</l>
<l>E che gli diè di tanto danno aviso;</l>
<l>In soccorso di noi venir prefisse,</l>
<l>Se ne dovesse ben restare ucciso;</l>
<l>E per suo male ei vi saria venuto,</l>
<l>Se non venia Mercurio à dargli aiuto.</l>
</lg>
<lg type="ottava">
<l>Ver noi, che siam senza la forma vera,</l>
<l>Con un baston, che in man subito prende,</l>
<l>Per mandarne à la stalla, ecco un'altera</l>
<l>Ninfa di Circe, e 'l nostro dorso offende.</l>
<l>Alto il muso ver lei leva ogni fera,</l>
<l>E co'l grugnire alquanto si difende.</l>
<l>Ella à cui fere il volto, à cui la spalla,</l>
<l>N'andiam gridando al fin tutti à la stalla.</l>
</lg>
<lg type="ottava">
<l>Mercurio intanto al mesto Ulisse arriva</l>
<l>Per la presa da noi nova figura,</l>
<l>E don gli fa d'un bianco fior, che priva</l>
<l>D'effetto ogni empia magica fattura.</l>
<l>S'appella ne la parte eterna, e diva</l>
<l>Moli. La sua radice è lunga, e scura.</l>
<l>Gli diè co'l bianco fiore ancho un consiglio,</l>
<l>Che di carcer ne trasse, e di periglio.</l>
</lg>
<lg type="ottava">
<l>Con l'aviso del ciel, co'l bianco fiore</l>
<l>Ne venne il nostro Duce à dar soccorso.</l>
<l>Lieta Circe l'accoglie, e fagli honore,</l>
<l>E poi l'invita à l'incantato sorso.</l>
<l>Schiva Ulisse l' incanto, e quel liquore,</l>
<l>Che le setole à noi formò su'l dorso.</l>
<l>La fata con la verga il crin gli tocca,</l>
<l>Perche il disponga à tor quei succhi in bocca.</l>
</lg>
<lg type="ottava">
<l>Stassi à mirar l'accorto Ulisse alquanto</l>
<l>Pria, che del suo desio certa la renda.</l>
<l>Poi quando vaga esser la vede tanto,</l>
<l>Ch' ei quel vino incantato accetti, e prenda;</l>
<l>E ch'anchor con la verga usa l'incanto,</l>
<l>À fin che meglio in lui tal sete accenda:</l>
<l>Mostrando ira, e furor la spada stringe,</l>
<l>E voler lei ferir minaccia, e finge.</l>
</lg>
<lg type="ottava">
<l>T'inganni (disse) iniqua incantatrice,</l>
<l>Se con tal' arte à me far credi oltraggio;</l>
<l>C'hoggi à gl' incanti tuoi lo ciel disdice,</l>
<l>Che haver contra di me possan vantaggio.</l>
<l>Ben posso io far te misera, e infelice</l>
<l>Con quel favor, che procurato m'haggio.</l>
<l>E ben per farlo io son, se non t'emendi,</l>
<l>E se i compagni miei salvi non rendi.</l>
</lg>
<lg type="ottava">
<l>S'empie Circe d'horror tosto, che scorge,</l>
<l>Ch'ei de gl'incanti suoi nulla si cura;</l>
<l>E poi, ch' à varij segni ella s'accorge,</l>
<l>Ch'ei qualche cosa ha in se, che l'assicura,</l>
<l>À lui liberamente il collo porge,</l>
<l>E dice. Non pensar farmi paura;</l>
<l>Ben mi puoi fare oltraggio, e villania,</l>
<l>Ma nulla havrai da me per questa via.</l>
</lg>
<lg type="ottava">
<l>Ferisci pure, e fammi in mille pezzi,</l>
<l>Che non havrai da me quel, che t'aggrada;</l>
<l>Ch' io gradir soglio ad un, che m'accarezzi,</l>
<l>E non à chi m'assalti con la spada.</l>
<l>Dunque s'honoro io te, tu me disprezzi?</l>
<l>S'io ti bramo essaltar, tu vuoi, ch' io cada?</l>
<l>Io bramo con quel vin ristoro darti,</l>
<l>Tu tormi il sangue, e farmi in mille parti?</l>
</lg>
<lg type="ottava">
<l>Ulisse, come saggio, che comprende</l>
<l>Quel, ch'esser suol talhor donna ostinata,</l>
<l>Per guadagnarla un'altra strada prende.</l>
<l>La spada infodra, e poi dolce la guata,</l>
<l>Poi le parla in maniera, che la rende</l>
<l>Co'l suo parlar facondo innamorata.</l>
<l>L'invita ella al d'Amor dolce diletto.</l>
<l>Entra ei per saggio fin seco nel letto.</l>
</lg>
<lg type="ottava">
<l>Poi ch'ei gradì la donna iniqua, e bella</l>
<l>Di quel piacer, che più s'ama in amore,</l>
<l>Con l'eloquente sua dolce favella</l>
<l>Cercò di novo à lei placare il core.</l>
<l>E si ben seppe lusingarla, ch'ella</l>
<l>Promise di tornarne al primo honore.</l>
<l>Ne guida co'l baston tosto una fante</l>
<l>Grugnendo stretti insieme à lei davante.</l>
</lg>
<lg type="ottava">
<l>Di succhi il capo à noi sparse la maga</l>
<l>D'herba miglior, d'incognito à noi nome.</l>
<l>E di gradire al suo consorte vaga,</l>
<l>Per torre à noi le setolose some,</l>
<l>Dicendo il canto, e la parola maga</l>
<l>Nel luogo, ove fur già l'humane chiome,</l>
<l>Ne tocca con la verga, e vede intanto</l>
<l>Ch'ella non usa in van l'arte, e l'incanto.</l>
</lg>
<lg type="ottava">
<l>Quanto più dice, e mormora quei versi,</l>
<l>Che son contrari à quei, che disse pria;</l>
<l>Tanto più vera in noi viene à vedersi</l>
<l>La primiera di noi forma natia.</l>
<l>Tutti i peli su noi veggiam dispersi,</l>
<l>Eccetto quei, che 'l capo, e 'l mento havia.</l>
<l>Il piede, ch' in due parti era partito,</l>
<l>Si parte in cinque, e fa ogni parte un dito.</l>
</lg>
<lg type="ottava">
<l>Quando haver racquistato ogn'un si vede</l>
<l>À più d'un certo segno il volto humano,</l>
<l>N'andiam (si come il debito richiede)</l>
<l>Ad honorare il nostro capitano.</l>
<l>Piangendo ei con amor n'abbraccia, e fede,</l>
<l>E noi piangendo à lui baciam la mano.</l>
<l>Poi dice ogn'un (come il parlar gli è dato)</l>
<l>Cosa, che pien d'amore il mostra, e grato.</l>
</lg>
<lg type="ottava">
<l>Mentre noi dimorammo in quella parte,</l>
<l>Trascorse il biondo Dio dodici mesi.</l>
<l>E sò, se val di lei l' incanto, e l'arte,</l>
<l>Ch'altre cose ne vidi, altre n'intesi.</l>
<l>E se grave non v'è, fia ben, che parte</l>
<l>De le sue rare prove io vi palesi.</l>
<l>Hor, se v'aggrada, à dirvi io m'incamino</l>
<l>Di Pico, Re del bel nome Latino.</l>
</lg>
<lg type="ottava">
<l>Dapoi che Macareo ciascun disposto</l>
<l>Vide à volere udir, cosi seguio.</l>
<l>Un dì, che con la fata era nascosto</l>
<l>In servitio d'amore il Signor mio,</l>
<l>In un tempio, che v'è poco discosto,</l>
<l>Entrammo à sorte una sua serva, et io.</l>
<l>Di quattro cameriere era costei</l>
<l>La più gentile, e più gradita à lei.</l>
</lg>
<lg type="ottava">
<l>Per primo obbietto dentro al santo tempio</l>
<l>Mentre riguardo il suo maggiore altare,</l>
<l>Mi s'appresenta à gli occhi un raro essempio</l>
<l>D'una statua, che v'è, che viva pare.</l>
<l>M'inchino, e mercè chiedo al mio cor' empio,</l>
<l>Come ne' sacri tempi si dè fare.</l>
<l>Ammiro, come ho detto, i sacri carmi</l>
<l>Lo stupendo artificio di quei marmi.</l>
</lg>
<lg type="ottava">
<l>Mentre d'un Re fanciullo io miro il viso,</l>
<l>Per quel, ch'à la corona esser si vede,</l>
<l>E sopra d'un' augello anchor m'affiso,</l>
<l>Che la corona sua stringe co'l piede,</l>
<l>Per haver di quel marmo in parte aviso,</l>
<l>Da me la damigella si richiede,</l>
<l>Che mi faccia quell'opra manifesta,</l>
<l>Che sia quel Re, c' ha quell'augello in testa.</l>
</lg>
<lg type="ottava">
<l>La bella cameriera à me rivolta</l>
<l>Mi fe cortese udir queste parole.</l>
<l>Dolce mio Macareo taci, et ascolta</l>
<l>Quel, che la stirpe può regia del Sole.</l>
<l>Ch' io vo, che sappia quanto ogn' alma è stolta,</l>
<l>Ch'à la gran donna mia ceder non vuole.</l>
<l>Fur fatte quelle statue per far note</l>
<l>L'opre, che far la mia Regina puote.</l>
</lg>
<lg type="ottava">
<l>Da dieci miglia al Tevere vicino</l>
<l>Pico già di Saturno al mondo nacque,</l>
<l>Ne la regia città del suo domino,</l>
<l>Ch'à lui fondare in quel paese piacque.</l>
<l>Quando diè legge al popolo Latino,</l>
<l>E che per Giove Creta gli dispiacque</l>
<l>Quivi fu poi, che 'l padre al cielo ascese,</l>
<l>Pico Re del Saturnio almo paese.</l>
</lg>
<lg type="ottava">
<l>Ei fu ne l'età sua più verde, e bella</l>
<l>D'uno aspetto si nobile, e si vago,</l>
<l>Di spirto si gentil, ch'ogni donzella</l>
<l>Havea de l'amor suo l'occhio, e 'l cor vago.</l>
<l>E da te stesso contemplando quella</l>
<l>Statua, il puoi ben conoscere à l'imago.</l>
<l>Da quell'opra trar puoi di spirto priva,</l>
<l>Qual fu la sua beltà verace, e viva.</l>
</lg>
<lg type="ottava">
<l>Non ti dirò, che l'universa terra</l>
<l>Mai di si gran valor non vide alcuno</l>
<l>Nel rendere i cavalli atti à la guerra</l>
<l>Co'l lor maneggio proprio, et opportuno.</l>
<l>Ma, perche la mia Dea qui dentro serra</l>
<l>Quel marmo, che stupir fa teco ogn'uno,</l>
<l>Sol ti vo raccontar, perche ti sia</l>
<l>Noto il poter de la Regina mia.</l>
</lg>
<lg type="ottava">
<l>Già Pico il quarto lustro havea fornito,</l>
<l>E le più belle Dee patrie Latine</l>
<l>Vedendol si leggiadro, e si gradito,</l>
<l>Di si rare bellezze, e si divine,</l>
<l>Per amante il voleano, ò per marito</l>
<l>Pervenir seco à l'amoroso fine;</l>
<l>Le Naiade, le Driade, e le Napee,</l>
<l>E le Nereide, e tutte l'altre Dee.</l>
</lg>
<lg type="ottava">
<l>Ma giungersi ad alcuna egli non volle,</l>
<l>Che sol fra tutti un bel sembiante humano</l>
<l>D' una Ninfa gli piacque, che nel colle</l>
<l>Palatin parturì Venilia à Giano.</l>
<l>Costei giunta à l'età matura, e molle,</l>
<l>De laqual volle amor l' imperio in mano,</l>
<l>Non men de l'altre accesasi di Pico,</l>
<l>Amò consorte haverlo, overo amico.</l>
</lg>
<lg type="ottava">
<l>Oprò l'amor reciproco di sorte,</l>
<l>Che subito, che mosse la favella,</l>
<l>Il figliuol di Saturno per consorte</l>
<l>Ottenne la bellissima donzella.</l>
<l>Cercando allhora ogni terrena corte,</l>
<l>Non si potea trovar coppia più bella;</l>
<l>Tal valore, e beltà fu in ambedui,</l>
<l>Che lui fe di lei degno, e lei di lui.</l>
</lg>
<lg type="ottava">
<l>Ne la beltà nel ver fu rara quanto</l>
<l>Si puote imaginar ne l'intelletto;</l>
<l>Ma fu più rara, e nobile nel canto,</l>
<l>Per quel, che ne seguia, stupendo effetto.</l>
<l>Potea co'l verso suo mirabil tanto,</l>
<l>Che ne le fiere anchor movea l'affetto.</l>
<l>Fea per l'aria à gli augei fermar le piume,</l>
<l>Mover di luogo il monte, e stare il fiume.</l>
</lg>
<lg type="ottava">
<l>Dal canto, ch'ogni cor più duro prese,</l>
<l>Nomar la bella giovane Canente.</l>
<l>Hor mentre un dì co'l suo bel verso intese</l>
<l>À far maravigliar di se la gente,</l>
<l>Fatto il corno sonar superbo ascese</l>
<l>Sopra un cavallo suo fiero, e possente</l>
<l>Pico, et entrò ne le vicine selve,</l>
<l>Per dar la caccia à l' infelici belve.</l>
</lg>
<lg type="ottava">
<l>N'andò succinto, e riccamente adorno,</l>
<l>Come conviensi à Re giovane in caccia.</l>
<l>Purpureo ha il manto, e d'ostro ornato è intorno,</l>
<l>Et ogni fibbia è d'or, che 'l panno allaccia.</l>
<l>Gli pende al fianco il rilucente corno,</l>
<l>E 'l ferro, onde le fiere uccide, e caccia.</l>
<l>Tal ha il corsiero anchor ricamo, et opra,</l>
<l>Qual si conviene in caccia, chi v'è sopra.</l>
</lg>
<lg type="ottava">
<l>Lasciato allhor la mia Regina havea</l>
<l>Il patrio monte suo lieto, e fecondo</l>
<l>Per ritrovar quell'herbe, onde solea</l>
<l>Fare stupir di maraviglia il mondo.</l>
<l>E dove à punto in quel tempo correa</l>
<l>Dietro à le belve il giovane giocondo,</l>
<l>Si ritrovò cogliendo il fiore, e l'herba,</l>
<l>Che lei de l'arte sua fan gir superba.</l>
</lg>
<lg type="ottava">
<l>Mentre ella stà cogliendo herbette, e fiori</l>
<l>Per dar favore à suoi futuri incanti,</l>
<l>Di corni, e gridi humani alti romori,</l>
<l>Sente inalzarsi al ciel da tutti i canti.</l>
<l>Si volge, e vede cani, e cacciatori,</l>
<l>Paggi, e livree con cavalieri, e fanti.</l>
<l>À manti, et à destrier di ricco pregio</l>
<l>Ben vede, ch' è Signore illustre, e regio.</l>
</lg>
<lg type="ottava">
<l>Ecco ch'à gli occhi suoi si rappresenta</l>
<l>Via più d'ogni altro adorno il Re Latino.</l>
<l>Hor mentre tien in lui la luce intenta,</l>
<l>E mira il viso amabile, e divino,</l>
<l>Di tal soavità l'occhio contenta,</l>
<l>Che s'oblia la cagion del suo camino.</l>
<l>Ne sol non coglie l'herba, che l'accade,</l>
<l>Ma quella ch'in man tien, di man le cade.</l>
</lg>
<lg type="ottava">
<l>Pensa accostarsi, e mover la favella,</l>
<l>E 'l foco palesar, che 'l cor le coce.</l>
<l>Rassetta il velo, e 'l manto, e si fa bella,</l>
<l>E pensa à quel, che dee scoprir la voce;</l>
<l>Ma non s'accosta al Re, ne gli favella,</l>
<l>Che corre il suo destrier troppo veloce.</l>
<l>Le vieta anchora il passo, e le raffrena</l>
<l>La gran cavalleria, che seco mena.</l>
</lg>
<lg type="ottava">
<l>Come raccoglie à se la mente alquanto,</l>
<l>Fa l'aria risonar di questo accento.</l>
<l>Corri pur via, non correrai mai tanto</l>
<l>Che noccia à me, se ti portasse il vento.</l>
<l>Se in tutto il mio non è perduto incanto,</l>
<l>Son per fermarti, e dirti il mio talento.</l>
<l>Ti scoprirò qual fiamma il cor m'opprima,</l>
<l>Se l'herbe han quel valor, c'haveano prima.</l>
</lg>
<lg type="ottava">
<l>Comincia poi pian piano à mormorare</l>
<l>Quel verso, ch'è propitio al suo pensiero.</l>
<l>Et ecco un porco fuor selvaggio appare,</l>
<l>Che finta imagine è, non porco vero.</l>
<l>Quell'ombra falsa poi sforza à passare</l>
<l>Innanzi al valoroso cavaliero.</l>
<l>Il Re, ch'è di ferire acceso, e vago,</l>
<l>Spinge il caval dietro à la finta imago.</l>
</lg>
<lg type="ottava">
<l>Secondo de la fata il verso chiede,</l>
<l>Ne la selva il cinghiale entra più stretta.</l>
<l>Il cavalier, che manifesto vede</l>
<l>À qual periglio egli, e 'l caval si metta,</l>
<l>Per poterlo seguir discende à piede,</l>
<l>Poi dietro al porco finto il passo affretta.</l>
<l>Tal che di Circe al fin l' incanto, e l'arte</l>
<l>Da gli altri il trasse in solitaria parte.</l>
</lg>
<lg type="ottava">
<l>Ogni parola poi dice opportuna</l>
<l>Per quel, che più importante oprare intende:</l>
<l>Onde il Sole oscurar suole, e la Luna,</l>
<l>Quando di ciò desio l'alma gli accende.</l>
<l>Già per lo fatal verso il ciel s'imbruna,</l>
<l>Già la terra il vapore essala, e rende;</l>
<l>Già con le nubi ragunate intorno</l>
<l>Forma un'oscura notte in mezzo al giorno.</l>
</lg>
<lg type="ottava">
<l>Come scorge del ciel l'oscuro aspetto</l>
<l>Ogni huom, c'have il suo Re seguito in caccia,</l>
<l>Per lo timor del giel denso, e ristretto,</l>
<l>Che sfogare in gragniuola il ciel minaccia,</l>
<l>Cerca in parte trovar capanna, ò tetto</l>
<l>Che da quel tempo rio sicuro il faccia.</l>
<l>Altri cerca del Re, che gli era appresso,</l>
<l>Altri sol di salvar cerca se stesso.</l>
</lg>
<lg type="ottava">
<l>Come dal tempo ingiurioso, e rio</l>
<l>Disperso esser ogn'un la maga scorse,</l>
<l>Trovato il loco, e 'l tempo, il core aprio,</l>
<l>E con questa favella al Re si porse.</l>
<l>Per quel chiaro splendor, ch' al sommo Dio</l>
<l>Del divin raggio à le tue luci porse,</l>
<l>Per quel lume divin, che 'l mio cor prese,</l>
<l>Mostrati à l'amor mio grato, e cortese.</l>
</lg>
<lg type="ottava">
<l>Per quella gran beltà, che in te riluce,</l>
<l>Ch'oprar può (sendo io Dea) che t'ami, e preghi,</l>
<l>Consenti, ch' io, che de la maggior luce</l>
<l>Del ciel son figlia, al mio voler ti pieghi.</l>
<l>Lascia, che quel, ch' in ciel del giorno è Duce,</l>
<l>À me sposo, à te genero ti leghi.</l>
<l>Fà lieta me nel tuo beato letto</l>
<l>Di quel, ch'Amor può dar, maggior diletto.</l>
</lg>
<lg type="ottava">
<l>Il Re, c'havea rivolto ogni desire</l>
<l>À la sua moglie valorosa, e bella,</l>
<l>Con suo gran dispiacer la lasciò dire,</l>
<l>Poi ruppe in questi accenti la favella.</l>
<l>Amore, et Himeneo già fermi unire</l>
<l>Con una nobilissima donzella.</l>
<l>E 'l dover vuol, come saper ben dei,</l>
<l>Che tutto l'amor mio sia volto à lei.</l>
</lg>
<lg type="ottava">
<l>Mentre mi serberanno i fati viva</l>
<l>La bella mia dolcissima Canente,</l>
<l>Ella sarà il mio bene, e la mia Diva,</l>
<l>Ella donna sarà della mia mente.</l>
<l>Prega l'accesa maga, egli la schiva,</l>
<l>E quanto più il lusinga, men consente.</l>
<l>Sdegnata al fin del Sol l'accesa prole,</l>
<l>Dice dentro al suo cor queste parole.</l>
</lg>
<lg type="ottava">
<l>Sprezzami pur, non ti darai mai vanto</l>
<l>D'havermi ingiuriata, e vilipesa;</l>
<l>Più non godrai colei, che lodi tanto,</l>
<l>Che tanto del suo amor t' ha l'alma accesa.</l>
<l>Io ti vò far provar lo sdegno quanto</l>
<l>In donna possa innamorata, e offesa.</l>
<l>Son donna, innamorata, e offesa, e voglio,</l>
<l>Che provi in parte il muliebre orgoglio.</l>
</lg>
<lg type="ottava">
<l>Due volte ver l'occaso alza le ciglia,</l>
<l>Due là, ve il giorno acquista il primo lume:</l>
<l>Tre volte con la verga il tocca. ei piglia</l>
<l>Già qualche horror del suo mago costume.</l>
<l>Fugge, e prende fra via gran maraviglia</l>
<l>D'andar si ratto, e scorge haver le piume.</l>
<l>Quanto più và, più viene aereo, e snello</l>
<l>Fin che s'accorge in tutto essere augello.</l>
</lg>
<lg type="ottava">
<l>Il purpureo color, c'havea la vesta,</l>
<l>L'arme, e 'l cappel con gli ornamenti loro,</l>
<l>Ne le sue nove penne passa, e resta</l>
<l>Con più superbo, e natural lavoro.</l>
<l>La fibbia d'oro anchor quell'or v' inesta,</l>
<l>E gli fa intorno il collo, e 'l capo d'oro.</l>
<l>Tutto si vede augello, e non sà come,</l>
<l>Ne gli resta di Pico altro, che 'l nome.</l>
</lg>
<lg type="ottava">
<l>Come di nova forma essere herede</l>
<l>S'accorge, più non torna al patrio regno,</l>
<l>Ne' boschi và, che più propinqui vede,</l>
<l>Ne può nel cor placar l'ira, e lo sdegno.</l>
<l>Co'l duro rostro à tronchi i rami fiede,</l>
<l>E dentro più, che può, ferisce il legno.</l>
<l>La maga fatto questo, opra, che debbia</l>
<l>Il vento, e 'l Sol far via sparir la nebbia.</l>
</lg>
<lg type="ottava">
<l>Tutti, c'haveano in caccia il Re seguito,</l>
<l>Poi che ogni pian cercaro, ogni pendice,</l>
<l>E che fu il nero nuvolo sparito,</l>
<l>E si scoperse il dì chiaro, e felice,</l>
<l>Non sepper ritrovar altro in quel sito,</l>
<l>Se non la trasformante incantatrice.</l>
<l>Dimandan tutti à lei per cortesia,</l>
<l>Che dica del lor Re quel, che ne sia.</l>
</lg>
<lg type="ottava">
<l>Dice la fata, e stringesi nel petto,</l>
<l>Non l'haver visto, e mormora pian piano.</l>
<l>Tanto che 'l mormorar diè lor sospetto</l>
<l>Di qualche periglioso incanto, e strano.</l>
<l>Le dicon ogni oltraggio, ogni difetto,</l>
<l>Di batterla altri accenna con la mano,</l>
<l>Minaccia altri co'l ferro (e non gli giova)</l>
<l>Di farla allhor morir, se 'l Re non trova.</l>
</lg>
<lg type="ottava">
<l>Come la fata ingiuriar si sente,</l>
<l>Et esser minacciata anchor da l'arme,</l>
<l>Co'l succo, e co'l velen se ne risente,</l>
<l>E co'l suo difensor magico carme.</l>
<l>Drizza le note à l' Herebo, e la mente,</l>
<l>E chiama lui, che in sua difesa s'arme.</l>
<l>E seco per quel fin, ch' esseguir brama,</l>
<l>La Notte, e gli altri Dei notturni chiama.</l>
</lg>
<lg type="ottava">
<l>Chiamando Hecate poi tanto alza il grido,</l>
<l>Che sembra à chi la sente in tutto insana.</l>
<l>À l'alta voce, al paventoso strido</l>
<l>Da lei fugge ogni selva, e s'allontana.</l>
<l>Lascian tutti gli augelli il ramo, e 'l nido,</l>
<l>Tutte le fiere van fuor de la tana.</l>
<l>Diviene il monte, e 'l pian pallido, e smorto,</l>
<l>E tremando il terren geme il suo torto.</l>
</lg>
<lg type="ottava">
<l>L'herba imbiancossi, e venne il fior sanguigno,</l>
<l>Di goccie, e sangue ogni prato si sparse.</l>
<l>E prevedendo il danno estremo, il Cigno</l>
<l>Cantò, tanto il morir vicin gli apparse.</l>
<l>Ogni serpente, ogni mostro maligno</l>
<l>Su'l pallido terren venne à mostrarse.</l>
<l>Restar le sepolture ignude, e sgombre,</l>
<l>E per l'aere volar mille, e mill'ombre.</l>
</lg>
<lg type="ottava">
<l>Assalì tanto horror, tanto spavento</l>
<l>Quei, che per lei ferir levar la mano,</l>
<l>Che mancò in loro il solito ardimento,</l>
<l>E cercar via da lei fuggir, ma in vano.</l>
<l>Ch'ella diè fuora intanto il mago accento,</l>
<l>E non poter fuggir troppo lontano.</l>
<l>Gl'incantò tutti, e fe restare à un tratto</l>
<l>Ogn'un come stordito, e stupefatto.</l>
</lg>
<lg type="ottava">
<l>La donna ria, che castigargli intende</l>
<l>Per la lor minacciata offensione,</l>
<l>Pian pian lor con la verga il capo offende,</l>
<l>E dice intanto il magico sermone.</l>
<l>Subito ogn'uno un'altra forma prende,</l>
<l>E diviene altri un' orso, altri un leone,</l>
<l>Quegli diventa un lupo, e questi un drago,</l>
<l>Nessun restò nella sua propria imago.</l>
</lg>
<lg type="ottava">
<l>Già fea del ciel la più lucente spera,</l>
<l>Stando ne l'orizonte in occidente,</l>
<l>À gli Antipodi l'alba, à noi la sera,</l>
<l>Per compartir la sua luce egualmente,</l>
<l>Quando à l'afflitta, e misera mogliera</l>
<l>Cadde più d'un sospetto ne la mente.</l>
<l>Già manda i servi, e gli altri del paese</l>
<l>Incontro al Re con le facelle accese.</l>
</lg>
<lg type="ottava">
<l>Per le propinque selve, ov'era entrato</l>
<l>Per mala sorte il miser Re Latino</l>
<l>Le genti, che Saturnia havean lasciato,</l>
<l>Prendon chi quà, chi là vario camino.</l>
<l>Ma ben può ricercar questo, e quel lato,</l>
<l>Che no'l ritrova il popol Saturnino.</l>
<l>La misera Regina stride, e piange,</l>
<l>E si graffia le gote, e 'l capel frange.</l>
</lg>
<lg type="ottava">
<l>Poi che tornar la misera no'l vede,</l>
<l>Ne alcun di quei, ch'andar seco à diporto,</l>
<l>E di quei, che cercaro, ogn'un fa fede,</l>
<l>Che no'l seppe trovar vivo, ne morto:</l>
<l>Al grido, al lagrimar talmente cede,</l>
<l>Che non solo à le gote, e al crin fa torto,</l>
<l>Ma vuol darsi co'l ferro in mezzo al petto,</l>
<l>Per non veder del Re vedovo il letto.</l>
</lg>
<lg type="ottava">
<l>Dapoi che da ministri, e da vassalli</l>
<l>Le fu il morir più volte prohibito,</l>
<l>Per gli propinqui suoi silvestri calli</l>
<l>Cercar volle in persona il suo marito.</l>
<l>L'accompagnaro assai fanti, e cavalli,</l>
<l>E di novo cercar tutto quel sito;</l>
<l>E tanto il duolo in lei ogn'hor rinfresca,</l>
<l>Che più gustar non puote il sonno, e l'esca.</l>
</lg>
<lg type="ottava">
<l>La moglie di Titon di gigli, e rose</l>
<l>Sei volte il cielo havea sparso, et adorno;</l>
<l>Sei volte in occidente il Sol s'ascose,</l>
<l>E lasciò in questo ciel senz'alma il giorno;</l>
<l>Et ella anchor per monti, e selve ombrose</l>
<l>Cercando gia tutto il paese intorno.</l>
<l>Posarsi intorno al Tebro al fin le piacque,</l>
<l>Dove co'l pianto accrebbe il fiume, e l'acque.</l>
</lg>
<lg type="ottava">
<l>Non porge alcun ristoro, e non raffranca</l>
<l>Ó co'l sonno, ò co'l cibo la natura;</l>
<l>Ma debil se ne stà pallida, e bianca,</l>
<l>E de la vita sua punto non cura.</l>
<l>Talhor la voce alzando afflitta, e stanca,</l>
<l>Canta con verso pio la sua sciagura.</l>
<l>Imita in questo il Cigno, e la sua sorte,</l>
<l>Che canta, s'appressar sente la morte.</l>
</lg>
<lg type="ottava">
<l>Per lo continuo sospirar suo tanto</l>
<l>La Ninfa venne in modo à consumarsi,</l>
<l>Che l'infelice suo terreno manto</l>
<l>Tutto in aure, e sospir venne à disfarsi.</l>
<l>La ripa, ov'ella diè l'ultimo pianto,</l>
<l>Dal dolce nome suo fe poi nomarsi.</l>
<l>Sempre dapoi la Tiberina gente</l>
<l>Quel luogo, ove sparì, chiamò Canente.</l>
</lg>
<lg type="ottava">
<l>Queste, e molte altre cose intesi, e scorsi,</l>
<l>Mentre stei per un' anno in quella parte;</l>
<l>Quindi venimmo poi di novo à torsi,</l>
<l>À por di novo in opra antenne, e sarte.</l>
<l>Io, che de i gran pericoli m'accorsi,</l>
<l>C'havea di Circe à noi predetti l'arte,</l>
<l>Ch'incorrer si dovean per l'ampio mare,</l>
<l>Come fui giunto quì, non volli andare.</l>
</lg>
<lg type="ottava">
<l>Dapoi che Macareo tutto hebbe detto</l>
<l>Al prudente Troiano il rio destino</l>
<l>Di Canente, e del Re, da 'l qual fu retto</l>
<l>Quel popol, che fu poi detto Sutrino:</l>
<l>Enea nova pietà sentì nel petto,</l>
<l>Che giunta al fin del suo mortal camino</l>
<l>Vide la sua nutrice, e i ricchi marmi</l>
<l>Notò, che lei coprir con questi carmi.</l>
</lg>
<lg type="ottava">
<l>Quel, ch' io co'l latte mio mantenni vivo,</l>
<l>Quando dal sen Venereo al mondo apparse,</l>
<l>Me nomata Caieta al foco Argivo</l>
<l>Tolse, e co'l foco debito qui m'arse.</l>
<l>Come il mio corpo poi fu in tutto privo</l>
<l>Di carne, e in poca cenere si sparse;</l>
<l>Qui mi fe porre, e ver la sua Caieta</l>
<l>Volle sempre mostrar la stessa piéta.</l>
</lg>
<lg type="ottava">
<l>Mostrata Enea la solita pietate,</l>
<l>E fatto il santo officio al corpo morto,</l>
<l>Le funi, che su'l porto eran legate,</l>
<l>Fa sciorre, e con buon vento esce del porto.</l>
<l>E lunge và da le maligne fate,</l>
<l>Et assicura se dal mago torto.</l>
<l>Scorre il Tirreno, e fa l'ultima scala,</l>
<l>Dove l'acqua del Tevere s'insala.</l>
</lg>
<lg type="ottava">
<l>Quivi Enea da Latin con lieto volto,</l>
<l>Figliuol di Fauno, e Re di Laurenti,</l>
<l>Fu con gran cortesia visto, e raccolto,</l>
<l>Con tutte l'altre sue Troiane genti .</l>
<l>Dove tanto s'amar, che non ster molto,</l>
<l>Che voller rinovar d' esser parenti.</l>
<l>Che l'avo di Latino hebbe per padre</l>
<l>Saturno, ch'ad Enea formò la madre.</l>
</lg>
<lg type="ottava">
<l>D'Amata, e di Latin Lavinia nacque,</l>
<l>Leggiadra sopra ogni altra, e gratiosa.</l>
<l>Vista che l'hebbe il buon Troian gli piacque,</l>
<l>Ne la sua volontà ritenne ascosa.</l>
<l>La chiese al padre, et ei glie la compiacque,</l>
<l>E co'l voler del ciel la fe sua sposa.</l>
<l>Suppliro à quanto havea risposto il fato,</l>
<l>E rinovar l'antico parentato.</l>
</lg>
<lg type="ottava">
<l>Ma non potè la moglie amata, e bella</l>
<l>Godere in pace il novo sposo Enea.</l>
<l>Che 'l padre molto prima la donzella</l>
<l>Promessa in matrimonio à Turno havea.</l>
<l>E di morir dispostosi, ò d'havella,</l>
<l>Per la ragion, che su vi pretendea,</l>
<l>I Rutuli armar fece in uno instante,</l>
<l>Contra il forte Enea gli spinse avante.</l>
</lg>
<lg type="ottava">
<l>Da l'altro lato il buon Troian procura</l>
<l>Con l'arme, con la forza, e con l' ingegno</l>
<l>Di far la sua militia si sicura,</l>
<l>Che vaglia più, che l' inimico sdegno.</l>
<l>Però questo, e quel Re pone ogni cura</l>
<l>Di farsi amico ogni propinquo regno.</l>
<l>Per accrescer le forze instiga, e prega</l>
<l>Chi questo Re, chi quello, e seco il lega.</l>
</lg>
<lg type="ottava">
<l>Tutta corre l'Italia à questa guerra,</l>
<l>Sia Re, sia Duca, ò publico domino.</l>
<l>Altri vengon per mare, altri per terra,</l>
<l>Secondo è lor più comodo il camino.</l>
<l>S'arma, e collega ogni Toscana terra</l>
<l>Per aiutare Enea co'l Re Latino.</l>
<l>Molti amici di Rutuli, e di Turno</l>
<l>S'arman contra i nipoti di Saturno.</l>
</lg>
<lg type="ottava">
<l>Enea, per dirne il vero, hebbe gran sorte,</l>
<l>Ch' Evandro armò le genti in suo favore,</l>
<l>Il qual de' Re vicini era il più forte,</l>
<l>E la militia havea di più valore.</l>
<l>Ma perdea forse il regno, e la consorte,</l>
<l>Forse altri havea di questa impresa honore,</l>
<l>Se de la Puglia il Re saggio, et antico</l>
<l>Si lasciava dal suo piegare amico.</l>
</lg>
<lg type="ottava">
<l>Regnava allhora in Puglia il buon Tidide,</l>
<l>Che, tornato da Troia al patrio tetto,</l>
<l>Di Grecia si fuggì per quel, che vide,</l>
<l>Per più d'un suo particolar rispetto.</l>
<l>Da Dauno al fin con note accorte, e fide,</l>
<l>E con amico, anzi paterno affetto</l>
<l>Raccolto, piacque l'uno à l'altro in modo,</l>
<l>Che si legar con più tenace nodo.</l>
</lg>
<lg type="ottava">
<l>Fatto c'ha il Re di Puglia il primo invito</l>
<l>Al cavalier, ch'è giunto in quella parte</l>
<l>E c'ha il prudente ragionar sentito,</l>
<l>E la maniera, e la militia, e l' arte;</l>
<l>Gli prende tanto amor, che 'l fa marito</l>
<l>De la figliuola, e seco il regno parte.</l>
<l>Hor Turno à questo Re prudente Greco</l>
<l>Anchor mandò per collegarlo seco.</l>
</lg>
<lg type="ottava">
<l>Ma la sorte d' Enea, c'havea fermato</l>
<l>Dl farlo vincitor di quella impresa,</l>
<l>Non volle, ch'un guerrier tanto pregiato,</l>
<l>Seco volesse più prender contesa.</l>
<l>Anzi poi c'hebbe Venulo ascoltato,</l>
<l>E ben la volontà di Turno intesa,</l>
<l>Mostrossi in vista al nuntio mal contento,</l>
<l>E 'l fe tutto attristar con questo accento.</l>
</lg>
<lg type="ottava">
<l>Per qual si voglia Re non ardirei</l>
<l>Contra il popol Troian prender più guerra.</l>
<l>Io non voglio condur gli huomini miei</l>
<l>À fargli diventar cenere, e terra.</l>
<l>Troppo amici i Troiani han gli alti Dei,</l>
<l>Tutti i nemici lor fan gir sotterra.</l>
<l>Privano ogn'un nemico al Re Troiano</l>
<l>Ó de la vita, over del volto humano.</l>
</lg>
<lg type="ottava">
<l>Quanti quei fur, che già da l'arse mura</l>
<l>Di Troia per tornar montar su'l legno,</l>
<l>Ch'al fermo si credean goder sicura</l>
<l>La pace, che bramar nel patrio regno ?</l>
<l>Ma gli alti Dei, che de' Troiani han cura,</l>
<l>Contra i miseri Greci armar lo sdegno.</l>
<l>Di quai molti passar ferne à Charonte,</l>
<l>Molti viver fra noi sott' altra fronte.</l>
</lg>
<lg type="ottava">
<l>E, perche tu non creda, ch' io t'accenne</l>
<l>Questo, che detto io t'ho, per iscusarme,</l>
<l>Ti vo dir quel, ch'à molti Greci avenne</l>
<l>Poi che Troia acquistar per forza d'arme.</l>
<l>E ben, che 'l dir de l' affondate antenne</l>
<l>Di memoria si ria faccia attristarme;</l>
<l>Non vò però restar di dirti il tutto,</l>
<l>Seguane quanto vuol dolore, e lutto.</l>
</lg>
<lg type="ottava">
<l>Dapoi che Troia in ogni parte accese</l>
<l>La fiamma ingorda Argiva empia, e proterva,</l>
<l>E che 'l Naricio Aiace à forza prese</l>
<l>La vergine Cassandra, e fella serva:</l>
<l>Per comun danno in terra la distese,</l>
<l>E la sforzò nel tempio di Minerva.</l>
<l>La Dea sdegnossi, e fe per colpa d'uno,</l>
<l>Che fu nel campo Acheo punito ogn'uno. </l>
</lg>
<lg type="ottava">
<l>Che poi che si partir le Greche navi</l>
<l>Per tornare à godersi il sen paterno,</l>
<l>Gl'irati venti, tempestosi, e gravi</l>
<l>Fer de l'aria, e del ciel proprio un' inferno.</l>
<l>Portar le vele via, spezzar le travi,</l>
<l>Fer perdere al nocchier l'arte, e 'l governo.</l>
<l>Tanto che per lo mar n'andammo sparsi</l>
<l>Tempestati dal giel, da folgori arsi.</l>
</lg>
<lg type="ottava">
<l>Quanta seguì pietà, quanto cordoglio</l>
<l>D'un pezzo innanzi à l'hora matutina,</l>
<l>Quando cacciati dal rabbioso orgoglio</l>
<l>Del vento, e de la cruda onda marina:</l>
<l>Tanti navilij urtar nel duro scoglio,</l>
<l>Per dare à Greci l'ultima ruina,</l>
<l>Del monte Cafareo, che fe tal clade,</l>
<l>C'havrebbe Priamo anchor mosso à pietade.</l>
</lg>
<lg type="ottava">
<l>E per non riferirti ogni partita</l>
<l>Di tanti, che soffrimmo oltraggi, e danni,</l>
<l>Parve à Minerva à me porgere aita,</l>
<l>Per riserbarmi à più noiosi affanni.</l>
<l>Che m'allungò co'l mantenermi in vita</l>
<l>Il pianto, e le miserie à par de gli anni.</l>
<l>Ben meglio era per me d'haver la morte,</l>
<l>Che giunger vivo à le paterne porte.</l>
</lg>
<lg type="ottava">
<l>Che Venere in memoria anchora havea</l>
<l>Che del suo sangue io già le sparsi il manto,</l>
<l>Quando ella aiuto dar volle ad Enea,</l>
<l>Che meco combattea su'l fiume Xanto.</l>
<l>E, perche vendicarsene intendea,</l>
<l>Mi pose à la mia moglie in odio tanto,</l>
<l>Che fè, che in casa io non fui ricevuto,</l>
<l>Per l'honor mio del resto io vò star muto.</l>
</lg>
<lg type="ottava">
<l>Scacciato dal mio regno errando andai,</l>
<l>E sempre la fortuna hebbi più acerba,</l>
<l>Che la sdegnata Dea, che già piagai,</l>
<l>Ogn'hor mi fu più cruda, e più superba.</l>
<l>ln qual si voglia parte, ove smontai,</l>
<l>Far vidi à popol mio sanguigna l'herba.</l>
<l>La Dea Ciprigna à farne guerra accese</l>
<l>Per tutto ogni militia, ogni paese.</l>
</lg>
<lg type="ottava">
<l>La guerra poi, che dal mare, e dal vento</l>
<l>Hebbi con gli altri miei fedeli amici,</l>
<l>Io no'l saprei ridir, ch'anchor pavento,</l>
<l>Di tanti casi miseri, e infelici.</l>
<l>Tanto stratio provai, tanto tormento</l>
<l>Che sovente color chiamai felici,</l>
<l>Cui fece il Cafareo l'ultimo torto,</l>
<l>E mi dolea, ch'anch'io non vi fui morto.</l>
</lg>
<lg type="ottava">
<l>Già quasi ogn'un dicea d'abbandonarme,</l>
<l>Sofferto havendo l'ultime fatiche,</l>
<l>Vedendo, che di me le forze, e l'arme</l>
<l>Le Dee del cielo havean troppo nemiche.</l>
<l>E molti, ch'era ben, volean mostrarme</l>
<l>Di tornare à goder le patrie antiche,</l>
<l>E starvi (e non curarsi d'altri honori)</l>
<l>Vassalli almen, se non potean Signori.</l>
</lg>
<lg type="ottava">
<l>Fra gli altri un cavalier di gran coraggio,</l>
<l>Aspro nel guerreggiar, caldo d'ingegno,</l>
<l>Disse. Deh qual può farci onta, et oltraggio</l>
<l>Questa troppo empia Dea del Ciprio regno,</l>
<l>Che di quel danno star possa al paraggio,</l>
<l>C'habbiam fin hor sofferto dal suo sdegno?</l>
<l>Non sia chi più di lei s'habbia timore,</l>
<l>Ch'ella n'ha fatto il mal, che può maggiore.</l>
</lg>
<lg type="ottava">
<l>Se non ha fatto à noi sentir la morte,</l>
<l>Sicuro io son, ch'ella non ha potuto,</l>
<l>Che qualche Dio de la celeste corte</l>
<l>Particolar di noi conto ha tenuto.</l>
<l>Non possiam peggiorar fortuna, ò sorte,</l>
<l>Poi c'habbiam qualche Dio per nostro aiuto.</l>
<l>Perseguane, se sa, crepi di rabbia,</l>
<l>Peggio non ne può far, che fatto n'habbia.</l>
</lg>
<lg type="ottava">
<l>Crediam d'haver sofferto il maggior danno,</l>
<l>Che può sopra di noi mandare il cielo:</l>
<l>Che mentre un dì maggior dubita affanno,</l>
<l>Forz'è, che volga à voti il core, e 'l zelo.</l>
<l>Ma quei, che stanno invitti, e che non fanno</l>
<l>À colpi di fortuna il cor di gielo,</l>
<l>Mostran forza di cor, mostran virtute,</l>
<l>E 'l non temer di peggio è lor salute.</l>
</lg>
<lg type="ottava">
<l>Faccia, se sà, la Dea, che n'odia, e fiede,</l>
<l>Con la sua cruda sferza in mare, e in terra:</l>
<l>Non farà mai, ch'appresso à Diomede</l>
<l>Tema l'odio di lei, ne l'altrui guerra.</l>
<l>In questo Duca invitto ho tanta fede,</l>
<l>Ch'ogni ragion contraria in tutto atterra.</l>
<l>Non vò temer, mentre ho si fida scorta,</l>
<l>Ne 'l poter suo, ne l'odio, che ne porta.</l>
</lg>
<lg type="ottava">
<l>Io non vò sotto un tanto capitano</l>
<l>Temer di questa putta, e infame Dea.</l>
<l>Ei pur la ferì già di propria mano,</l>
<l>Quando ella aiuto dar volle ad Enea.</l>
<l>Con questo dir superbo, empio, e profano</l>
<l>L'odio risuscitò, ch'ella n'havea,</l>
<l>Agmone, e fè co'l suo dire importuno:</l>
<l>Ch'ella del suo mal dir punì più d'uno.</l>
</lg>
<lg type="ottava">
<l>Mentre io con molti dolcemente il voglio</l>
<l>Riprender del suo dir troppo spietato,</l>
<l>E mostrar, c'huom non dee con tanto orgoglio</l>
<l>Verso i celesti Dei mostrarsi irato;</l>
<l>Ma che del suo fallire habbia cordoglio,</l>
<l>E chieda à lei perdon del suo peccato:</l>
<l>Dal mio navilio in guisa il vidi torsi,</l>
<l>Che non so, s'io me 'l creda, e pur lo scorsi.</l>
</lg>
<lg type="ottava">
<l>Cerca egli con parlar non meno altero</l>
<l>La voce alzar contra il Ciprigno Nume,</l>
<l>Ma non odo il parlar suo proprio, e vero;</l>
<l>E mentre io tengo in lui ben fiso il lume,</l>
<l>M' accorgo del color contrario al nero</l>
<l>La barba, e 'l crin di lui cangiarsi in piume:</l>
<l>Il manto intorno à lui tutto vien bianco,</l>
<l>Tutto gli arma di piume il petto, e 'l fianco.</l>
</lg>
<lg type="ottava">
<l>De la Ciprigna Dea l'aspra vendetta</l>
<l>À la figura humana ogni hor più noce.</l>
<l>La penna al braccio vien, che 'l volo affretta,</l>
<l>E che in aria il sostien lieve, e veloce.</l>
<l>S'allunga il collo, e la fa più stretta</l>
<l>Al cibo, al respirare, et à la voce.</l>
<l>La bocca forma anchora il duro rostro,</l>
<l>Poi vola augello intorno al legno nostro.</l>
</lg>
<lg type="ottava">
<l>Mentre ch'à novo augello alzo le ciglia,</l>
<l>E che pien di stupor stommi à vedere,</l>
<l>E Lico più d'ogn'un si maraviglia,</l>
<l>Che co'l cangiato Agmon fu d'un parere;</l>
<l>Veggio, ch'anch'ei la stessa forma piglia,</l>
<l>E con l'ale và via snelle, e leggiere.</l>
<l>Stupido io 'l mostro, e questo addito, e quello,</l>
<l>E 'n tanto Ida, e Nitreo vien anche augello.</l>
</lg>
<lg type="ottava">
<l>Si cangia poi Rethenore, et Abante.</l>
<l>In somma ogn'un de' miei, che fu conforme</l>
<l>D'opinione à quel primo arrogante,</l>
<l>Vidi andarsene à vol sott'altre forme.</l>
<l>M'inchino, e con parole humili, e sante,</l>
<l>Perche gli altri la Dea non mi trasforme,</l>
<l>Mando preghiere à lei con pura fede,</l>
<l>Che de gli altri miei Greci habbia mercede.</l>
</lg>
<lg type="ottava">
<l>Se brami di saper forse qual sorte</l>
<l>D'augelli fece il mio popol maligno;</l>
<l>Sembra l'augel, che canta anzi la morte,</l>
<l>Cigno non è, ma ben simile al Cigno.</l>
<l>Hor s'io fra tanto mal con poca corte</l>
<l>Il Venereo flagello hebbi benigno,</l>
<l>Non voglio andar contra il suo figlio Enea,</l>
<l>E far di novo irar la Cipria Dea.</l>
</lg>
<lg type="ottava">
<l>Genero al fin da Dauno io fui raccolto</l>
<l>Dopo tante fatiche, e tanti affanni.</l>
<l>Si ch'ostinato esser non voglio, e stolto,</l>
<l>Ne mandar le mie genti à Frigij danni.</l>
<l>Ch'io non gli vò veder sott'altro volto</l>
<l>Batter simili al Cigno in aria i vanni;</l>
<l>Non vò più, che i Venerei aspri flagelli</l>
<l>Gli faccian restar morti, overo augelli.</l>
</lg>
<lg type="ottava">
<l>Si ch'appresso al Signor, ch'à me ti manda,</l>
<l>Opra, che in questo affar m'habbia scusato,</l>
<l>S'io no 'l compiaccio in quel, che mi dimanda,</l>
<l>Che far più non mi voglio il cielo irato.</l>
<l>L'ambasciador, poi che la sua dimanda</l>
<l>Non fece frutto alcun, tolse comiato.</l>
<l>Verso i campi Messapij il camin tenne,</l>
<l>Dove una maraviglia avenne.</l>
</lg>
<lg type="ottava">
<l>Un' antro oscuro in quel sito si scorge,</l>
<l>Che goccia d'ogn'intorno, e forma un fonte,</l>
<l>Ch'à quello Dio biforme albergo porge,</l>
<l>Che due corna di capra ha ne la fronte.</l>
<l>Le Ninfe già per l'acqua, che vi sorge,</l>
<l>Solean lasciar la selva, il piano, e 'l monte</l>
<l>Su'l mezzo giorno, e fresco essendo il loco,</l>
<l>Vi facean più d' un ballo, e più d' un gioco.</l>
</lg>
<lg type="ottava">
<l>Mentre prendeano un dì su'l mezzo giorno</l>
<l>Con la voce, e co'l suon vario diletto,</l>
<l>Un malvagio pastor di quel contorno</l>
<l>Vi venne per suo male à dar di petto.</l>
<l>E cominciò dir loro oltraggio, e scorno,</l>
<l>À far loro ogni noia, ogni dispetto.</l>
<l>Le Ninfe da principio hebber terrore,</l>
<l>E fuggir via dal rozzo empio pastore.</l>
</lg>
<lg type="ottava">
<l>Ma come tornan poi ne la lor mente,</l>
<l>E veggon, ch'un vil' huom lor dà la caccia,</l>
<l>Conto non fan del suo dir insolente,</l>
<l>Se bene anchor lontan grida, e minaccia.</l>
<l>Tornando à cantar poi soavemente,</l>
<l>Un ballo fan, ch'un largo giro abbraccia;</l>
<l>Girare intorno il rio pastor le vede,</l>
<l>Et accordar co'l tempo il canto, e 'l piede.</l>
</lg>
<lg type="ottava">
<l>Anchor con ogni sorta di rampogna</l>
<l>Il rio pastor d'Apulia le flagella.</l>
<l>Dice loro ogni infamia, ogni vergogna,</l>
<l>Et addita, et infama hor questa, hor quella.</l>
<l>Finge con bocca il suon de la sampogna,</l>
<l>E poi, beffando lor, canta, e saltella.</l>
<l>Danzando anch'egli in giro hor basso, hor alto,</l>
<l>Per burla il canto loro imita, e 'l salto.</l>
</lg>
<lg type="ottava">
<l>Finge il suon, move il canto, il salto, e 'l riso,</l>
<l>Le scherne, e torce in più guise la bocca;</l>
<l>Ogni altra infamia lor dice su'l viso</l>
<l>Con favella, e maniera oscena, e sciocca.</l>
<l>Vedendo il ballo lor tanto deriso</l>
<l>Una di lor con una verga il tocca;</l>
<l>Intanto il verso à ciò propitio dice,</l>
<l>E fa, che forma in terra una radice.</l>
</lg>
<lg type="ottava">
<l>Di nuovo il suono, il salto, e la parola</l>
<l>Per derider le Dee mover voleva,</l>
<l>Ma la radice al piede il moto invola,</l>
<l>E 'l legno, che l' indura, e che l'aggreva.</l>
<l>L'arbor s'inalza, e già chiude la gola,</l>
<l>E la parola, e 'l respirar gli leva.</l>
<l>I rami già l' han fatto arbore in tutto,</l>
<l>Et hoggi anchora amaro ha il succo, e 'l frutto.</l>
</lg>
<lg type="ottava">
<l>In un momento un' olivastro appare</l>
<l>Innanzi à gli occhi à le derise Dive.</l>
<l>L'asprezza de le sue parole amare</l>
<l>Nelle sue trapassò picciole olive.</l>
<l>L'ambasciator di Turno, che tornare</l>
<l>Brama al suo Re con le risposte Argive,</l>
<l>Lascia quei campi, e giunge, e fa palese</l>
<l>La scusa al suo Signor del Re Pugliese.</l>
</lg>
<lg type="ottava">
<l>Se ben soccorso i Rutuli non hanno</l>
<l>(Come credeano haver) dal Re Tidide</l>
<l>Con grande ardir però la guerra fanno,</l>
<l>Se ben la sorte à lor non molto arride.</l>
<l>Tinti di sangue al mare i fiumi vanno</l>
<l>Per l' infinito popol, che s'uccide.</l>
<l>Parturisce ogni campo ardito, e forte</l>
<l>Pianto, grido, terror, miseria, e morte.</l>
</lg>
<lg type="ottava">
<l>Ecco, che Turno un giorno il foco accende,</l>
<l>Indi l'appicca à le Troiane navi,</l>
<l>E di bruciarle in ogni modo intende,</l>
<l>Anchor che l'onda le circondi, e lavi.</l>
<l>Già per gire à l'antenne il foco ascende,</l>
<l>E poggia al ciel per l'elevate travi;</l>
<l>Già la pece, e la cera arde, e consume,</l>
<l>E maggior sempre fa splendere il lume.</l>
</lg>
<lg type="ottava">
<l>Fuman le navi afflitte in ogni loco</l>
<l>Ne la prua, ne la poppa, e ne le sponde.</l>
<l>Teme hoggi quel Troian morir nel foco,</l>
<l>Ch'altre volte temea morir ne l' onde.</l>
<l>Per gli alti gridi ogni nocchier vien roco,</l>
<l>Che vuol prender riparo, e non sà donde,</l>
<l>Che s'egli ne la poppa il foco ammorza,</l>
<l>Vede, che ne la prora alza, e rafforza.</l>
</lg>
<lg type="ottava">
<l>À tanto foco, e mal volge la luce</l>
<l>À caso la gran madre de gli Dei;</l>
<l>E gli arbori avampar mira del Duce</l>
<l>Troian, che nacque già ne i colli Idei.</l>
<l>Folle è (disse) il desio, che ti conduce,</l>
<l>Turno, à bruciare i sacri boschi miei.</l>
<l>Non vò, che la sacrilega tua destra</l>
<l>Arda la sacra mia pianta silvestra.</l>
</lg>
<lg type="ottava">
<l>Si grave error per comportar non sono,</l>
<l>Et ecco vien co'l suo carro ver terra;</l>
<l>La tromba seco vien con ogni suono,</l>
<l>Che suole accender gli animi à la guerra.</l>
<l>Appresso avampa il ciel, poi s'ode il tuono;</l>
<l>E nembo con la pioggia il gielo atterra.</l>
<l>Freme la pioggia, e 'l giel con rabbia, e cade</l>
<l>Per ammorzar la fiamma, e tanta clade.</l>
</lg>
<lg type="ottava">
<l>Euro, e Favonio, e seco ogni altro vento</l>
<l>In favor de la Dea ne l'aria venne;</l>
<l>E poi che 'l soffio lor restar fe spento</l>
<l>Il foco, un sol la Dea seco ne tenne;</l>
<l>Co'l cui favor le funi in un momento</l>
<l>Recise, e in alto mar pinse l'antenne;</l>
<l>Dove dopo mille onde il mar s'aperse,</l>
<l>E le fe tutte rimaner sommerse.</l>
</lg>
<lg type="ottava">
<l>La parte, che nel legno era aspra, e dura,</l>
<l>Ne l'acqua venne delicata, e molle.</l>
<l>Tanto che quella al fin perdè figura,</l>
<l>Che le selve gli dier del Frigio colle.</l>
<l>D'una vaga donzella ha già figura</l>
<l>La poppa, e sopra l'onde il capo estolle.</l>
<l>Passan l'antenne in braccia, e in coscie, e in dita</l>
<l>I remi, e co'l notar le danno aita.</l>
</lg>
<lg type="ottava">
<l>Quel corpo, che tenea nel sen riposte</l>
<l>Le cose necessarie à la galea,</l>
<l>E petto, e fianco, e quei banchi son coste,</l>
<l>Ch'assegnati à gli schiavi il capo havea.</l>
<l>Le funi, che in più parti eran disposte,</l>
<l>Come il diverso loro uso chiedea,</l>
<l>S'uniscon tutte insieme, e in parte vanno,</l>
<l>Che al novo corpo human le chiome fanno.</l>
</lg>
<lg type="ottava">
<l>Han già congiunte insieme ambe le sponde,</l>
<l>E chiuso in ogni parte il fianco, e 'l petto.</l>
<l>Vergini di bellezze alme, e gioconde</l>
<l>Appaion già nel trasformato aspetto.</l>
<l>E dove pria temer solean de l'onde,</l>
<l>E scherzan per diporto, e per diletto.</l>
<l>E nate già nel duro immobil monte,</l>
<l>Celebran Ninfe il molle instabil fonte.</l>
</lg>
<lg type="ottava">
<l>Non però si scordar del gran periglio,</l>
<l>Che corser con Enea per tanto mare.</l>
<l>E sovente salvar più d'un naviglio,</l>
<l>Che fu nel tempo rio per affondare.</l>
<l>È ver, ch'aiuto mai, ne men consiglio</l>
<l>À le Greche galee non voller dare.</l>
<l>Sempre in mente serbar l'ire, e l'offese,</l>
<l>Che fer troppo empi i Greci al lor paese.</l>
</lg>
<lg type="ottava">
<l>Arser sempre dapoi d'ira, e di sdegno</l>
<l>Contra gli Achei, ne mai lor diero aita;</l>
<l>E se vider perir qualche lor legno,</l>
<l>Ne sentir dentro al cor gioia infinita.</l>
<l>E quando il Re de l'Itacense regno</l>
<l>Ruppe nel mare, e vi salvò la vita;</l>
<l>Si rallegrar vederlo afflitto, e smorto,</l>
<l>E si dolean, che non vi restò morto.</l>
</lg>
<lg type="ottava">
<l>E dove tutto il mondo hebbe cordoglio</l>
<l>De la d'Alcinoo sventurata nave,</l>
<l>Quando presso à Corfù divenne un scoglio,</l>
<l>E pietra fe d' ogni asse, e d'ogni trave;</l>
<l>À queste accese anchor d'ira, e d'orgoglio</l>
<l>Contra le genti Achee non parve grave;</l>
<l>Anzi si rallegrar co'l Re marino,</l>
<l>Ch'un sasso immobil fè del mobil pino.</l>
</lg>
<lg type="ottava">
<l>Poi che quel dì la Berecinthia Dea</l>
<l>Dato hebbe al suo desir l'ultimo fine,</l>
<l>E che le navi de la selva Idea</l>
<l>Fur fatte innanzi à lei Ninfe marine,</l>
<l>Con gran ragion da tutti si tenea,</l>
<l>Che dovesser cessar tante ruine,</l>
<l>Che Turno per l'augurio, ch' ivi apparse,</l>
<l>Non mai più contra Enea dovesse armarse.</l>
</lg>
<lg type="ottava">
<l>Ma s'era in guisa l'ostinato affetto</l>
<l>Fatto signor de l'uno, e l'altro core,</l>
<l>Che combattean per odio, e per dispetto,</l>
<l>Non più per la consorte, ò per l'amore,</l>
<l>Non per la dote, non per quel rispetto,</l>
<l>Che promettea nel Latio il regio honore;</l>
<l>Ma tenean che disnor fosse à colui,</l>
<l>Ch'à ceder fosse il primo à l'arme altrui.</l>
</lg>
<lg type="ottava">
<l>L'uno, e l'altro ostinato altro non chiede,</l>
<l>Che d'esser vincitor di quella.</l>
<l>Ogn'uno ha più d'un Dio, (nel quale ha fede)</l>
<l>Che in suo favore il suo favor disserra.</l>
<l>Venere finalmente il figlio vede,</l>
<l>Che fa cadere il suo nemico in terra.</l>
<l>La sorte, e Citherea talmente arride</l>
<l>Al valoroso Enea, che Turno uccide.</l>
</lg>
<lg type="ottava">
<l>Dapoi ch'Enea la vita hebbe interdetta</l>
<l>Al Re, che torgli la consorte intese;</l>
<l>E la regia città, ch'Ardea fu detta,</l>
<l>Ricca, e possente già per forza prese;</l>
<l>Perche dapoi mai più farne vendetta</l>
<l>Potesse, fe, che 'l foco empio l'accese.</l>
<l>Fer gli alteri Troiani in ogni loco</l>
<l>De la presa città splendere il foco.</l>
</lg>
<lg type="ottava">
<l>Mentre ch'ardeva Ardea del rogo visto</l>
<l>Fu da Troiani uscire un grande augello,</l>
<l>Non più veduto, macilento, e tristo,</l>
<l>Che nacque di quel misero flagello.</l>
<l>Di cenere, e di fumo il color misto</l>
<l>Fa noto il suo infortunio iniquo, e fello.</l>
<l>Par la voce, il colore, e 'l resto tutto</l>
<l>L'horror d' un luogo preso, arso, e distrutto.</l>
</lg>
<lg type="ottava">
<l>Anchor da l'arso suo paterno nido</l>
<l>Ardea si noma, e s'ange, e si percote</l>
<l>Con l'ali proprie, e duolsi con lo strido,</l>
<l>Poi che non può con le dolenti note.</l>
<l>Già del pietoso Enea la fama, e 'l grido</l>
<l>Del mondo empian le parti più remote;</l>
<l>Acceso il suo valor d'ardente zelo</l>
<l>Non solo il mondo havea, ma anchora il cielo.</l>
</lg>
<lg type="ottava">
<l>L'alta virtù del valoroso Enea</l>
<l>Mostrata in ogni affar s'era di sorte,</l>
<l>Ch'insino à l'odio in tutto estinto havea</l>
<l>Di lei del maggior Dio suora, e consorte.</l>
<l>E già canuto à quella età giungea,</l>
<l>La qual suole esser prossima à la morte.</l>
<l>Quell'hore belle dette eran vicine,</l>
<l>Che 'l dovean por fra l'alme alte, e divine.</l>
</lg>
<lg type="ottava">
<l>Con mille note pie, faconde, e grate</l>
<l>E con modo piacevole, e venusto</l>
<l>Mosse havea Citherea l'alme beate</l>
<l>À fare Enea del regno eterno, e giusto.</l>
<l>E le ginocchie havendo ambe chinate</l>
<l>Al maggior, che nel cielo impera, Augusto;</l>
<l>Serbando in tutto il debito rispetto,</l>
<l>Cosi movere in lui cercò l'affetto.</l>
</lg>
<lg type="ottava">
<l>Ó padre, ò de gli Dei superno Dio,</l>
<l>Ó non mai al cor mio duro, e ritroso,</l>
<l>Deh fatti à me più de l'usato pio,</l>
<l>Fammi di nova gratia il cor gioioso.</l>
<l>Enea, ch'avo ti fe del sangue mio,</l>
<l>Fa degno de l'eterno alto riposo.</l>
<l>Concedi à me rettor santo, e superno,</l>
<l>Ch'io 'l vegga Dio nel regno alto, et eterno.</l>
</lg>
<lg type="ottava">
<l>Fa Re del ciel, che fra i celesti lumi</l>
<l>La stella del mio figlio anchor risplenda.</l>
<l>S'una volta varcò gli Stigij fiumi,</l>
<l>Non mi par d'huopo più, che vi discenda.</l>
<l>Giove consente à lei con gli altri Numi,</l>
<l>Che 'l suo giusto figliuolo al cielo ascenda.</l>
<l>Ringratia ella gli Dei, Giunone, e Giove,</l>
<l>Poi per montar su'l carro 'l passo move.</l>
</lg>
<lg type="ottava">
<l>Montò su'l carro, e fe batter le penne</l>
<l>À le colombe candide, e lascive,</l>
<l>E dopo mille ruote in terra venne</l>
<l>À dismontar su le Numicie rive.</l>
<l>Sopra il fiume Numicio il piè ritenne,</l>
<l>Poi mirò l'acque cristalline, e vive.</l>
<l>E chiamato lo Dio, ch' ivi risiede,</l>
<l>Questa con questo dir gratia à lui chiede.</l>
</lg>
<lg type="ottava">
<l>Poi ch' à l'eterno Dio fare immortale</l>
<l>Piace il giusto Troian, che di me nacque;</l>
<l>Per quella deità santa, e fatale</l>
<l>Ti prego, che dal ciel ti si compiacque,</l>
<l>Che tutto quel, ch'egli ha vile, e mortale,</l>
<l>Tu togli via con le tue limpid'acque.</l>
<l>Nel gran favor, che 'l cielo à lui comparte,</l>
<l>Fà, ch'ancho il fonte tuo voglia haver parte.</l>
</lg>
<lg type="ottava">
<l>Grato lo Dio Numicio à lei risponde,</l>
<l>Che in tutto ei darle intende il suo contento.</l>
<l>Il canuto Troian nel fiume asconde,</l>
<l>E 'l lava, e 'l monda cento volte, e cento:</l>
<l>Come il vede purgato esser da l'onde,</l>
<l>E 'l suo mortal da lui svanito, e spento;</l>
<l>Con la parte immortal di sopra ascende,</l>
<l>E purgato à la madre il figlio rende.</l>
</lg>
<lg type="ottava">
<l>La madre Citherea d'odor divino</l>
<l>Unge il giusto figliuol purgato, e mondo,</l>
<l>Indi d'ambrosia, e di celeste vino</l>
<l>Lo ciba, e 'l fa del regno alto, e giocondo.</l>
<l>Ne sol gli eresse il buon popol Latino</l>
<l>Altari, e tempij pij, ma tutto il mondo;</l>
<l>E d'huom mortal religioso, e pio</l>
<l>Indigete fu poi nomato Dio.</l>
</lg>
<lg type="ottava">
<l>Dapoi che 'l giusto Principe Troiano</l>
<l>Del regno fatto fu santo, et eletto;</l>
<l>Dal figlio Ascanio il buon popolo Albano</l>
<l>Co'l bel regno Latin fu preso, e retto.</l>
<l>À quello ei diede poi lo scettro in mano,</l>
<l>Il qual fu da le selve Silvio detto;</l>
<l>Silvio à colui lasciò le regie some,</l>
<l>Che del primo Latin rinovò il nome.</l>
</lg>
<lg type="ottava">
<l>Dopo questo Latin lo scettro tenne</l>
<l>Epito de l'Ausonio almo paese.</l>
<l>Dopo l'imperio in man di Capi venne,</l>
<l>Da cui l'illustre Capeto discese.</l>
<l>Da Capeto poi quegli il regno ottenne,</l>
<l>Dal qual l'altiero Tebro il nome prese;</l>
<l>Di Tiberin, che diede il nome à l'acque,</l>
<l>Remulo prima, e dopo Acreta nacque.</l>
</lg>
<lg type="ottava">
<l>Remulo di più tempo, perche volse</l>
<l>Giove imitar co'l folgore non vero,</l>
<l>Poi ch'un folgor mortal nel petto il colse,</l>
<l>Al più saggio fratel lasciò l'impero.</l>
<l>Aventin dopò lui lo scettro tolse,</l>
<l>Che poi che l'alma al regno afflitto, e nero</l>
<l>Rendè, dove fondò la regia sede</l>
<l>Sepolto, al nobil monte il nome diede.</l>
</lg>
<lg type="ottava">
<l>Proca di governar poscia hebbe il pondo</l>
<l>I padri Albani, e 'l popol Palatino.</l>
<l>Sotto questo gran Re comparse al mondo</l>
<l>Pomona nel bel regno almo Latino;</l>
<l>Di viso si leggiadro, e si giocondo,</l>
<l>Di spirto si svegliato, e si divino,</l>
<l>Che i suoi bei modi, e i suoi santi costumi</l>
<l>Tutti preser d'amor gli agresti Numi.</l>
</lg>
<lg type="ottava">
<l>Fra l'Amadriade Dee, che de le piante</l>
<l>Cura tenean nel lieto Ausonio seno,</l>
<l>Non era alcuna, che passasse avante</l>
<l>Nel cultivarle, e custodire à pieno</l>
<l>À questa: le cui gratie illustri, e sante</l>
<l>Ogni Fauno, ogni Dio preser terreno.</l>
<l>Cercò ne gli horti suoi con ogni cura</l>
<l>Di dar con l'arte aiuto à la natura.</l>
</lg>
<lg type="ottava">
<l>Pomona à pomi havea rivolto tutto</l>
<l>(Onde il nome prendea) lo studio, e 'l core.</l>
<l>Cercava migliorar questo, e quel frutto</l>
<l>Di beltà, di grandezza, e di sapore.</l>
<l>L'uno il monte chiedea caldo, et asciutto,</l>
<l>L'altro la valle, e 'l ben temprato humore.</l>
<l>Et ella disponea co'l frutto il sito,</l>
<l>E dava aiuto al lor proprio appetito.</l>
</lg>
<lg type="ottava">
<l>Ella non ama il bosco, il fiume, ò 'l lago,</l>
<l>Non ama alcun diletto da donzella;</l>
<l>Non porta il dardo in man, non ha il cor vago</l>
<l>Di dar la caccia à questa fera, ò à quella;</l>
<l>Non lo specchio la sua non guarda imago,</l>
<l>Per farsi più mirabile, e più bella;</l>
<l>Ma suol le sue bellezze altere, e conte</l>
<l>Senza studio purgar co 'l puro fonte.</l>
</lg>
<lg type="ottava">
<l>Poi se ne va ne suoi giardini, e in mano</l>
<l>In vece de lo stral la falce porta.</l>
<l>E se spargendo và troppo lontano</l>
<l>Qualche arbore i suoi rami, ella gli accorta.</l>
<l>E fa, che 'l tronco il suo vigore in vano</l>
<l>Per gli distesi rami non trasporta,</l>
<l>À fin che 'l succo suo propinquo, ò puro</l>
<l>Più dolce faccia il frutto, e più maturo.</l>
</lg>
<lg type="ottava">
<l>Tal volta in una inutil pianta innesta</l>
<l>D'un tronco illustre un tenero vinciglio.</l>
<l>Lieta l'ignobil balia il latte impresta</l>
<l>Al nobil, ch'à nutrir gliè dato, figlio.</l>
<l>Che se l'anno primier vivo le resta,</l>
<l>E d' un caldo, e d'un giel fugge il periglio,</l>
<l>Co'l frutto, che farà dolce, e felice,</l>
<l>Farà nobile anchor la sua nutrice.</l>
</lg>
<lg type="ottava">
<l>Se 'l caldo fa troppo arida la terra,</l>
<l>Perche de l'alma gli arbori non privi,</l>
<l>In piccioli canali i fonti serra,</l>
<l>E fa vicino à lor correre i rivi.</l>
<l>E con l'acqua, che penetra sotterra,</l>
<l>Mantien gli arbori suoi fecondi, e vivi.</l>
<l>Ogni sua cura, ogni suo studio è inteso</l>
<l>À far, che l'arbor suo non venga offeso.</l>
</lg>
<lg type="ottava">
<l>Lo stral d'Amor, gli altrui sguardi soavi</l>
<l>Non le poter giamai far caldo il petto;</l>
<l>Ma come fosser tutti ingiusti, e pravi</l>
<l>Havea sempre de gli huomini sospetto.</l>
<l>Però con varie porte, e stanghe, e chiavi</l>
<l>Tenne sempre ad ogn'huom l'horto interdetto.</l>
<l>Ad alcun huom non mai commodo diede,</l>
<l>Che potesse formarvi orma co'l piede.</l>
</lg>
<lg type="ottava">
<l>I Satiri, Sileni, e gli altri Dei,</l>
<l>Che di pino, e corona ornan le corna,</l>
<l>Che cosa non oprar per goder lei,</l>
<l>Di si rare bellezze, e gratie adorna?</l>
<l>Vertunno anche ama i suoi dolci himenei,</l>
<l>E in mille forme à riverderla torna.</l>
<l>Più d'ogn'un l'ama, e poi che non può farla</l>
<l>Sua sposa, mille vie tien per mirarla.</l>
</lg>
<lg type="ottava">
<l>S'era la casta Dea saggia, et accorta</l>
<l>Al lascivo mirar di questo Dio,</l>
<l>Et à più d'un segnal più volte accorta,</l>
<l>Ch'ardea de l'amoroso suo desio.</l>
<l>Però quand'ella uscia fuor de la porta</l>
<l>De l'horto, ò de l'albergo suo natio,</l>
<l>Se l'incontrava, il piènon havea tardo</l>
<l>À fuggir dal suo lascivo sguardo.</l>
</lg>
<lg type="ottava">
<l>L'innamorato Dio poi che non puote</l>
<l>(Come saria il desio) farla sua moglie,</l>
<l>Mirare almeno i begli occhi, e le gote</l>
<l>Brama, e per cio varie sembianze toglie.</l>
<l>La bella Dea, cui son del tutto ignote</l>
<l>Le fraudi sue, le sue mentite spoglie,</l>
<l>Mentre innanzi à lo Dio bugiardo passa,</l>
<l>Senza sospetto alcun mirar si lassa.</l>
</lg>
<lg type="ottava">
<l>Per dare effetto al suo lascivo fine,</l>
<l>Talvolta un metitor lo Dio si finse,</l>
<l>E d'ariste novelle ornato il crine</l>
<l>Segò le spighe, e in fascio indi le strinse.</l>
<l>S'armò d'arme leggiadre, e pellegrine,</l>
<l>E sopra l'arme poi la spada cinse.</l>
<l>E per farla fermar, come guerriero,</l>
<l>Fe far varij maneggi al suo destriero.</l>
</lg>
<lg type="ottava">
<l>La maggior falce anchor talvolta prende,</l>
<l>E l'incolpevoli herbe uccide, e sega,</l>
<l>Indi al più caldo Sol le volta, e stende,</l>
<l>E dopo il fien co'l fieno unisce, e lega.</l>
<l>E intanto accortamente il guardo intende</l>
<l>Ver lei, che la sua vista non gli nega.</l>
<l>L'hamo prende tal'hor, l'esca, e la canna,</l>
<l>E la Ninfa in un punto, e 'l pesce inganna.</l>
</lg>
<lg type="ottava">
<l>Bifolco, e potator d'arbori, e vigne</l>
<l>Talhor se l'appresenta: ella se 'l crede.</l>
<l>Di voler corre à lei le poma finge,</l>
<l>E con la scala in collo la richiede.</l>
<l>Di mille, e mille forme si dipigne,</l>
<l>E in mille modi la vagheggia, e vede.</l>
<l>Cosi l'acceso Dio cangiando aspetto</l>
<l>Mira la bella Dea senza sospetto.</l>
</lg>
<lg type="ottava">
<l>Al fine in una vecchia si trasforma,</l>
<l>Spargendo di canicie il volto, e 'l pelo,</l>
<l>E dà conveniente à questa forma</l>
<l>L'ornamento, il color, la gonna, e 'l velo.</l>
<l>Con un baston, di lei poi segue l'orma:</l>
<l>E per dar loco à l'amoroso zelo</l>
<l>Entra ne l'horto, et à la Ninfa bella</l>
<l>Fa balba, e pigra udir questa favella.</l>
</lg>
<lg type="ottava">
<l>Mentre il tuo bel giardino attento, e fiso</l>
<l>Miro, e 'l bel volto tuo, le belle membra,</l>
<l>Mi par, ch'à l'alto honor del paradiso</l>
<l>La sua vaghezza, e 'l tuo splendor rassembra.</l>
<l>E di tanto è più raro il tuo bel viso</l>
<l>D'ogni maggior beltà, che si rimembra,</l>
<l>Di quanto l'horto tuo lieto, e giocondo</l>
<l>Vince ogn'altro giardin, c'hoggi habbia 'l mondo.</l>
</lg>
<lg type="ottava">
<l>Tu sei de la beltà l'essempio vero,</l>
<l>Tutte le gratie impresse hai nel tuo volto.</l>
<l>E ben che donna io sia, tutto ho il pensiero</l>
<l>À riverir la tua beltà rivolto.</l>
<l>Io t'amo, e pria goder d'ogni altro spero</l>
<l>De lo splendor, che in te veggio raccolto:</l>
<l>Che mi concederai per cortesia,</l>
<l>Ch'un dolce per amor bacio io ti dia.</l>
</lg>
<lg type="ottava">
<l>Un bacio ella le diè tanto lascivo,</l>
<l>Che tal mai non l'havria dato una vecchia.</l>
<l>Nel volto de la Dea giocondo, e divo,</l>
<l>E nel suo bianco seno ella si specchia.</l>
<l>Con ogni modo poi caritativo</l>
<l>La prega, ch'al suo dir porga l'orecchia:</l>
<l>E fa, che la Dea giura d'ascoltarla,</l>
<l>Senza che l'interrompa, mentre parla.</l>
</lg>
<lg type="ottava">
<l>Promettendo far lei contenta, e lieta</l>
<l>La finta vecchia con la sua favella,</l>
<l>Per l'acqua, ch'à gli Dei pentirsi vieta,</l>
<l>Fa la Ninfa giurare amata, e bella;</l>
<l>Che starà sempre mai muta, e quieta</l>
<l>Ad udir l'amorevol vecchiarella.</l>
<l>E, perche meno ad ambe il dir rincresca,</l>
<l>Si pongono à seder su l'herba fresca.</l>
</lg>
<lg type="ottava">
<l>Innanzi à gli occhi loro alza la fronda</l>
<l>Con sparti un' olmo, e ben disposti rami.</l>
<l>Una, che sostien, vite alma, e feconda</l>
<l>Con mille i fusti suoi lega legami.</l>
<l>In copia l'uva lucida, e gioconda</l>
<l>Pende appiccata à suoi paterni stami.</l>
<l>Gode ella l'olmo haver legato, e preso,</l>
<l>E l'olmo è altier del suo lodato peso.</l>
</lg>
<lg type="ottava">
<l>La vecchia accorta à lei quell'olmo addita,</l>
<l>E dice. Mira ben quell'arbor tutto;</l>
<l>Tu vedi quella vite al tronco unita,</l>
<l>Con qual felicità produce il frutto.</l>
<l>Tu vedi anchor quell'arbor, che l'aita,</l>
<l>À quanto honor si vede esser condutto;</l>
<l>Che poi che i frutti suoi mancano à lui,</l>
<l>S'adorna, e stassi altier del frutto altrui.</l>
</lg>
<lg type="ottava">
<l>Ma se quest'olmo vedovo, e infelice</l>
<l>Stesse senza l'honor, c' ha de la moglie,</l>
<l>Qual frutto nutriria la sua radice,</l>
<l>Fuor che l'amare inutili sue foglie ?</l>
<l>Le vite si feconda, e si felice,</l>
<l>Onde frutto si nobile si coglie,</l>
<l>Superba è del suo frutto, e del suo bene,</l>
<l>Per l'arbor, che l'aiuta, e la sostiene.</l>
</lg>
<lg type="ottava">
<l>E se mancasse il tronco, ove s'afferra,</l>
<l>À la consorte sua del suo favore,</l>
<l>Si giacerebbe inutile per terra,</l>
<l>Deserta, senza frutto, e senza honore.</l>
<l>E quel, che ne la sua radice serra,</l>
<l>Per la propria virtù succo, e vigore,</l>
<l>Non bastando à levarla alta, e superba</l>
<l>Nutriria sol le fronde, e l'uva acerba.</l>
</lg>
<lg type="ottava">
<l>Ma non però veggo io, che questo essempio</l>
<l>Ti faccia per tuo ben prender marito;</l>
<l>Anzi per danno tuo, per altrui scempio</l>
<l>Sei resistente à l'amoroso invito.</l>
<l>Ver la natura ha il cor profano, et empio</l>
<l>Ogn'un, che 'l natural sprezza appetito.</l>
<l>Misere donne, hor qual vana paura</l>
<l>Vi fa i doni sprezzar de la Natura?</l>
</lg>
<lg type="ottava">
<l>Ahi che di si divino, e bel sembiante</l>
<l>Dotata t'han l'alma Natura, e Dio.</l>
<l>Le gratie, che ti dier, son tante, e tante,</l>
<l>Ch'ogn'un per seguir te, pon sè in oblio.</l>
<l>Ogn'uno ò per consorte, ò per amante</l>
<l>Ti brama: ogn'un in te ferma il desio.</l>
<l>Huomini, Semidei, Fauni, e Silvani,</l>
<l>E quanti abitan Numi i monti Albani.</l>
</lg>
<lg type="ottava">
<l>Ma d'ogni Divo, à cui gradisca, e piaccia</l>
<l>Il tuo leggiadro, e singulare aspetto,</l>
<l>Sol quel possente Dio scegli, et abbraccia,</l>
<l>Che dal popol Latin Vertunno è detto.</l>
<l>Fa degno sol quel Dio, che teco giaccia,</l>
<l>Teco ei sol goda il coniugal diletto.</l>
<l>E credi, et habbi la mia fè per pegno,</l>
<l>Che fra gli Albani Numi egli è il più degno.</l>
</lg>
<lg type="ottava">
<l>Ei più d'ogn'altro Dio ti porta amore,</l>
<l>Credilo à me, ch'à lui son sempre appresso;</l>
<l>Et ogni interno affetto del suo cuore</l>
<l>È cosi noto à me, come à lui stesso.</l>
<l>Et oltre c'ha quel natural splendore,</l>
<l>Ch'à l'età giovinile ha il ciel concesso;</l>
<l>Può prender ogni forma, ogni beltade,</l>
<l>E ben tosto vedrai qual più t'aggrade.</l>
</lg>
<lg type="ottava">
<l>Ei tal non è, che voglia hor questa, hor quella,</l>
<l>Come il più de gli amanti esser si trova,</l>
<l>Che vogliono ogni dì nova donzella,</l>
<l>Che cercano ogni dì bellezza nova.</l>
<l>Sempre à lui tu sarai gradita, e bella;</l>
<l>Sempre t'approverà, come hor t'approva.</l>
<l>Tu 'l primo ardor, tu l'ultimo sarai,</l>
<l>Tu sola il ben d'Amor seco godrai.</l>
</lg>
<lg type="ottava">
<l>Lui non privare, e te di tanto bene,</l>
<l>Poi che lo stesso studio è d'ambidui.</l>
<l>Se 'l cultivar de gli horti à te s'aviene,</l>
<l>I primi frutti tuoi si denno à lui.</l>
<l>E ne la destra sua sempre sostiene</l>
<l>Le tue primitie, i grati doni tui;</l>
<l>Ben che i tuoi dolci doni ei più non brama,</l>
<l>E sol te chiede, ammira, honora, et ama.</l>
</lg>
<lg type="ottava">
<l>Habbi mercè di lui, che t'ama tanto;</l>
<l>Fa, ch'al dolce Himeneo t'unisca, e leghi.</l>
<l>E se ben io per lui qui piovo il pianto,</l>
<l>Fa conto, ch'ei qui pianga, e, che ti preghi.</l>
<l>Farai sdegnar gli Dei del regno santo,</l>
<l>S'avien, ch' à preghi altrui tu non ti pieghi.</l>
<l>Nemesi, e Citherea di pene acerbe</l>
<l>Soglion l'alme punir crude, e superbe.</l>
</lg>
<lg type="ottava">
<l>E per far saggia te con l'altrui scempio</l>
<l>Voglio io (che per l'età sò qualche cosa)</l>
<l>Innanzi à gli occhi tuoi porre un' essempio,</l>
<l>Che forse l'alma tua farà pietosa,</l>
<l>D'una donzella, c'hebbe il cor tant'empio,</l>
<l>Che fu à preghi d'Amor tanto ritrosa,</l>
<l>Ch'un misero amator condusse à morte,</l>
<l>Et ella peggiorò natura, e sorte.</l>
</lg>
<lg type="ottava">
<l>Ne l' isola di Cipro una donzella</l>
<l>Del sangue illustre del gran Teucro nacque.</l>
<l>Costei fu d'ogni gratia adorna, e bella,</l>
<l>E più, ch'ad alcun' altro, ad Ifi piacque.</l>
<l>Il prego ei mosse bene, e la favella,</l>
<l>Ben versò da le luci in copia l'acque.</l>
<l>Ma la fanciulla, detta Anassarete,</l>
<l>Non mai le voglie sue volle far liete.</l>
</lg>
<lg type="ottava">
<l>Questo è ben ver, che l' infelice amante</l>
<l>D'humil condition si trovò nato:</l>
<l>Ma fu di cor si degno, e si prestante,</l>
<l>E di tante virtù dal ciel dotato,</l>
<l>Che 'l suo valore, e 'l suo gentil sembiante</l>
<l>Gli dovrebbe senz'altro esser bastato.</l>
<l>Ne gli bastò però: che la fanciulla</l>
<l>Ogni sua rara parte hebbe per nulla.</l>
</lg>
<lg type="ottava">
<l>Da principio il meschin con ogni cura</l>
<l>Si ritien da l'amar donna si rara,</l>
<l>Che vede la sua stupe humile, e scura</l>
<l>Mal convenirsi à l'altra altera, e chiara.</l>
<l>Cerca sforzare Amore, e la Natura,</l>
<l>Da colpi lor si schiva, e si ripara:</l>
<l>Ma il faretrato Dio ne vuol la palma,</l>
<l>E gliela imprime à forza in mezzo à l'alma.</l>
</lg>
<lg type="ottava">
<l>Dapoi ch'un tempo il misero contese,</l>
<l>E che, mal grado suo, rimase vinto,</l>
<l>Con mezzi accorti à lei fece palese</l>
<l>L'amor, che lo struggeva, e 'l cor non finto.</l>
<l>Modesto innanzi à lei sempre, e cortese</l>
<l>Passò co'l volto di pietà dipinto.</l>
<l>Quando incontrolla, il debito saluto</l>
<l>Di darle non mancò, ma, cheto, e muto.</l>
</lg>
<lg type="ottava">
<l>Se 'n và di notte innanzi à le sue porte,</l>
<l>E suona il suo liuto, e move il canto,</l>
<l>E mentre fa le sue parole accorte</l>
<l>Sentire, insin da marmi impetra il pianto.</l>
<l>Loda di poesia con ogni sorte</l>
<l>La bellezza di lei mirabil tanto.</l>
<l>E cosi sfoga il tormentato core</l>
<l>L'altrui beltà cantando, e 'l suo dolore.</l>
</lg>
<lg type="ottava">
<l>Sfoga l'acceso core, e non si parte,</l>
<l>Che pria co' versi la licenza prende.</l>
<l>E del suo pianto havendole ben sparte</l>
<l>Di varij fior varie corone appende.</l>
<l>E n'orna le sue porte, e con ogni arte.</l>
<l>Per ogni via, che puote, honor le rende.</l>
<l>Ma faccia quel, che vuole; ella sta dura,</l>
<l>E de gli officij suoi nulla non cura.</l>
</lg>
<lg type="ottava">
<l>Del tutto disperato l'infelice</l>
<l>Ad ogni amico suo chiede soccorso.</l>
<l>Ragguaglia del suo amor la sua nutrice</l>
<l>Di ciò, che gli è fin à quel tempo occorso.</l>
<l>E che s'ella il suo aiuto gli disdice,</l>
<l>Ei sarà tosto al fin del vital corso.</l>
<l>La prega, s'ella ha in lui punto di speme,</l>
<l>Che toglia via quel mal, che tanto il preme.</l>
</lg>
<lg type="ottava">
<l>Quando la balia à più d'un segno scorge</l>
<l>L'intenso amore, e 'l suo mortal periglio,</l>
<l>E che 'l duol sempre in lui maggior risorge,</l>
<l>Vuol con l'opra aiutarlo, e co'l consiglio.</l>
<l>Lettre, ambasciate à la fanciulla porge</l>
<l>Da parte del da lei nutrito figlio.</l>
<l>Legger dura, e proterva ella non vole</l>
<l>L'affetuose sue dolci parole.</l>
</lg>
<lg type="ottava">
<l>Oh quante volte addolorato, e stanco</l>
<l>Poi che 'l canto il suo duol fece palese,</l>
<l>Posò su duri sassi il molle fianco,</l>
<l>E dopo un lungo affanno il sonno il prese.</l>
<l>Si risvegliò da poi pallido, e bianco,</l>
<l>E fe, che 'l canto suo di novo intese.</l>
<l>Et à quel ferro disse ingiuria intanto,</l>
<l>Che non aprì la porta al suono, e al canto.</l>
</lg>
<lg type="ottava">
<l>Manda nove ambasciate, e nove carte</l>
<l>Per mesi à questo officio eletti, e buoni.</l>
<l>Ogni maniera accorta usa, et ogni arte,</l>
<l>Perche date à lei sian promesse, e doni.</l>
<l>Ma le tante da lui lagrime sparte</l>
<l>Sprezza ella, e carte, e premij, e canti, e suoni.</l>
<l>E quanto ei più l'honora, e più l'osserva,</l>
<l>Tanto ella contra lui vien più proterva.</l>
</lg>
<lg type="ottava">
<l>E non basta à la donna ingiusta, e fera,</l>
<l>Che con ogni attione empia l'uccide,</l>
<l>Ch'ogni parola ingrata, infame, e altera</l>
<l>Gli dice, et ogni suo merto deride.</l>
<l>Tal, che forz'è, che l'infelice pera,</l>
<l>Poi che di lui le voci, e l'opre infide</l>
<l>No'l fraudan sol del desiato bene,</l>
<l>Ma quel poco don, che dà la spene.</l>
</lg>
<lg type="ottava">
<l>Non puote più lo sventurato amante</l>
<l>Soffrir si lungo suo duolo, e tormento;</l>
<l>E innanzi à quelle porte, à cui davante</l>
<l>Sentir co'l suon fe il doloroso accento,</l>
<l>Pria, che schiarisse il ciel verso levante,</l>
<l>Disse (ma senza suon) questo lamento.</l>
<l>Hai vinto, hai vinto Anassarete, hor godi</l>
<l>D'haver via tolti i miei noiosi nodi.</l>
</lg>
<lg type="ottava">
<l>Non havrai da temer, che più t'offenda</l>
<l>Il mio amore, il mio tedio, e la mia noia.</l>
<l>Però ch' à fin, che te contenta io renda,</l>
<l>Ha risoluto Amor, c'hor hora io muoia.</l>
<l>Hor prepara il trionfo, hor fa, ch' intenda</l>
<l>Il popolo il tuo gaudio, e la tua gioia;</l>
<l>Di trionfale alloro orna la testa,</l>
<l>E fa del mio morir trionfo, e festa.</l>
</lg>
<lg type="ottava">
<l>Fra tanti offici, ond'io ti fui importuno,</l>
<l>Ond' io ne fui da tè tanto odiato,</l>
<l>Io n'havrò pure una volta fatt'uno,</l>
<l>Che per forza dirai, che ti fu grato.</l>
<l>Che subito, ch'al regno aflitto, e bruno</l>
<l>Saprai, ch'io lo mio spirto habbia mandato,</l>
<l>Tu confesserai pur, che da me nacque</l>
<l>Un'attion, che sola al fin ti piacque.</l>
</lg>
<lg type="ottava">
<l>Sol ti vò ricordar, ch'è di tal sorte</l>
<l>Quel, che per te d'amor desio mi preme,</l>
<l>Che no'l posso lasciar se non per morte,</l>
<l>E però con la vita il lascio insieme.</l>
<l>Oime, ch'innanzi à queste amate porte</l>
<l>Mi spinge il crudel fato à l' hore estreme;</l>
<l>Quì vuol quel rio destin, che mi conduce,</l>
<l>Ch'io privi mè de l'una, e l'altra luce.</l>
</lg>
<lg type="ottava">
<l>La fama, che suol falsa esser sovente,</l>
<l>Non ti farà la mia sorte sapere:</l>
<l>Perche dubbia non sia ne la tua mente,</l>
<l>Te la potrai da te stessa vedere.</l>
<l>Io vò, stando quì morto à te presente,</l>
<l>Che l'empie luci tue possan godere</l>
<l>Di veder questa mia terrena salma</l>
<l>Quì, come tuo trofeo, pender senza alma.</l>
</lg>
<lg type="ottava">
<l>Hor voi, superni Dei, s'alcuna volta</l>
<l>À fatti di quà giù gli occhi volgete,</l>
<l>Dapoi che m' è la maggior parte tolta</l>
<l>De la vita, ch'à l'huom prescritta havete;</l>
<l>Poi che la carne mia sarà sepolta,</l>
<l>La mia memoria almen non nascondete.</l>
<l>E per pochi anni tolti à la mia vita</l>
<l>La fama del mio mal fate infinita.</l>
</lg>
<lg type="ottava">
<l>Stava sopra la porta una fenestra,</l>
<l>Ch'era ferrata à guisa di prigione,</l>
<l>Dove il meschin con la sua propria destra</l>
<l>Havea sospese già mille corone.</l>
<l>Egli, c' ha la persona agile, e destra,</l>
<l>Sopra, senz'altra scala il piè vi pone;</l>
<l>E mentre il ferro, e 'l suo collo infelice</l>
<l>Annoda, alza la voce, e cosi dice.</l>
</lg>
<lg type="ottava">
<l>Queste corone ornar denno il tuo muro,</l>
<l>Queste danno empia à te gioia, e diletto,</l>
<l>Ond' io, che satisfarti ardo, e procuro,</l>
<l>Vò compiacere al tuo crudele affetto.</l>
<l>Come l'un nodo, e l'altro esser sicuro</l>
<l>Scorge per fare il doloroso effetto,</l>
<l>Cader si lascia, e resta alto sospeso</l>
<l>Un' infelice, e miserabil peso.</l>
</lg>
<lg type="ottava">
<l>La scossa data, e 'l calcitrar del piede</l>
<l>Fer fare alquanto strepito à la porta.</l>
<l>Subito l'apre il servo accorto, e vede</l>
<l>Quanto à la casa lor tal peso importa.</l>
<l>Tosto in aiuto altri conservi chiede,</l>
<l>Et à l'uscio del morto il morto porta.</l>
<l>Al qual, perche di già morto era il padre,</l>
<l>Il pianto, e 'l rito pio diede la madre.</l>
</lg>
<lg type="ottava">
<l>La sventurata madre alza la voce,</l>
<l>Vedendo il lin, ch'al figlio il collo allaccia;</l>
<l>Al volto, al sen con le percosse noce,</l>
<l>E le canute chiome afferra, e straccia:</l>
<l>Non però disacerba il duolo atroce</l>
<l>Per pianto, ò per gridar, ch'ella si faccia.</l>
<l>Al fin fe il funerale officio santo,</l>
<l>Non senza universal cordoglio, e pianto.</l>
</lg>
<lg type="ottava">
<l>La fama già battute havea le penne,</l>
<l>E fatto d'Ifi il fin noto per tutto.</l>
<l>Hor mentre per la terra il camin tenne</l>
<l>La pompa con comun lamento, e lutto,</l>
<l>Innanzi à quella porta à caso venne</l>
<l>Il miserabil giovane condutto,</l>
<l>Sopra la qual l'astrinse Anassarete</l>
<l>À ber l'eterno oblio del fiume Lete.</l>
</lg>
<lg type="ottava">
<l>Come sente passar l'empia donzella</l>
<l>La trista pompa, e 'l general dolore,</l>
<l>Che d'esser suta si spietata, e fella</l>
<l>Già qualche pentimento havea nel core,</l>
<l>Corre à veder, dove il romor l'appella,</l>
<l>Sù la fenestra il funerale horrore.</l>
<l>Et Ifi à pena, e quella vista oscura</l>
<l>Mirò, che gli occhi suoi cangiar natura.</l>
</lg>
<lg type="ottava">
<l>Tosto che in quella vista oscura, e tetra</l>
<l>Ferma l'empia lo sguardo, e 'l morto vede,</l>
<l>S'induran per l'horror gli occhi, e di pietra</l>
<l>Si fanno: ella gli tocca, e à pena il crede.</l>
<l>Vuol via fuggir, ma 'l passo non impetra,</l>
<l>Che di già la durezza aggrava il piede;</l>
<l>E in quel, che 'l piede, e 'l volto mover volse,</l>
<l>À l'uno, e l'altro il sasso il moto tolse.</l>
</lg>
<lg type="ottava">
<l>Le s'addormì di modo l'intelletto,</l>
<l>Che non mai più dapoi venne à destarse.</l>
<l>Quel duro sasso, e 'l giel, c'hebbe nel petto,</l>
<l>(Onde il foco d'amor giamai non l'arse)</l>
<l>Rendè il suo corpo in ogni parte infetto;</l>
<l>E per tutte le sue membra si sparse.</l>
<l>E del sasso il rigor non venne manco,</l>
<l>Ch'un simulacro fe marmoreo, e bianco.</l>
</lg>
<lg type="ottava">
<l>E per far saggia ogni donna superba,</l>
<l>La gran città di Salamina anchora</l>
<l>Nel tempio, che vi fe, la statua serba;</l>
<l>Dove l' irata Venere s'honora.</l>
<l>Si che non esser più cruda, et acerba</l>
<l>Verso lo Dio, che t'ama, e che t'adora.</l>
<l>Habbi pietà di chi per te sospira,</l>
<l>E non voler la Dea movere ad ira.</l>
</lg>
<lg type="ottava">
<l>S'à te dal verno rio mai non sia tolto</l>
<l>Il frutto, mentre anchor chiuso è nel fiore;</l>
<l>Quel Dio, ch'à suo piacer prende ogni volto,</l>
<l>Contento fa del tuo beato amore.</l>
<l>Poi che l'acceso Dio detto hebbe molto</l>
<l>Senza far punto à lei pietoso il core,</l>
<l>Scacciò il volto senile oscuro, e schivo,</l>
<l>E tolse il vero suo virile, e divo.</l>
</lg>
<lg type="ottava">
<l>Qual, se vincendo il Sol le nubi scaccia,</l>
<l>Appar co'l volto suo lucido, e vero:</l>
<l>Tal, quando discacciò la senil faccia</l>
<l>Vertunno, e prese il suo volto primiero,</l>
<l>Un Sole apparve. ei già stendea le braccia,</l>
<l>Per dar per forza effetto al suo pensiero,</l>
<l>Ma non fu d'huopo, che 'l suo bel sembiante</l>
<l>La fe venir di lui subito amante.</l>
</lg>
<lg type="ottava">
<l>Vertunno da Pomona il premio ottenne</l>
<l>D'amor, che tanto havea desiderato,</l>
<l>Mentre che Proca in man lo scettro tenne</l>
<l>Del regno, che i Troiani havean fondato.</l>
<l>Dapoi che 'l vecchio Proca à morte venne,</l>
<l>Si fe tiranno Amulio de lo Stato;</l>
<l>Havendolo occupato empio, e rubello</l>
<l>Al giusto Numitore, al suo fratello.</l>
</lg>
<lg type="ottava">
<l>Ma finalmente i due figli di Marte</l>
<l>Romulo, e Remo tolsero il governo</l>
<l>À l'empio Amulio, e fer, che in quella parte</l>
<l>Tenne l' imperio il loro avo materno.</l>
<l>Cercando poi con ogni studio, et arte</l>
<l>Il sublime imitar valor paterno,</l>
<l>Fondar nel sen del Latio più giocondo</l>
<l>L'alma città, che poi diè legge al mondo.</l>
</lg>
<lg type="ottava">
<l>Poi prevedendo il primo Re Romano,</l>
<l>Che verria tosto il loro imperio al fine,</l>
<l>E che s'opravan senza donne in vano</l>
<l>Per eternar le forti alme Latine,</l>
<l>Rubò con forte, e valorosa mano</l>
<l>Le spose madri, e vergini Sabine;</l>
<l>E fu cagion, che Tatio mosse guerra</l>
<l>À la nova da lui fondata terra.</l>
</lg>
<lg type="ottava">
<l>Le guardie il forte Romulo dispose</l>
<l>Per tutto, à Baloardi, et à le porte;</l>
<l>E de la cittadella à guardia pose</l>
<l>Tarpeio, un cavalier prudente, e forte.</l>
<l>Ma con Tarpeia Tatio si compose</l>
<l>Figlia del castellano, e fe di sorte,</l>
<l>Ch'al voto suo con doni la converse,</l>
<l>E fe ch'à suoi guerrier la porta aperse.</l>
</lg>
<lg type="ottava">
<l>Le promiser Sabini per mercede</l>
<l>Del braccio manco loro ogni ornamento,</l>
<l>E non mancar de la promessa fede;</l>
<l>Che dato c'hebbe effetto al tradimento,</l>
<l>Lo scudo suo su'l volto ogn'un le diede,</l>
<l>E fer passarla à l'ultimo tormento.</l>
<l>Che vi restò il suo corpo al fin coperto,</l>
<l>E n'hebbe la mercè secondo il merto.</l>
</lg>
<lg type="ottava">
<l>Poi che i Sabini preso hebbero il monte</l>
<l>De la rocca maggior con le lor frodi,</l>
<l>Mandalo molti al regno di Acheronte</l>
<l>Dal sonno oppressi, ch'ivi eran custodi.</l>
<l>Ver quelle parti poi drizzan la fronte</l>
<l>Con ordinati, e taciturni modi,</l>
<l>C'haveva à piè del colle il Re ferrate</l>
<l>Per maggior sicurta de la cittate.</l>
</lg>
<lg type="ottava">
<l>Ma Giunon, che fu sempre in disfavore</l>
<l>Del sangue superbissimo Troiano,</l>
<l>Aprì senza far punto di romore</l>
<l>La porta, c'havea chiusa il Re Romano.</l>
<l>Sol la madre dolcissima d'Amore,</l>
<l>Che ne l'aperto allhor tempio di Giano</l>
<l>Stava, sentì cader le stanghe in terra</l>
<l>In disfavor de la Romana terra.</l>
</lg>
<lg type="ottava">
<l>Ben chiusa ella l'havrebbe, ma non lece,</l>
<l>Che l'opra rompa un Dio d'un' altro Dio.</l>
<l>Ma ben per Roma un' altra cosa fece,</l>
<l>Che 'l passo al Sabino impeto impedio.</l>
<l>Con una calda affettuosa prece</l>
<l>À le Naiade Ausonie il cor fè pio.</l>
<l>Et elle, co'l favor c'hebber, divino</l>
<l>L'orgoglio indietro star fecer Sabino.</l>
</lg>
<lg type="ottava">
<l>Le fonti lor per vie chiuse, e coperte</l>
<l>Fecer concorrer tutte in quella parte,</l>
<l>Dove Giunone havea le porte aperte</l>
<l>In disfavor del buon popol di Marte.</l>
<l>Tutte in un luogo poi l'acque scoperte,</l>
<l>Che prima stavan dissipate, e sparte,</l>
<l>In tal copia si videro abondare,</l>
<l>Che non l'osò co' suoi Tatio passare.</l>
</lg>
<lg type="ottava">
<l>E dove pria era gelato, e poco</l>
<l>Quel fonte, ch' in un tratto crebbe un fiume,</l>
<l>Per far le Ninfe più sicuro il loco</l>
<l>Lo sparsero di solfo, e di bitume;</l>
<l>Et accesovi poi di sotto un foco,</l>
<l>Che arde, se ben tien sempre ascoso il lume.</l>
<l>Fer quel fonte bollir con tal fervore,</l>
<l>Ch'accrebbe al Re Sabin dubbio, e terrore.</l>
</lg>
<lg type="ottava">
<l>Poi che 'l Duce Sabin dal monte scese</l>
<l>Per dar l'assalto al principe Romano,</l>
<l>La nova fonte il passo gli contese,</l>
<l>Innanzi al tempio aperto allhor di Giano.</l>
<l>Tal che la Dea, che favorire intese</l>
<l>Il Re Sabin, aprì la porta in vano:</l>
<l>Che gli fecer fermar quell'onde il piede,</l>
<l>E tempo al Re Roman d'armarsi diede.</l>
</lg>
<lg type="ottava">
<l>Romolo intanto coraggioso, e saggio</l>
<l>L'arme Romane insieme unisce, e serra,</l>
<l>Perche fatto non sia sì grave oltraggio</l>
<l>À la nova da lui fondata terra.</l>
<l>Fuor di Roma ne vien con gran coraggio</l>
<l>Con tutti quanti gli ordini da guerra:</l>
<l>E co'l solito suo core, e consiglio</l>
<l>Vien co'l nemico al martial periglio.</l>
</lg>
<lg type="ottava">
<l>Poi che con aspra, e miserabil clade</l>
<l>Si venne al fatto d'arme oscuro, e tristo,</l>
<l>E il sangue da le picche, e da le spade</l>
<l>De soceri, e de generi fu misto;</l>
<l>Fu da la gloriosa alta bontade,</l>
<l>À tanta strage, à tanto mal provisto.</l>
<l>L'amor de le lor donne, e 'l buon ricordo</l>
<l>Fe l'uno, e l'altro Re restar d'accordo.</l>
</lg>
<lg type="ottava">
<l>D'accordo l'una, e l'altra monarchia</l>
<l>Depon con questa legge ogni odio, e sdegno,</l>
<l>Che la nova città comune sia</l>
<l>À gli huomini de l'uno, e l'altro regno;</l>
<l>E debbia regnar Tatio in compagnia</l>
<l>(E d'auttorità giunga ad un segno)</l>
<l>Col fondator Roman. Servan la legge,</l>
<l>E del par l'uno, e l'altro impera, e regge.</l>
</lg>
<lg type="ottava">
<l>Ma poi ch' à Tatio giunto à l'hore estreme,</l>
<l>L'anima uscì de la terrena soma,</l>
<l>E dui popoli resse uniti insieme</l>
<l>Senza altro aiuto il fondator di Roma;</l>
<l>Havendo con le sue forze supreme</l>
<l>Ogni potenza à lui propinqua doma,</l>
<l>Nel ciel comparso innanzi al maggior Dio</l>
<l>Marte in questo parlar le labbra aprio.</l>
</lg>
<lg type="ottava">
<l>Padre del cielo, e mio, quel desiato</l>
<l>Giorno promesso à me già nasce, e splende,</l>
<l>Nel qual da me nel cielo esser guidato</l>
<l>Debbe il Re, che da me d'Ilia discende.</l>
<l>Hor che 'l Romano impero è ben fondato,</l>
<l>E dal voler d'un principe dipende;</l>
<l>Ratifica il tuo detto, e fa, ch'io guide</l>
<l>Fra l'alme il tuo nipote elette, e fide.</l>
</lg>
<lg type="ottava">
<l>Accenna il Re del sempiterno regno</l>
<l>À lo Dio più superbo, e più iracondo,</l>
<l>Che giudica del ciel Romolo degno,</l>
<l>E ch'egli il guidi al seggio alto, e giocondo.</l>
<l>Per darne poi più manifesto segno</l>
<l>Co'l folgore, e co'l tuon tremar fe il mondo.</l>
<l>Lo Dio de l'arme allhor su'l carro ascese.</l>
<l>E sopra il Palatin monte discese.</l>
</lg>
<lg type="ottava">
<l>Trova il figliuol lo Dio del ciel più fero,</l>
<l>Ch'ivi dà legge al buon popol Romano,</l>
<l>Non co'l regio rigor superbo, e altero,</l>
<l>Ma qual buon padre amabile, et humano.</l>
<l>Su'l carro il prende, e poi presto, e leggiero</l>
<l>Poggiare il fece al regno alto, e soprano.</l>
<l>Si scalda il mortal corpo andando, e lascia</l>
<l>In aere via sparir la carnal fascia.</l>
</lg>
<lg type="ottava">
<l>S'accresce al corpo in aere ogni hor vigore,</l>
<l>Già fra l'humano, e lo Dio la forma ha mista.</l>
<l>Già del corpo mortale in tutto è fuore,</l>
<l>E già quello splendor quel volto acquista,</l>
<l>Che d' altare, e d'incenso, e d'ogni honore</l>
<l>Il mostra degno à l'habito, e à la vista.</l>
<l>L' accoglie Giove, e l'alme elette, e belle,</l>
<l>E 'l fan splender la sù fra l'altre stelle.</l>
</lg>
<lg type="ottava">
<l>In quel momento in ciel Romolo tolto</l>
<l>Dal furibondo auttor fu de la guerra,</l>
<l>Che Giove co'l suo nembo oscuro, e folto,</l>
<l>E co'l suo tuon tremar fece la terra.</l>
<l>L'infelice sua moglie, dopo molto</l>
<l>Cercarlo, il passo al pianto, e al duol disserra;</l>
<l>La misera il piangea, come perduto,</l>
<l>Però che 'l ratto suo non fu veduto.</l>
</lg>
<lg type="ottava">
<l>Se bene il sangue Frigio in odio havea,</l>
<l>E per tutto n'havea le glebe sparte,</l>
<l>Non però al novo Divo odio tenea</l>
<l>Giunon, ch'à lei nipote era per Marte.</l>
<l>Anzi in particular le dispiacea</l>
<l>Di non poter la sua favorir parte,</l>
<l>Che l'odio universale era maggiore</l>
<l>Di quel, che solo à lui portava, amore.</l>
</lg>
<lg type="ottava">
<l>Con gli altri Dei celesti ella l'accolse,</l>
<l>E si mostrò ver lui benigna, e fida.</l>
<l>Indi à la moglie sua le luci volse,</l>
<l>Ch'insino al ciel facea sentir le strida.</l>
<l>E, perche 'l duol di lei troppo le dolse,</l>
<l>À lei la nuntia sua mandò per guida,</l>
<l>Che la scorgesse à la celeste corte</l>
<l>Per far, c'havesse un Dio nel ciel consorte.</l>
</lg>
<lg type="ottava">
<l>Per l'arco vario, e bello Iri discende</l>
<l>À ritrovar la misera Regina,</l>
<l>Poi fa, che queste piè parole intende</l>
<l>Da parte de la corte alta, e divina.</l>
<l>Ó vero honor d'ogni alma, che dipende</l>
<l>Da la stirpe magnanima Sabina,</l>
<l>Scaccia, ò splendor del Latio unico, e solo,</l>
<l>Da gli occhi il lagrimar, dal core il duolo.</l>
</lg>
<lg type="ottava">
<l>Se ti fe degna il tuo cor santo, e pio</l>
<l>D'haver con tanto Re comune il letto;</l>
<l>Oggi degna ti fa d'havere un Dio</l>
<l>Consorte nel celeste alto ricetto.</l>
<l>Sappi, che 'l tuo consorte al ciel salio,</l>
<l>E sù fra gli altri Dei Quirino è detto.</l>
<l>La Dea de la contrada alma, e gioiosa</l>
<l>Vuol, ch'anchora di lui là sù sia sposa.</l>
</lg>
<lg type="ottava">
<l>Si che dal petto ogni dolor disgombra,</l>
<l>E se 'l brami veder, vienne hora meco;</l>
<l>Dove il bosco Quirin quel tempio adombra,</l>
<l>Che nel medesmo colle egli havrà teco.</l>
<l>Hersilia con le man l'occhio s'adombra,</l>
<l>Ch' à quel tanto splendor non venga cieco;</l>
<l>À parlar tutta humil poi s'assicura,</l>
<l>E cosi scopre à lei l'interna cura.</l>
</lg>
<lg type="ottava">
<l>Ó Dea (che se ben io non sò dir quale,</l>
<l>Pur, che sei vera Dea, conosco certo)</l>
<l>Fammi il marito mio fatto immortale</l>
<l>Veder per gratia tua, non per mio merto.</l>
<l>Che s'un sol tratto il mio destin fatale</l>
<l>Me 'l mostra, il ciel veder parrammi aperto.</l>
<l>In quanto à me la Dea del ciel faccia ella, </l>
<l>Ch'io sarò sempre obediente ancella.</l>
</lg>
<lg type="ottava">
<l>Seco la Dea del ciel la donna chiede,</l>
<l>E sopra il colle di Quirin l'adduce,</l>
<l>Et ecco una dal ciel dispiccar vede</l>
<l>Stella, e calar d'incomparabil luce.</l>
<l>Su la chioma d'Hersilia ardendo fiede,</l>
<l>E vaga intorno à lei s'aggira, e luce;</l>
<l>E co'l foco immortale, onde s'alluma,</l>
<l>Tutto il mortal di lei solve, e consuma.</l>
</lg>
<lg type="ottava">
<l>Le vaga intorno il fondator di Roma,</l>
<l>Che in quella stella incognito si serra,</l>
<l>E solvendo di lei la carnal soma,</l>
<l>L'alma dal mortal carcer le disserra.</l>
<l>Fatta che l'ha immortale, Ora la noma,</l>
<l>Poi di comun voler lascian la terra.</l>
<l>Et hoggi anchora il buon Popol Latino</l>
<l>Adora in un sol tempio Ora, e Quirino.</l>
</lg>
<note place="end" resp="ed" anchored="yes">
<title>Annotationi del XIIII. Libro.</title>
<p><hi rend="sc">Circe</hi> che trasforma gli huomini in fiere, e in sassi, è quella fiera passion naturale che chiamiamo Amore laquale il piu delle volte trasforma quelli che son tenuti piu saggi, e giudiciosi, in animali ferissimi, e pieni di furore, e tal' hora i rende anchora piu insensibili che pietre, intorno l'honore, e la riputatione, che preservavano con tanta diligentia prima che si lasciassero accecare da questa ferissima passione, laquale non si vede giamai discompagnata dall'invidia, e spetialmente nelle donne, lequali come invidiose, sentendo che una sia amata da un tale, subito fanno ogni opra, &amp; usano ogn' arte, per ritrarlo dal suo primo Amore, &amp; infiammarlo del loro; &amp; se per aventura non vien lor fatto, convertono a simiglianza di Circe l'amore in odio, e s'adoprano quanto possono con la malignità loro, per porre discordia, e gelosia le passioni veramente aspre e canine nella donna amata, però finge il Poeta che Scilla fu da Circe trasformata in cane. Altri dicono che questa fittione è historia vera, e che nello stretto che divide la Calavria dalla Sicilia, vi fu già una bellissima donna, piena di tanta lascivia, che si congiungeva con tutti quelli che passavano per là, ma lo faceva con tanta secretezza, &amp; arte che pochi se n'avedevano, ond'era quasi da ogn'uno per i suoi modestissimi modi tenuta per donna castissima, di maniera che con questa sua dissimulatione si pigliava piacere con ogni uno, e spogliava poi i miseri passaggieri delle sostanze, e mercantie loro; e per questa cagione fu detto poi che erano trasformati in fiere, e in sassi.Scilla poi dicono essere trasformata in Cane, perche in quella parte vi sono alcuni sassi acuti, e cavernosi i quali per il continuo percotere dell'onde fanno uno strepito che simiglia all'abbaiare de i Cani. Si vede quivi con quanta arte Glauco tenti di persuadere Circe lodandola ad adoprarse in aiuto suo; in questa stanza, <quote><emph>Ben mostra il tuo felice, e chiaro ingegno</emph></quote> e nelle seguenti, e quanto sia arricchita la medesima persuasione dall'Anguillara, come è ancora l'amore di Circe verso Glauco, e le parole sue per risposta che incominciano nella stanza, <quote><emph>La Maga havea lo Dio marino a pena</emph></quote>, e nelle seguenti; si vede ancora quanto vagamente habbia concorso L'Anguillara con l'Ariosto nelle parole da Bradamante scritte a Ruggiero, e specialmente quelle della stanza, <quote><emph>Scalpello si vedrà di piombo, o lima</emph></quote> dicendo l'Anguillara il medesimo nella stanza, <quote><emph>Prima farà del sasso Adamantino</emph></quote>. È bellissima ancora la cagione che possi piu movere a sdegno le donne, descritta nella stanza <quote><emph>Sdegno non è che a quel possa aguagliarse</emph></quote>.</p>
<p><hi rend="sc">Quanto</hi> felicemente ancora descrive l'Anguillara la trasformatione de i Cercopij in Simie; per le loro bestemmie nella stanza, <quote><emph>Si fa piu breve il corpo, e piu raccolto</emph></quote> e ci da essempio che i soperbi &amp; empij che hanno ardire di sparlare contra la religione, e contra Dio; non sono altro per giudicio di Dio, che Simie, havendo la simiglianza di huomini, ma non le operationi. Descrive ancora felicemente il camino che fa Enea guidato dalla Sibilla all'Inferno, dove vide il padre Anchise, e l'ombre de tutti i suoi discendenti, nella stanza, <quote><emph>O magnanimo Enea pietoso, e forte</emph></quote> e nelle seguenti; come ancora ha descritto le gratie che rende alla sua guida, promettendole ogni maniera di gratitudine, dalla quale intendendo la cagione della sua lunga età ci dà essempio che dobbiamo esser cauti nel chieder gratie a Dio, perche il vivere lungamente nelle infelicità e miserie della vecchiaia, non è vita, ma una morte continua.</p>
<p><hi rend="sc">I Compagni</hi> di Ulisse trasformati da Circe in Porci, significano gli huomini che si lasciano voncere dalla libidine divenire come Porci perdendo l' uso della ragione, che fussero poi liberati da Ulisse per mezzo della istruttione di Mercurio ci fa vedere, che la prudentia sola può guidare gli huomini fuori dell'inestricabile laberintho delle perturbationi. I Venti chiusi nell'Utre a fin che Ulisse possi sicuramente navigar nella patria sua; e che poi a persuasione de i compagni slega l'Utre, e i Venti uscendo il fanno ritornare indietro, ci fanno vedere, che alle volte gli huomini saggi, e prudenti sono isforzati a condescendere a compiacere ancora con lor danno, e pericolo, a gli imprudenti, pazzi, e sospettosi, che si lasciano girar' il capo da ogni vento di sospetto, a fin che al fine venghino in cognitione dell' error loro, e si rendano poi da allhora in poi piu facili, e ubidienti a lasciarse reggere a quelli che fanno senza nodrire le loro strabochevole passioni, e vani sospetti. </p>
<p><hi rend="sc">Pico</hi> Re de latini trasformato nell'uccello del suo nome da Circe per non haver voluto consentire alle sue inamorate voglie, ci fa conoscere che la natura di questo uccello ha dato materia a questa favolosa fittione, essendo stato Pico huomo eloquentissimo, e tale che con la sua eloquentia haveva ridotti molti popoli del Latio da una vita rozza, e fiera, a una humanità socievole e civile; e s'era fatto loro Re; leggesi in Plinio che la natura di questo uccello è di andar cercando per gli arbori i sami delle formiche, e dove ne trova, spinge fuori la lingua laquale è molto lunga alla proportione del suo corpo, e tenendola fuori soporta che le formiche glie la forino con i loro accutissimi aculei, e quando la vede ben carica la retira dentro, e si ciba delle formiche di quella maniera, però si dice che Pico tirava i popoli a se con la sua lingua, e fattosi Re loro pasceva la sua ambitione. Descrive l' Anguillara molto vagamente le bellezze di Pico nella stanza, <quote><emph>Ei fu nell'età sua piu verde, e bella</emph></quote> come ancora vagamente lo rapresenta bellissimo in habito di cacciatore nella stanza, <quote><emph>N'andò succinto, e riccamente adorno</emph></quote> e nell'altra ancora dove lo sta mirando Circe come ancora rapresenta molto vagamente Circe inamorata di lui, nella stanza, <quote><emph>Ecco che a gli occhi miei si rapresenta</emph></quote> e nelle seguenti: mostra ancora quanta forza habbi in una donna inamorata lo sdegno maggiormente quando si vede spregiare dalla cosa amata, nella stanza, <quote><emph>Sprezzami pur non ti darai mai vanto</emph></quote>.</p>
<p><hi rend="sc">Ci</hi> da essempio i compagni di Macareo trasformati in uccelli per haver voluto sparlare contra Venere, quanto siano pazzi, e temerari quegli huomini che ardiscono di contendere co 'l cielo, perche al fine sono cangiati in uccelli; che non è altro se non che vengon a risolverse in pensieri sciocchi e vani. Va l' Anguillara come è accostumato di fare in tutto il suo Poema, facendo ricche le cose di Ovidio come fa quivi, descrivendo quanto lietamente fu raccolto Enea dal Re latino, nella stanza, <quote><emph>Quivi Enea da Latin con lieto volto</emph></quote> e nella seguente nella quale descrive la bellezza di Lavinia, nominando la matre. Bella descrittione è ancora la sua dell'adunare un campo nella stanza, <quote><emph>Tutta corre l'Italia a questa guerra</emph></quote>.</p>
<p><hi rend="sc">Il</hi> rozzo pastore pugliese trasformato in Oleastro per essere fatto scherno de i canti, de i suoni, e delle danze delle Ninfe, arbore che ancora rittiene il suo frutto, e il suo succo amarissimo, ci da essempio che chi è tristo e scelerato, serà sempre il medesimo, se ben cangierà habito, &amp; apparenza non rimarrà di esser l'istesso, come si vede che 'l pastore che tuto che cangiasse scorza, non cangiò però la sua varia amarezza. </p>
<p><hi rend="sc">Le</hi> navi d'Enea trasformate in Ninfe marine per opera di Venere, sono le speranze humane che ci conducono per il passaggio di questo mare, che alla fine rimangono poi partendo noi per condure &amp; esser favorevoli a quelli che sopragiongono di mano in mano, sotto l'imperio di Venere, dimostrandose sempre nemiche della prudenza figurata per i Greci, quali sono astutissimi; che non lascia fondar la speranza altrui in cose vane, e instabili come l'onde del mare, descrive quivi in un verso solo l'Anguillara molto vagamente tutte l'infelicita della guerra, &amp; è l'ultimo della stanza, <quote><emph>Se ben soccorso i Rutuli non hanno</emph></quote> come ancora descrive il dar fuoco che fa Turno alle Navi di Enea, nella stanza: <quote><emph>Ecco che Turno un giorno il foco accende</emph></quote>.</p>
<p><hi rend="sc">La</hi> morte di Turno, e la roina, e l'incendio di Ardea, dal quale ne nasce l'uccello, ci da a vedere che dopo l'espugnatione, e la vittoria de nostri nemici, la fama del valor nostro s'alza al cielo, e quanto maggiori serano i nemici, tanto serano ancora maggiori le loda portate pe 'l mondo dalla fama, come si vede che furono quelle di Enea, dopò haver vinto Turno suo inimico; che furono cosi alte, e maravigliose, dopò tante fatiche, tanti viaggi, tanti travagli, e pericoli del mare; che fece creder' a ogn'uno che 'l fusse collocato nel numero de i Dei, come finge Ovidio dopo haverse lavata la parte mortale nel fiume Numitio; rapresenta l'Anguillara i preghi di Venere a Giove molto affettuosamente, nella stanza, <quote><emph>Ó padre, ò de gli Dei superno Dio</emph></quote> e nella seguente. </p>
<p><hi rend="sc">Vertuno</hi> inamorato di Pomona, che diremo che sia altro che l'avaro avido de i fruti della terra? che si come Vertuno si trasforma in molte forme, cosi l'avaro spinto dal soverchio desiderio delle ricchezze, si cangia in tutte le forme, come di mercatante, di povero, di artefice, da villano, si rende schiffo tal'hora pur che gliene torni bene, e che vi concorra il suo guadagno di trasformarse in fachino; che Vertuno si trasformasse poi in una vecchia per poter meglio ingannar Pomona, ci da essempio che dobbiamo molto ben' haver l'occhio alle vecchie che conversano con le nostre figliuole che sono gionte horamai all'età convenevole al marito, perche molte giovani seranno constantissime a i preghi, &amp; alle lagrime de gli amanti, a i presenti, all'oro, &amp; a qual si voglia forza di persuadere, ma alle parole di una tristissima, e scelerata vecchia subito si veggono vinte, e danno il possesso di se stesse e del loro honore alle falsissime maghe, vinte dalla riverentia che hanno alla loro età, &amp; alla speranza che hanno nella loro secretezza, l'Anguillara quivi ancora va ampliando il poema di Ovidio con le sue vaghissime rapresentationi; come questa di Pomona nella stanza, <quote><emph>Ella non ama il bosco, il fiume o 'l lago</emph></quote> e nelle seguenti insieme con la cura che si pigliava di non si lasciar cogliere a i lascivi sguardi dell'inamorato Vertuno; ne meno al variar delle sue forme, le quali tutte sono felicissimamente rapresentate dall'Anguillara insieme con la forma della vecchia, e le parole sue in faccia di Pomona che si leggono nella stanza, <quote><emph>Mentre 'l suo bel giardino attento e fiso</emph></quote>. Bellissima è ancora quella conversione alle donne, che è nell'ultimo della stanza <quote><emph>Ma non pero veggo io che questo essempio</emph></quote> insieme con quella che fa ritornando le sue parole verso la sua amantissima Pomona, nella stanza, <quote><emph>Ahi che de si divino, e bel sembiante</emph></quote>.</p>
<p><hi rend="sc">La</hi> morte di Iphi, per l'ingratitudine di Anasserete ci fa vedere quanto sieno vehementi le fiamme d'Amore, poi che spingono gli huomini a tanto estremo dolore che s'ammazzano da se stessi; e tutto che siano vehementi e grandissime, non è però che non sia di gran lunga maggiore l'ingratitudine delle donne; poi che hanno il cuore cosi agghiacciato, che non lo possono riscaldare ne lunga servitù, ne lettere, ne ambasciate, ne suoni, ne canti, ne qual si voglia cosa che si faccia per piacer loro; rapresenta felicemente quivi l'Anguillara l'amore di Iphi, e i modi che tiene per riscaldare il ghiaccio della crudelissima donna, come si vede nella stanza, <quote><emph>Se 'n va di notte innanzi alle sue porte</emph></quote> insieme con le seguenti; come rapresenta ancora la morte, e le ultime parole dette alla ingratissima donna, nell'ultimo della stanza, <quote><emph>Hai vinto, hai vinto, Anasserette hor godi</emph></quote> insieme con il pianto della infelice madre di Iphi nella stanza, <quote><emph>La sventurata madre alza la voce</emph></quote>.</p>
<p><hi rend="sc">Nel</hi> tradimento di Tarpeia che introduce i Sabini corrotta da doni nel Campidoglio, si conosce quanta forza habbi ne gli animi delle donne l'avaritia, poi che le spinge ancora a tradire la patria, il padre, e la propria famiglia, del quale tradimento n'hebbe il meritato castigo da i Sabini, che l'amazzarono con quelle braccia; con la vittoria delle quali ella doveva ornare il suo di oro, e di gioie. </p>
<p><hi rend="sc">Romolo</hi> fatto immortale, ci fa vedere che gli huomini di valore rimangono per sempre vivi nella memoria de gli huomini, perche la morte non ha, ne giamai haverà potere contra il valore.</p>
</note>
</div1>
<div1 type="canto">
<head>Libro Quintodecimo.</head>
<lg type="ottava">
<l>Poi che passato al suo viver secondo</l>
<l>Fu il primo auttor del gran nome Romano,</l>
<l>D'un' huom cercossi idoneo à tanto pondo,</l>
<l>Per confidargli il regio scettro in mano.</l>
<l>La Fama celebrava allhor nel mondo</l>
<l>Per più saggio huom, c'havesse il germe humano,</l>
<l>Numa Pompilio, il qual nacque Sabino</l>
<l>Di spirto raro, angelico, e divino.</l>
</lg>
<lg type="ottava">
<l>Cosi purgato hebbe ei l' interno lume,</l>
<l>Che pose ogni suo studio, ogni sua cura</l>
<l>Non sol nel pio politico costume,</l>
<l>Ma in ciò, che asconde à l'huom l'alma Natura:</l>
<l>Onde la pioggia, il giel, la neve, e 'l fiume</l>
<l>Nasca, et ogni altra origine più scura.</l>
<l>Ogni suo studio egli in conoscer pose</l>
<l>La Natura nascosta entro à le cose.</l>
</lg>
<lg type="ottava">
<l>L'amor di questo studio, e di quest'arte</l>
<l>Hebbe nel genio suo tanto potere,</l>
<l>Ch'ogni altro amor più pio mandò da parte,</l>
<l>Et ogni suo pensier diede al sapere.</l>
<l>E perche cominciar le dotte carte</l>
<l>À farsi per lo mondo allhor vedere</l>
<l>Di Pithagora il saggio, il piè vi volse,</l>
<l>E con le proprie orecchie udire il volse.</l>
</lg>
<lg type="ottava">
<l>Maraviglia non fu, se tanto apprese,</l>
<l>Se tanto dotto fu, tanto facondo,</l>
<l>Che ne' primi anni suoi la voce intese</l>
<l>Del più raro huom, c'havesse allhora il mondo.</l>
<l>Ne stupor fu, se il suo sapere accese</l>
<l>Roma à fidargli un si importante pondo;</l>
<l>Ch'ogni union, c'ha in se ragione, e legge,</l>
<l>Principe sempre il più prudente elegge.</l>
</lg>
<lg type="ottava">
<l>E per accender l'animo, e 'l coraggio</l>
<l>Di ciascuno à gli studij, è ben, ch'accenne</l>
<l>Parte di quel, ch'udì, che 'l fè si saggio,</l>
<l>E dove allhor Pithagora si tenne.</l>
<l>Si mise Numa subito in viaggio,</l>
<l>Che si degno pensier nel cor gli venne;</l>
<l>E giunse, andando ogni hor verso oriente,</l>
<l>Dove leggea quell'huom tanto prudente.</l>
</lg>
<lg type="ottava">
<l>La nova Pitthagorica dottrina</l>
<l>Di Calabria in Crotona allhor fioria.</l>
<l>Hor pria, che giunga la prole Sabina</l>
<l>Al gran dottor de la Filosofia,</l>
<l>Intorno alquanto à la città camina,</l>
<l>Secondo richiedea la torta via;</l>
<l>E pargli à muri, à fianchi, et à le porte</l>
<l>Non haver visto mai città più forte.</l>
</lg>
<lg type="ottava">
<l>Poi come pon dentro à la terra il piede,</l>
<l>E mira hor questo, hor quel raro edificio;</l>
<l>E le strade, e le piazze, e i tempij vede</l>
<l>Fatti tutti con arte, e con giudicio;</l>
<l>Chi fosse quel, con grande instantia chiede,</l>
<l>Che tanto nel fondarla hebbe artificio.</l>
<l>Si mosse uno il più vecchio, e 'l meglio instrutto,</l>
<l>E cosi fè sapere à Numa il tutto.</l>
</lg>
<lg type="ottava">
<l>Quando Hercole co' buoi ricco di Spagna</l>
<l>Tornò, ch'à Gerion con l'alma tolse;</l>
<l>Dove il lito Lacinio il mar quì bagna,</l>
<l>Dopo un lungo viaggio il passo volse.</l>
<l>Hor mentre i buoi pascean questa campagna,</l>
<l>Il cortese Croton seco il raccolse:</l>
<l>Il quale allhor magnanimo, e cortese</l>
<l>Godea senza città questo paese.</l>
</lg>
<lg type="ottava">
<l>Come ha supplito al suo terrestre pondo</l>
<l>Del suo riposo il gran figliuol di Giove,</l>
<l>Guarda quel sito fertile, e giocondo,</l>
<l>Cosi poi ver Croton la lingua move.</l>
<l>In questo più purgato aer del mondo,</l>
<l>Dove benigno il ciel la manna piove,</l>
<l>Dove hor sol vedi la campagna, e l'herba</l>
<l>Una città sarà ricca, e superba.</l>
</lg>
<lg type="ottava">
<l>Come girato havrà lo Dio qualch'anno,</l>
<l>Ch'alluma questo, e quell'altro hemispero,</l>
<l>Herba i nepoti tuoi qui non vedranno,</l>
<l>Ma d'una gran cittate un novo impero.</l>
<l>Poi per questi edificij, che qui stanno,</l>
<l>Fu d'Alcide il parlar trovato vero:</l>
<l>Ch'al tempo detto alzar la fronte altera;</l>
<l>E vò dirti onde nacque, e in che maniera.</l>
</lg>
<lg type="ottava">
<l>Miscelo in Argo d'Alemon già nacque,</l>
<l>Huom giusto, saggio, e d'opre sante, e fide;</l>
<l>Mentre addormito un tratto egli si giacque,</l>
<l>Gli apparse, e disse in sogno il grande Alcide.</l>
<l>Passa verso l'Italia le salse acque,</l>
<l>Che in quella parte il ciel vuol, che t'annide</l>
<l>Dove il sassoso ha fine Esaro, e quivi</l>
<l>Una nova città ti fonda, e vivi.</l>
</lg>
<lg type="ottava">
<l>Molte minaccie à questo dire aggiunge</l>
<l>L'apparso Dio su'l capo di Miscelo,</l>
<l>Se per alcun timore ei si disgiunge</l>
<l>Dal suo precetto, e dal voler del cielo.</l>
<l>Tosto, ch' Alcide à questo punto giunge,</l>
<l>Corre per l'ossa à l'addormito il gielo,</l>
<l>Tal che 'l gielo, e 'l tremor che 'l cor sentio,</l>
<l>Fè, che 'l sonno da lui sparve, e lo Dio.</l>
</lg>
<lg type="ottava">
<l>Il misero Miscelo esce del letto</l>
<l>Dentro à la mente sua tutto turbato:</l>
<l>Brama obedir lo Dio, ma quel, c' ha detto</l>
<l>À la legge è contrario del Senato.</l>
<l>Che vuol, ch'ogn'un, che cerca il patrio tetto,</l>
<l>Lasciar, sia come reo decapitato.</l>
<l>Brama Alcide obedir, ne s'assicura,</l>
<l>Che de la legge Argolica ha paura.</l>
</lg>
<lg type="ottava">
<l>Havea passato il Sole il mar d'Atlante</l>
<l>E l'aere era di quà tutto nero;</l>
<l>Anzi era tanto in là passato avante,</l>
<l>Ch'empia tutto d'ardor l'altro hemispero;</l>
<l>E l'anime del cielo eterne, e sante</l>
<l>Facean lor corso verso il mare Hibero;</l>
<l>E già le prime apparse in oriente</l>
<l>Si vedean declinar verso occidente:</l>
</lg>
<lg type="ottava">
<l>Quando di novo in sogno Hercole apparse</l>
<l>Al cavalier, c'havea sospeso il core,</l>
<l>E gli disse l'istesso, e 'l cor gli sparse</l>
<l>Per quel, ch'aggiunse poi, di più terrore.</l>
<l>Di modo, che lo Dio co'l sogno sparse,</l>
<l>Et ei restò si vinto dal timore,</l>
<l>Che pensò di lasciare il patrio sito</l>
<l>Contra il publico d'Argo ordine, e rito.</l>
</lg>
<lg type="ottava">
<l>Hor mentre di fuggirsi ei s'apparecchia</l>
<l>Per obedire al gran figliuol di Giove,</l>
<l>E vuol lasciar la sua fabrica vecchia</l>
<l>Per gire à procurar fabriche nove;</l>
<l>Al publico fiscal viene à l'orecchia,</l>
<l>Che si cerca fuggir Miscelo altrove.</l>
<l>L'accusa al tribunal, ribello il chiama,</l>
<l>E contra il capo suo crudele esclama.</l>
</lg>
<lg type="ottava">
<l>La cosa per se stessa era palese,</l>
<l>Che trovar le sue robe in su la nave.</l>
<l>Mostra il fiscale il già imbarcato arnese,</l>
<l>E fa l'eccesso suo sempre più grave.</l>
<l>Si danno à l'infelice le difese,</l>
<l>Ma chi da colpa tal fia, che lo sgrave?</l>
<l>Indarno ei fu difeso in voce, e in scritto,</l>
<l>Per esser troppo publico il delitto.</l>
</lg>
<lg type="ottava">
<l>Allhor da certe palle eran di pietra</l>
<l>Le opinioni de' giudici ritratte:</l>
<l>L'une eran l'una rocca oscura, e tetra,</l>
<l>E l'altre eran più candide, che 'l latte.</l>
<l>La bianca assolve il reo: la morte impetra</l>
<l>La nera, e danna l'opre empie, e mal fatte.</l>
<l>De' giudici due sassi havea ciascuno</l>
<l>Per giudicar, l'un bianco, e l'altro bruno.</l>
</lg>
<lg type="ottava">
<l>Come si danno i sassi, e i bianchi, e i negri,</l>
<l>Che dar la capital sentenza denno,</l>
<l>Alzando gli occhi il reo languidi, et egri,</l>
<l>Dice. Ó tu Dio, lo cui valore, e senno,</l>
<l>E la gran prove à regni alti, et allegri</l>
<l>Di dodici atti illustri ascender fenno,</l>
<l>Provedi à me del tuo divin favore,</l>
<l>Poi che del fallo mio tu sei l'auttore.</l>
</lg>
<lg type="ottava">
<l>Intanto ogn'un, che vuol con l'aura il Sole</l>
<l>Torre al misero reo, quel sasso appresta,</l>
<l>Che co'l colore in vece di parole</l>
<l>La sententia suol dar nera, e funesta.</l>
<l>L'urna ogn'un di quel sasso empie, che vuole,</l>
<l>Ch'à l'infelice reo taglin la testa.</l>
<l>Attende ei quel decreto empio, et ingiusto,</l>
<l>Che vuol del capo suo privare il busto.</l>
</lg>
<lg type="ottava">
<l>Colui che quivi à questo officio intende,</l>
<l>Su'l tapeto honorato il vaso volve;</l>
<l>Et ecco, ch'ogni sasso, che giù scende,</l>
<l>Di nero in bianco subito si volve.</l>
<l>S'allegra il reo, che vede, e che comprende</l>
<l>La candida sententia, che l'assolve.</l>
<l>E verso Alcide i lumi humile, e fido</l>
<l>Alza, e ringratia lui con santo grido.</l>
</lg>
<lg type="ottava">
<l>Tosto che viene il vaso in giù rivolto,</l>
<l>Resta ogni Senator tacito, e muto,</l>
<l>E con stupor si guardano nel volto,</l>
<l>Che dal delitto il veggono assoluto.</l>
<l>Poi che molto tra lor discorso, e molto</l>
<l>Hebber, da tutti fu chiaro veduto,</l>
<l>Ch'egli del sogno suo detto havea il vero,</l>
<l>E ch' Hercole fe bianco il sasso nero.</l>
</lg>
<lg type="ottava">
<l>Tanto ch'al fin da tutto il parlamento</l>
<l>Al cavalier licentia si concede,</l>
<l>Che parta da l'antico alloggiamento,</l>
<l>E vada à fabricar la nova sede.</l>
<l>Naviga il mare Ionio egli, e Tarento,</l>
<l>Che già fondò su'l mar Falanto, vede.</l>
<l>Passa Sibari poi, co'l Salentino</l>
<l>Neheto, e 'l campo fertile Thurino.</l>
</lg>
<lg type="ottava">
<l>Queste, e molte altre terre vede, e passa,</l>
<l>E finalmente à quel lito perviene,</l>
<l>Dove il nome del fiume Esaro lassa,</l>
<l>E percuote co'l mar le salse arene.</l>
<l>Quindi non lunge una marmorea cassa</l>
<l>L'ossa del gran Crotone asconde, e tiene;</l>
<l>Dove la città nova ordina, e pone,</l>
<l>E da quell'ossa lei chiama Crotone.</l>
</lg>
<lg type="ottava">
<l>Cosi questa città, che tanto approvi,</l>
<l>Hebbe il principio suo con si degna arte.</l>
<l>E s'altro io sò, che ti diletti, e giovi</l>
<l>Saper, dì pur, ch' io te ne farò parte.</l>
<l>Vorrei saper, (disse ei) dove si trovi</l>
<l>Colui, che insegna in voce, e in vive carte</l>
<l>Quei, che l'eterno Dio secreti ascose</l>
<l>Ne le proprie sostantie de le cose.</l>
</lg>
<lg type="ottava">
<l>Molti (rispose il cittadin cortese)</l>
<l>Mostran questa scienza alta, e divina</l>
<l>In questa nostra terra, e fan palese</l>
<l>L'ascosa filosofica dottrina.</l>
<l>Ma quel, che correr fa d' ogni paese</l>
<l>Ogn'un, ch'à tal scienza si destina,</l>
<l>À questo studio è un' huom, ch'è raro, e solo,</l>
<l>E non ha par da l'uno à l'altro polo.</l>
</lg>
<lg type="ottava">
<l>In Samo acquistò l'alma, e 'l carnal panno,</l>
<l>E in varij luoghi il suo sapere accrebbe.</l>
<l>Ma perche de la patria il rio tiranno</l>
<l>(Che le fe violenza) in odio egli hebbe;</l>
<l>Un volontario essiglio per qualch'anno</l>
<l>(Tanto de la sua patria il mal gl' increbbe)</l>
<l>Si prese, e venne ne la terra nostra,</l>
<l>Dove mostrò il suo ingegno, e anc'hoggi il mostra.</l>
</lg>
<lg type="ottava">
<l>Penetra tanto il suo sublime ingegno,</l>
<l>L'occhio suo interior, via più c'humano,</l>
<l>Che vede aperto il sempiterno regno,</l>
<l>Se ben egli dal ciel vive lontano.</l>
<l>Intende à pieno ogni pianeta, e segno;</l>
<l>L' influsso, e 'l corso lor tocca con mano.</l>
<l>E cosi bene il ciel mostra, e discrive,</l>
<l>Che par, che nato ei sia fra l'alme dive.</l>
</lg>
<lg type="ottava">
<l>Tutto quel, che negò l'alma Natura</l>
<l>Di far vedere à l'huom visibilmente,</l>
<l>Cerca con ogni studio, et ogni cura</l>
<l>Veder con l'occhio interno de la mente.</l>
<l>La sua luce mental lucida, e pura</l>
<l>Ogni ascosa cagion vede presente;</l>
<l>E tutto quel, che co 'l suo studio impara,</l>
<l>Liberamente à ogn'uno apre, e dichiara.</l>
</lg>
<lg type="ottava">
<l>Ei la sostanza, e l'ordine, e l'effetto</l>
<l>Sà d'ogni cosa, e 'l suo padre natio;</l>
<l>E poggia tanto il suo puro intelletto,</l>
<l>Ch'à pien conosce la Natura, e Dio.</l>
<l>È nulla à lui saper, donde è costretto</l>
<l>L'aere à mostrarne il tempo hor buon', hor rio.</l>
<l>Di qual materia fassi, et in qual foggia</l>
<l>E la neve, e la grandine, e la pioggia.</l>
</lg>
<lg type="ottava">
<l>De tuoni, e de gli etherei empi tormenti</l>
<l>Suol la propria cagion parlando aprire,</l>
<l>E come in aere due contrarij venti</l>
<l>Fan de le nubi rotte il foco uscire.</l>
<l>De le stelle, del ciel, de gli elementi</l>
<l>Ciò, che chieder saprai, ti saprà dire.</l>
<l>Dirà la forma, la misura, e 'l pondo,</l>
<l>E la verace origine del mondo.</l>
</lg>
<lg type="ottava">
<l>Ma d'una cosa è ben, ch' io t'ammonisca</l>
<l>Pria, ch' io dimostri à te dove hai d'andare;</l>
<l>Che per un certo tempo non ardisca</l>
<l>Di voler dimandar, ne disputare.</l>
<l>Ne vuol, ch'un domandando lo 'mpedisca,</l>
<l>Se co' termini suoi non sa parlare.</l>
<l>Cosi dicendo gli mostra il camino,</l>
<l>Ch'al Filosofo il guida alto, e divino.</l>
</lg>
<lg type="ottava">
<l>Giunse Numa à le scuole, e quivi intese</l>
<l>L'hora, e la legge à gli scolari imposta;</l>
<l>E qual fu la cagion, che 'l mosse, apprese</l>
<l>À negare à novitij la risposta.</l>
<l>Pithagora al suo tempo al seggio ascese;</l>
<l>E quella lettion, c'havea proposta,</l>
<l>Voler legger quel dì, fe manifesta.</l>
<l>E la prima, che Numa udì, fu questa.</l>
</lg>
<lg type="ottava">
<l>Quanto commetta errore ogni mortale</l>
<l>Innanzi à chi de l'universo ha cura,</l>
<l>Ch' impedisce quel corso à l'animale,</l>
<l>Il qual prescritto gli ha l'alma Natura,</l>
<l>Mostrarvi intendo; e come è universale</l>
<l>Del mondo inferior danno, e iattura,</l>
<l>S'un per far l'animal (non vuol, che cresca)</l>
<l>Vittima de gli Dei, de gli huomini esca.</l>
</lg>
<lg type="ottava">
<l>Non si debbe à gli Dei vittima offrire,</l>
<l>Che faccia à la Natura oltraggio, e danno.</l>
<l>Non dee quel cibo gli huomini nutrire,</l>
<l>Ch'al misero animal toglie qualche anno.</l>
<l>Quelle hostie, per placar le divine ire,</l>
<l>Date à l'altar, che gli arbori vi danno;</l>
<l>E ciò, che si compone di quel frutto,</l>
<l>Che la benigna Cerere ha produtto.</l>
</lg>
<lg type="ottava">
<l>Se la prodiga terra à noi nutrisce</l>
<l>Tanti alberi, e tant'herbe ond ella abonda;</l>
<l>E se l'albero, e l'herba à l'huomo offrisce</l>
<l>L'uno ogni frutto suo, l'altra ogni fronda;</l>
<l>Ond'è, che l'huom si temerario ardisce,</l>
<l>Per l'ingorda sua gola, empia, e profonda,</l>
<l>Del viver l'animal privar prescritto,</l>
<l>E nutrir sè co'l sangue, e co'l delitto ?</l>
</lg>
<lg type="ottava">
<l>L'herba, la barba, il seme, il frutto, e 'l fiore</l>
<l>À l'huom per alimento si comporta;</l>
<l>E quel soave, e candido liquore,</l>
<l>Che la mammella gravida n'apporta;</l>
<l>E quel si dolce mel, che con l'odore</l>
<l>Del Timo, e d'altri fior tanto conforta.</l>
<l>Dee di quel cibo l'huom restar contento,</l>
<l>Che 'l gregge contentar puote, e l'armento.</l>
</lg>
<lg type="ottava">
<l>La terra liberal gli huomini invita</l>
<l>À cibi d'altro gusto, e d'altra sorte,</l>
<l>Soavi al gusto, et utili à la vita,</l>
<l>Che fan la vita à l'huom più lunga, e forte.</l>
<l>Sol l'empie fere il gran furore incita</l>
<l>À godersi del sangue, e de la morte.</l>
<l>L'orso, il lupo, il leon, la tigre, e l'angue</l>
<l>Aman con empio cor la morte, e 'l sangue.</l>
</lg>
<lg type="ottava">
<l>Ma 'l mansueto armento, e 'l gregge molle,</l>
<l>Che l'animo ha tranquillo, e temperato,</l>
<l>Per nutrir sè, la vita altrui non tolle,</l>
<l>E schiva l'altrui morte, e 'l suo peccato.</l>
<l>E talhor pasce il dilettevol colle,</l>
<l>Talhor nel fertil pian l'herboso prato.</l>
<l>E cosi il cibo, e 'l natural conforto</l>
<l>Prende, senza ch'altrui faccia alcun torto.</l>
</lg>
<lg type="ottava">
<l>Ó quanto è gran delitto, ò quanto è ingiusto,</l>
<l>Ó quanto è tristo, e scelerato effetto,</l>
<l>Che debbia un busto ascondersi in un busto;</l>
<l>Ch'ingrassar debbia un petto un' altro petto;</l>
<l>Che sia à un animal benigno, e giusto</l>
<l>Per l'altrui vita il viver interdetto;</l>
<l>Che per tenere in vita un' huom cent'anni,</l>
<l>Tanti corpi à morire un sol condanni.</l>
</lg>
<lg type="ottava">
<l>Non può de' frutti il numero infinito,</l>
<l>Che la terra vi dà si liberale,</l>
<l>Cibare il natural vostro appetito,</l>
<l>Senza ferire altrui, senza altrui male?</l>
<l>Che non seguite anchor, crudeli, il rito</l>
<l>Di Polifemo? e 'l più saggio animale,</l>
<l>Che non ferite anchor co'l vostro abuso,</l>
<l>Per satisfar al ventre empio, e mal' uso?</l>
</lg>
<lg type="ottava">
<l>Però felice fu l'età de l'oro,</l>
<l>Perche si contentò l'humano ingegno</l>
<l>Di dare co' frutti il debito ristoro</l>
<l>À le sue vene, al suo carnal sostegno.</l>
<l>Il frutto, il latte, e 'l mel fu il cibo loro,</l>
<l>Ne contra gli animali armar lo sdegno.</l>
<l>La lepre per li campi era sicura,</l>
<l>Ne de l'humana rabbia havea paura.</l>
</lg>
<lg type="ottava">
<l>I vaghi augelli allhor liberamente</l>
<l>Per l'aere innanzi à l'huom batter le penne;</l>
<l>E 'l pesce per la sua credula mente</l>
<l>Sospeso à l'hamo il pescator non tenne;</l>
<l>Che l'huom non havea anchor macchiato il dente</l>
<l>Di sangue, onde dapoi si crudo venne.</l>
<l>Anzi era, essendo ogn'un senza timore,</l>
<l>Un mondo pien di pace, e pien d'amore.</l>
</lg>
<lg type="ottava">
<l>Qual poi fosse l'auttor di quella etate,</l>
<l>C'hebbe al vitto de l'huom si grato invidia,</l>
<l>Scacciò da l'huom la sua natia pietate,</l>
<l>E diè luogo à la nostra empia perfidia,</l>
<l>E fe, che l'huom con ogni crudeltate</l>
<l>La forza in opra à por venne, e l' insidia.</l>
<l>E crudele, e tiranno il ferro strinse.</l>
<l>E nel sangue ferin macchiollo, e tinse.</l>
</lg>
<lg type="ottava">
<l>Ne sol la lepre, e 'l caprio fuggitivo</l>
<l>Uccise, ma ogni belva ardita, e forte.</l>
<l>E senza punto haver lor carni à schivo,</l>
<l>Vivande ne fe far di varia sorte.</l>
<l>Tanto che 'l loro humor troppo, e nocivo</l>
<l>Oprò, ch'à l'huom s'accelerò la morte.</l>
<l>Che quindi nacquer gl' infiniti mali,</l>
<l>Ch'accortano le vite de' mortali.</l>
</lg>
<lg type="ottava">
<l>Quindi l'huom venne poi più crudo, e fello,</l>
<l>Ch'à l'animal dimestico fe guerra:</l>
<l>E fece con l'ingiusto empio coltello</l>
<l>Prima il porco cader gridando in terra,</l>
<l>Dicendo, che fu à Cerere ribello,</l>
<l>Che 'l gran mangiò, c'havea posto sotterra.</l>
<l>E ne fece hostia à lei, perche 'l suo danno</l>
<l>Tolta del grano havea la speme à l'anno.</l>
</lg>
<lg type="ottava">
<l>Scannò poi su l'altare à Bacco il becco,</l>
<l>E trovar seppe scusa, che 'l meschino</l>
<l>À la sua vigna il pampino havea secco,</l>
<l>E la speme à lo Dio tolta del vino.</l>
<l>Ma 'l fe, che di lui volle ungersi il becco,</l>
<l>E con l'officio, ch'ei finse divino,</l>
<l>Per iscusar la sua ingordigia ingiusta,</l>
<l>Chiamò la morte sua legale, e giusta.</l>
</lg>
<lg type="ottava">
<l>E che sia 'l ver, che la gola fu quella,</l>
<l>La qual vi spinse à l'empio sacrificio;</l>
<l>Che fece mai la fertil pecorella,</l>
<l>Che 'l mondo ne sentisse pregiudicio?</l>
<l>La qual col nettar de la sua mammella</l>
<l>Fa per ogn' huom si liberale officio?</l>
<l>Che con la lana sua ne forma il manto?</l>
<l>E con la vita sua ne giova tanto?</l>
</lg>
<lg type="ottava">
<l>Che male il bue fe mai puro, innocente,</l>
<l>Che tanto stratio, e mal per l'huom sopporta?</l>
<l>E pur la scure, e la mal perversa gente</l>
<l>Contra ogni legge à lui la vita accorta.</l>
<l>Ó quanto è indegna quella iniqua mente</l>
<l>Del nobil don, che Cerere n'apporta,</l>
<l>Ch' à quello agricultor percuote il volto,</l>
<l>Che da l'aratro havea pur dianzi tolto.</l>
</lg>
<lg type="ottava">
<l>Ó voglie troppo à l'honestà nemiche,</l>
<l>Hor quando s'udì mai si crudo essempio?</l>
<l>Quel, che durò per lui tante fatiche,</l>
<l>Obediente bue, conduce al tempio.</l>
<l>Quel, che rifè tant'anni à lui le spiche,</l>
<l>Percuote con la scure ingiusto, et empio.</l>
<l>Quel proprio agricultor l'iniquo atterra,</l>
<l>Che tanti anni per lui ruppe la terra.</l>
</lg>
<lg type="ottava">
<l>Ne basta, ch'un' error si infame, e crudo</l>
<l>Con si ferino cor gli huomini fanno,</l>
<l>Che per farsi al mal far riparo, e scudo</l>
<l>À gl' innocenti Dei la colpa danno.</l>
<l>E, che 'l bue fan restar de l'alma ignudo,</l>
<l>Dicon, perche gli Dei gran piacer n'hanno.</l>
<l>E in pregiudicio del futuro grano</l>
<l>Fanno hostia del più bello, e del più sano.</l>
</lg>
<lg type="ottava">
<l>Ó sciocchi, e forse à un tratto ognun non corre,</l>
<l>Tosto che 'l miser bue s'apre, e si parte.</l>
<l>E forse ognun la mente non discorre</l>
<l>De gli alti Dei ne la sua interna parte.</l>
<l>Quant'era meglio al suo Signor no'l torre</l>
<l>Dal crudo aratro, e da la rustica arte;</l>
<l>E viver di quel gran, che potea trarne,</l>
<l>Più tosto, che la sua divorar carne.</l>
</lg>
<lg type="ottava">
<l>Onde, oime, nasce un desir tanto ingordo</l>
<l>Del cibo irragionevole, e vetato ?</l>
<l>Siate, vi prego, al mio voler d'accordo,</l>
<l>E non vogliate far si gran peccato.</l>
<l>Deh no 'l fate, io vi prego: e vi ricordo,</l>
<l>Che se mettete il bue sotto al palato,</l>
<l>Mangiate un vostro proprio agricultore,</l>
<l>E fate forse error molto maggiore.</l>
</lg>
<lg type="ottava">
<l>Hor poi che Dio la mia favella move,</l>
<l>E quel, che v'ho da dir, mi pone avante;</l>
<l>Al regno voglio anch'io salir di Giove,</l>
<l>Voglio le spalle anch' io premer d'Atlante.</l>
<l>E quindi poi cose stupende, e nove</l>
<l>Vò fare udir al vostro animo errante.</l>
<l>Hor udite il dir mio, mentre apre il velo</l>
<l>À secreti mirabili del cielo.</l>
</lg>
<lg type="ottava">
<l>Ó germe humano attonito, e stordito,</l>
<l>Quanto dal ver co'l senno t'allontani.</l>
<l>Ond'è, che tanto il regno di Cocito</l>
<l>Temi, e la morte, e gli altri nomi vani?</l>
<l>Tosto che 'l vital corso hanno fornito</l>
<l>I corpi, ò sian ferini, ò siano humani;</l>
<l>Son fatti polve, ò dal tempo ò dal foco,</l>
<l>Et à viver van l'alme in altro loco.</l>
</lg>
<lg type="ottava">
<l>L'alme non posson mai sentir la morte,</l>
<l>Perche fur fatte eterne, et immortali:</l>
<l>Ma van, come di lor porta la sorte,</l>
<l>I corpi ad animar d'altri animali.</l>
<l>E mi sovien, che ne la Frigia corte,</l>
<l>Quando Troia sentì gli estremi mali,</l>
<l>Io era Euforbo, e già di Panto nacqui:</l>
<l>Quivi al fin Menelao ferimmi, e giacqui.</l>
</lg>
<lg type="ottava">
<l>Nel petto qui con l'hasta un colpo crudo</l>
<l>Mi diè, tal che fe via l'anima andarne.</l>
<l>E in Argo il mio riconosciuto ho scudo</l>
<l>Nel tempio di Giunon piagato starne.</l>
<l>Tosto, che de la carne resta ignudo</l>
<l>Lo spirto, ad animar corre altra carne.</l>
<l>Cosa non può giamai perire alcuna,</l>
<l>Ma ben loco cangiar, forma, e Fortuna.</l>
</lg>
<lg type="ottava">
<l>Da questo corpo qui l'alma si parte,</l>
<l>Et à quel corpo là subito arriva.</l>
<l>Ritorna poi di quella in questa parte,</l>
<l>E in varij tempi varij corpi avviva.</l>
<l>E se ben l'alma nostra ha ingegno, et arte,</l>
<l>Talhor va in qualche fera, e la fa viva.</l>
<l>L'alma talhor di un lupo, ò d'un leone</l>
<l>Dentro al corpo d'un' huom s'annida, e pone.</l>
</lg>
<lg type="ottava">
<l>Come la cera hor questo, hor quel suggello</l>
<l>Soglion mostrar di nova imago impressa;</l>
<l>E se ben forma hor questo volto, hor quello,</l>
<l>È la cera però sempre la stessa:</l>
<l>Cosi, se ben nel lupo, ò ne l'agnello</l>
<l>Avien, che la nostra alma si sia messa;</l>
<l>L'anima è la medesma, ch'era prima,</l>
<l>Anchor che nova imagine l'imprima.</l>
</lg>
<lg type="ottava">
<l>Hor, perche il ventre rio fuggir non faccia</l>
<l>Ogni pietà da voi, vi dò conforto,</l>
<l>Che lasciate la carne, e che vi piaccia,</l>
<l>Che vi nutrisca il mele, il latte, e l'horto.</l>
<l>Che far potreste à tavola, et à caccia</l>
<l>À qualche spirto, à voi congiunto, torto.</l>
<l>Non cibi il sangue il sangue con periglio,</l>
<l>Che mangi il figlio il padre, il padre il figlio.</l>
</lg>
<lg type="ottava">
<l>E poi, che 'n alto mar mi son condotto,</l>
<l>E che vento propitio il legno move,</l>
<l>Vi vò mostrar, che non è cosa sotto</l>
<l>Lo ciel, ch'al suo girar non si rinove.</l>
<l>Sia che si sia qua giù, com' è corrotto,</l>
<l>Si vede rivestir di forme nove.</l>
<l>Ciò, che trovar si puote, è errante, e vago</l>
<l>E prende andando ogn' hor novella imago.</l>
</lg>
<lg type="ottava">
<l>E 'l tempo sempre appar con nova fronte,</l>
<l>E d'hora in hora un novo tempo sorge,</l>
<l>Come corre ogn' hor novo il fiume, e 'l fonte,</l>
<l>Che sempre verso il mar nova onda scorge.</l>
<l>Perche l'acqua, che pria calò dal monte,</l>
<l>Quella stessa non è, c'hor vi si scorge.</l>
<l>Quella, che vi passa hor, più non vi fia,</l>
<l>Che l'altra onda, che vien, la fa gir via.</l>
</lg>
<lg type="ottava">
<l>E cosi giustamente i tempi fanno,</l>
<l>Ch'un fugge, un segue; e sempre han vario stato:</l>
<l>E rinovano il giorno, il mese, e l'anno,</l>
<l>Ma non rifan giamai quel, ch'è già stato.</l>
<l>Vien notte, e poi le tenebre se 'n vanno,</l>
<l>Et apparisce il dì lucido, e grato.</l>
<l>Viene una notte poi del tutto nova,</l>
<l>Che quella, che fu già, più non si trova.</l>
</lg>
<lg type="ottava">
<l>Ma non veggiamo noi, che 'l giorno stesso</l>
<l>Non mostra tuttavia la stessa luce;</l>
<l>Che la sera, e 'l mattin rosseggià oppresso</l>
<l>Dal vapor, che la terra, e 'l mar produce:</l>
<l>Ma quando al nostro globo è men dapresso</l>
<l>Il Sol, ne l'alto ciel più chiaro luce.</l>
<l>Ch'à noi non può mostrar rosso il suo lume</l>
<l>Il vapor, che fa il mar, la terra, e 'l fiume.</l>
</lg>
<lg type="ottava">
<l>Ne la Dea, de lo Dio lucido, e biondo</l>
<l>Sorella, ogni hor la stessa à noi si scopre;</l>
<l>C'hor è cornuta, hor mezza, hor pien' ha 'l tondo,</l>
<l>Hor tutto 'l lume suo nasconde, e copre.</l>
<l>E fa le cose anchor del basso mondo</l>
<l>(Qual si sia la cagion, che questo adopre)</l>
<l>Hor piene, hor vote; e viene ancho ad oprare</l>
<l>C'hor scema, hor cresce, e mai non posa il mare.</l>
</lg>
<lg type="ottava">
<l>E mentre l'anno un' anno in giro è volto,</l>
<l>Non imita egli anchor la nostra etade?</l>
<l>Non cangia anch'egli in quattro guise il volto ?</l>
<l>Non muta anch' ei natura, e qualitade?</l>
<l>Ouando il Sol nel Montone il seggio ha tolto,</l>
<l>E i prati già verdeggiano, e le biade,</l>
<l>D'herbe, di fior, di speme, e di trastullo</l>
<l>Non ne suol ei nutrir, come un fanciullo ?</l>
</lg>
<lg type="ottava">
<l>Ma come al Sole il Cancro apre le porte,</l>
<l>E che 'l giorno maggior da noi s'acquista,</l>
<l>E per serbar le spetie d'ogni sorte,</l>
<l>Ogni herba il seme già forma, e l'arista,</l>
<l>L' anno un giovane appar robusto, e forte</l>
<l>À l'operatione, et à la vista.</l>
<l>E 'l calor natural tanto l'infiamma,</l>
<l>Che tutto ne l'oprare è foco, e fiamma.</l>
</lg>
<lg type="ottava">
<l>Come à la Libra poi lo Dio s'aggiunge,</l>
<l>C'havea prima il Leon tanto infiammato,</l>
<l>L'anno da tanto foco si disgiunge,</l>
<l>Et uno aspetto à noi mostra più grato:</l>
<l>À quella età men desiosa giunge,</l>
<l>Che fa l'huom più prudente, e temperato;</l>
<l>À quella età, che più ne l'huom s'apprezza,</l>
<l>Ch'è fra la gioventute, e la vecchiezza.</l>
</lg>
<lg type="ottava">
<l>Diventa l'anno poi debile, e stanco,</l>
<l>Il volto crespo, afflitto, e macilente:</l>
<l>Il capo ha calvo, ò 'l crine ha raro, e bianco;</l>
<l>Raro, tremante, e rugginoso il dente.</l>
<l>Trahe con difficultà l'antico fianco;</l>
<l>Al fin del corpo infermo, e de la mente</l>
<l>Cade del tutto, e muor: ma ne conforta,</l>
<l>Che 'l novo tempo un novo anno n'apporta.</l>
</lg>
<lg type="ottava">
<l>E 'l corpo human si volve, e si trasforma</l>
<l>In mille guise. noi fummo già seme,</l>
<l>Ne volto d'huom vedeasi in quella forma,</l>
<l>Ma sol del futuro huom v'era la speme.</l>
<l>Ma l'alma Dea, ch'ogni composto informa,</l>
<l>Ne formò molte membra unite insieme;</l>
<l>E data l'alma al corpo oprò, che salvo</l>
<l>Finito il tempo uscì del materno alvo.</l>
</lg>
<lg type="ottava">
<l>Piangendo senza senno, e senza forza</l>
<l>Esce à la luce il pargoletto infante;</l>
<l>Poi cresce, e in quattro piè d'andar si sforza,</l>
<l>E come un' animal si spinge avante.</l>
<l>Indi il vigore in lui tanto rafforza,</l>
<l>Che tutto il peso suo portan due piante;</l>
<l>E va tanto crescendo à poco à poco,</l>
<l>Che giunge à quella età, ch' è tutta foco.</l>
</lg>
<lg type="ottava">
<l>La più temprata età di già possiede,</l>
<l>Che di vigore abonda, e d' intelletto;</l>
<l>Per quella inferma età poi move il piede,</l>
<l>Che guida l'huom verso il funebre letto.</l>
<l>Tal che chi stà qualche anno, e dopo il vede,</l>
<l>Non riconosce il trasformato aspetto:</l>
<l>Perch'ogni età talmente il trasfigura,</l>
<l>Ch'un tempo, che l'huom stia, no 'l raffigura.</l>
</lg>
<lg type="ottava">
<l>Milon, che diè co'l sol pugno la morte</l>
<l>À tanti mostri, e fè si rare prove,</l>
<l>Che pareggiò quel cavalier si forte,</l>
<l>Ch'Almena partorì del sommo Giove,</l>
<l>La peggiorata sua lagrima sorte,</l>
<l>Mentre si debilmente il passo move.</l>
<l>E mentre per l'età, ch'entro l'agghiaccia,</l>
<l>Si vede si tremanti haver le braccia.</l>
</lg>
<lg type="ottava">
<l>Colei, c'hebbe già il titol d'esser bella,</l>
<l>Che 'n due volte da due venne rapita,</l>
<l>Mentre prende lo specchio, e mira anch'ella</l>
<l>La guancia crespa, afflitta, e scolorita,</l>
<l>Un si grave dolor l'ange, e flagella,</l>
<l>Ch'odia se stessa, e la soverchia vita;</l>
<l>E stupisce fra se, che per quel volto</l>
<l>Il mondo fosse sottosopra volto.</l>
</lg>
<lg type="ottava">
<l>Tempo empio, e rio, co i crudi invidi denti</l>
<l>Ogni cosa quà giù struggi, e risolvi,</l>
<l>Sotto altra forma al fin tutto appresenti,</l>
<l>Mentre con gli anni tuoi t'aggiri, e volvi.</l>
<l>E questi che chiamiam quattro elementi,</l>
<l>À poco à poco in altra forma volvi.</l>
<l>Hor del modo, che tien, vò farvi accorti</l>
<l>Per far, che l'un ne l'altro si trasporti.</l>
</lg>
<lg type="ottava">
<l>Ha quattro corpi genitali il mondo,</l>
<l>Che d'ogni cosa son principio, e seme.</l>
<l>Due senza gravità, due, c' hanno il pondo,</l>
<l>E 'l globo inferior formano insieme.</l>
<l>Tira la terra,e l'acqua il peso al fondo;</l>
<l>Volan gli altri à le parti alte, e supreme.</l>
<l>Sopra la terra, e l'acqua ha l'aere il loco.</l>
<l>Più puro sopra l'aere ascende il foco.</l>
</lg>
<lg type="ottava">
<l>Di questi, se ben son tra lor disgiunti,</l>
<l>Tutti i corpi non semplici si fanno.</l>
<l>E come del lor corso al fin son giunti,</l>
<l>Ne gli stessi elementi si disfanno.</l>
<l>Tutti nel lor finir vengon rassunti</l>
<l>Da quei principi, onde l'origine hanno.</l>
<l>Tolto il secco à la terra, il giel si sface,</l>
<l>E in acqua il corpo suo risolver face.</l>
</lg>
<lg type="ottava">
<l>Levato à l'acqua anchora il freddo, e 'l peso,</l>
<l>L'humido essala in aere, e in aere ascende.</l>
<l>Poi più puro, e purgato al cielo asceso</l>
<l>In foco lucidissimo s'accende.</l>
<l>E 'l foco anchor suol condensarsi, e preso</l>
<l>Più grave corpo, in aere in giù discende.</l>
<l>Tolto à l'aere il calor, l'humor si fonde,</l>
<l>E d'aere, qual fu pria, si sface in onde.</l>
</lg>
<lg type="ottava">
<l>Cosi l'acqua talhor s'unisce, e serra:</l>
<l>Che quando avien, che l'humido n'essale,</l>
<l>Il freddo la congela, e la fa terra,</l>
<l>Come si può veder nel far del sale.</l>
<l>Ciò, ch'è qua giù, nova figura afferra</l>
<l>Per ordine, et instinto naturale.</l>
<l>Ciò, che nel mondo inferior si trova,</l>
<l>Non si perde giamai, ma si rinova.</l>
</lg>
<lg type="ottava">
<l>Nascer si dice quel, che d'un soggetto</l>
<l>Si comincia à formar quel, che non era.</l>
<l>Morir si dice quel, che vien costretto</l>
<l>À mancar de la sua forma primiera.</l>
<l>Hor poi, che và di questo in quello aspetto,</l>
<l>Non si può dir, ch'alcuna cosa pera.</l>
<l>In somma in questo mondo errante, e vago</l>
<l>Cosa non può durar sotto una imago.</l>
</lg>
<lg type="ottava">
<l>E quella età de l'or tanto felice,</l>
<l>Che fu per l'huom si semplice, e si pura,</l>
<l>Non passò à questo secolo infelice,</l>
<l>Che dal ferro ritien nome, e natura.</l>
<l>De le cose la Dea rinovatrice,</l>
<l>Dove fu terra già stabile, e dura,</l>
<l>Fe molle; e instabil mar, dove fu l'onda,</l>
<l>Terra, c'hor d'habitanti, e ville abonda.</l>
</lg>
<lg type="ottava">
<l>Io cento miglia già lontan dal lito</l>
<l>Con gli occhi, c' hanno seggio in questa fronte,</l>
<l>D'ostreche, e conche un numero infinito</l>
<l>Vivi, et altre opre assai del salso fonte.</l>
<l>E da persone degne anche ho sentito</l>
<l>Essersi ritrovata in cima al monte</l>
<l>Un'anchora antichissima, e fu segno,</l>
<l>Che 'l mar v'hebbe altra volta imperio, e regno.</l>
</lg>
<lg type="ottava">
<l>Quanti campi ho vist' io fertili, e allegri</l>
<l>In infelici stagni trasformare.</l>
<l>E quanti stagni anchor languidi, et egri</l>
<l>Ho veduti da poi fertili arare.</l>
<l>E i diluvij tal volta i monti integri</l>
<l>Non han portati, e posti in mezzo al mare?</l>
<l>Qui v'era terra, hor v'è una fonte nova,</l>
<l>Altrove era un gran fiume, hor non si trova.</l>
</lg>
<lg type="ottava">
<l>In mille, e mille luoghi s'è veduto</l>
<l>Allhor, che 'l terremoto apre la terra,</l>
<l>Ch'un fiume in qualche parte è fuor venuto,</l>
<l>Un' altro ha preso il suo camin sotterra.</l>
<l>Il fiume Lico in Frigia par perduto,</l>
<l>Dove una gran voragine il sotterra.</l>
<l>Per altra bocca poi lo stesso fiume</l>
<l>Esce, e fa l'onde sue vedere al lume.</l>
</lg>
<lg type="ottava">
<l>Et Erasino, che in Arcadia sorge,</l>
<l>Anch'ei sotterra à gli huomini s'asconde.</l>
<l>Poscia à gli armenti d'Argo il sorso porge,</l>
<l>Là dove il giorno aperto have le sponde.</l>
<l>E in Misia, onde solea scorger, non scorge</l>
<l>Per lo stesso canal Caico l'onde.</l>
<l>Ne la fertil Sicilia l'Amaseno</l>
<l>Hor è secco del tutto, hor l'alvo ha pieno.</l>
</lg>
<lg type="ottava">
<l>E 'l fiume Anigro in Grecia già non corse</l>
<l>Con l'onde dolci al mar purgato, e chiaro?</l>
<l>E poi che fra Centauri, e Alcide occorse</l>
<l>Guerra, non è ogn' hor corso, e corre amaro?</l>
<l>Feriti andar tutti i Centauri à porse</l>
<l>In quel limpido fiume, e si lavaro.</l>
<l>E se gliè ver quel, che i Poeti han scritto,</l>
<l>Le freccie le 'nfettar d' Hercole invitto.</l>
</lg>
<lg type="ottava">
<l>Dolce cinque giornate in Scithia Hipano</l>
<l>Con util generale al mar discende;</l>
<l>Poi si fa d'un sapor salato, e strano,</l>
<l>E inutil molte miglia al ber si rende.</l>
<l>Molto da terra Faro era lontano,</l>
<l>Et hor per terra ferma vi s'ascende.</l>
<l>Cinse anche Antissa, e Tiro il mare, e 'l flutto,</l>
<l>Et hoggi ogn'un vi và co'l piede asciutto.</l>
</lg>
<lg type="ottava">
<l>Con terra ferma Leuca era congiunta,</l>
<l>Hor d'ogn'intorno il mar la cinge, e bagna.</l>
<l>Messina, che si vede esser disgiunta</l>
<l>Da la feconda Italica campagna,</l>
<l>Unita soleva essere à la punta</l>
<l>Di Reggio; et hora il mar, che la scompagna,</l>
<l>Ha il corso, ov'era terra. E cosi occorre,</l>
<l>Ch'un luogo stassi hor terra ferma, hor corre.</l>
</lg>
<lg type="ottava">
<l>E se tu cercherai d' Helice, e Bura</l>
<l>De le Figlie d'Ion mirabile opra,</l>
<l>Troverai, che l' instabile Natura</l>
<l>Vuol, che 'l cresciuto mar l'asconda, e copra.</l>
<l>E le torri mostrar suole, e le mura</l>
<l>Ogni nochier, che 'l mar vi varca sopra.</l>
<l>E cosi avien, ch'un cerchio stesso serra</l>
<l>Hora il mar nel suo grembo, hora la terra.</l>
</lg>
<lg type="ottava">
<l>Appresso di Pitteia alto s'estolle</l>
<l>(Cosa da raccontare horrenda, e strana)</l>
<l>Senz'arbore nissun, ritondo un colle,</l>
<l>E già fu terra spatiosa, e piana.</l>
<l>La Dea la fè, che dà le forme, e tolle,</l>
<l>Gonfiarsi contra ogni credenza humana;</l>
<l>E fè, ch'un mezzo globo alto divenne,</l>
<l>E 'l modo occulto io vi vò dir, che tenne.</l>
</lg>
<lg type="ottava">
<l>Nel pian Pitteo le sotterranee strade</l>
<l>Gran vento havean ne la lor parte interna,</l>
<l>Il quale amico de la libertade</l>
<l>Bramava à l'aria uscir chiara, e superna:</l>
<l>Hor mentre il suo desio gli persuade,</l>
<l>Che si sprigioni fuor de la caverna,</l>
<l>La Natura al terren, che duro, e basso</l>
<l>Si stia, consiglia, e chiuda al vento il passo.</l>
</lg>
<lg type="ottava">
<l>Tanto che 'l vento al soffio apre le labbia,</l>
<l>E d'aprirsi la strada s'affatica;</l>
<l>E 'l terren, che non vuol, ch' esca di gabbia,</l>
<l>Stà duro à l' insolente aura nemica.</l>
<l>Sforza il vento la terra, e fa, ch'ell'habbia</l>
<l>Gonfiato il ventre, come una vessica:</l>
<l>E mentre ella il suo cuoio non apre, e fende,</l>
<l>À guisa d'un pallon si gonfia, e tende.</l>
</lg>
<lg type="ottava">
<l>Hor mentre la Natura il vento accese</l>
<l>À fuggir fuor del regno d'Acheronte,</l>
<l>E fece, che la terra gliel contese,</l>
<l>Al pian Pitteo fè trasformar la fronte.</l>
<l>Ch'un globo vi formò, che tanto ascese,</l>
<l>Che 'l loco si cangiò di piano in monte;</l>
<l>Tal ch'anche il monte, e 'l pian si rinovella:</l>
<l>E per tal variar Natura è bella.</l>
</lg>
<lg type="ottava">
<l>L'acqua (chi 'l crederia?) rest'acqua, e prende,</l>
<l>Sendo acqua, altra apparenza, et altro stato.</l>
<l>L'Africa ha un fonte, e mentre il Sol risplende</l>
<l>Nel mezzo giorno, è freddo, anzi gelato;</l>
<l>E, quando il Sole in oriente ascende,</l>
<l>Ó muore in occidente, è temperato.</l>
<l>Bolle di mezza notte, e à poco à poco</l>
<l>Si cangià hor verso il ghiaccio, hor verso il foco.</l>
</lg>
<lg type="ottava">
<l>Un'altra Epiro n'ha detta Atamante,</l>
<l>Chementre cresce, et ha le corna nove</l>
<l>La Luna, accende un legno in un' instante,</l>
<l>Come ivi il foco, e non la fonte trove.</l>
<l>Hanno i Ciconi un fiume più importante,</l>
<l>Che fa per l'huom più perigliose prove;</l>
<l>Ch'à chi ne bee, le parti ascose impetra,</l>
<l>E cangia ciò, che tocca, in dura pietra.</l>
</lg>
<lg type="ottava">
<l>In Ethiopia alcuni laghi stanno,</l>
<l>Che s'à caso alcun bee del lor liquore,</l>
<l>Ó correre in furor subito il fanno,</l>
<l>Ó gli dan grave un sonno per molt'hore.</l>
<l>Quei, ch'à trarsi la sete in Grecia vanno</l>
<l>Per lor destin dentro al Clitorio humore,</l>
<l>(Qual si sia la cagion, che questo apporte)</l>
<l>Han sempre in odio il vin, come la morte.</l>
</lg>
<lg type="ottava">
<l>Chi di quel fonte bee, gode de l'acque,</l>
<l>Et ha più, che si puote, in odio il vino.</l>
<l>Racconta alcun, che questa cosa nacque</l>
<l>Dal gran Melampo medico, e indovino.</l>
<l>Che dapoi, ch'à Giunon l'orgoglio spiacque</l>
<l>Di quelle, ch' al suo Nume alto, e divino</l>
<l>Di pareggiarsi osar, di Preto figlie,</l>
<l>Fè si, che nacquer queste maraviglie.</l>
</lg>
<lg type="ottava">
<l>Solean queste fanciulle esser sovente</l>
<l>Ebre, per haver troppo il vino in pregio,</l>
<l>Poi con dir glorioso, et imprudente</l>
<l>Di Giuno haver dicean volto più egregio.</l>
<l>Lor di furor la Dea sparse la mente,</l>
<l>E 'l vin lor pose in odio, et in dispregio;</l>
<l>Ne sol non disser poi d'esser si belle,</l>
<l>Ma per certo tenean d'esser vitelle.</l>
</lg>
<lg type="ottava">
<l>Melampo, che non vuol, che sempre annoi</l>
<l>Le figliuole del Re furia si acerba,</l>
<l>Pon tutti in opra i pij rimedij suoi,</l>
<l>E co'l canto il furor cura, e con l'herba.</l>
<l>Quella purgation gittò dapoi</l>
<l>(Ond'è, ch' anchora al vin l'odio riserba)</l>
<l>In quella fonte, e ogn'un, che poi ne bebbe,</l>
<l>In odio, come il morbo, il vin sempre hebbe.</l>
</lg>
<lg type="ottava">
<l>Contrario à questo in Macedonia un fiume</l>
<l>Corre, detto Lincesto, e in modo offende</l>
<l>Che fa non men del vino ebro l'acume</l>
<l>De l' intelletto à ogn'un, che berne intende.</l>
<l>Feneo, lago d'Arcadia, mentre il lume</l>
<l>Maggior del cielo à quei di sotto splende,</l>
<l>Con l'onda inferma ogn'un, che ber ne prova;</l>
<l>À chi ne bee di giorno, è sano, e giova.</l>
</lg>
<lg type="ottava">
<l>Son due fiumi in Calabria, che fan bionde</l>
<l>Le chiome. è 'l nome lor Sibari, e Crato.</l>
<l>Chi vi si lava il capo, ha da quell'onde</l>
<l>Quel don, tanto à le donne utile, e grato.</l>
<l>E chi nel fonte Sulmace s'asconde,</l>
<l>D'huom, non diventa un corpo effeminato?</l>
<l>Non cangia anchor il cor forte, e virile?</l>
<l>Non diventa codardo, abbietto, e vile?</l>
</lg>
<lg type="ottava">
<l>E cosi avien, che 'l fonte, il fiume, e 'l lago</l>
<l>Diverse forze in varij tempi acquista,</l>
<l>Et ha il proprio valore errante, e vago.</l>
<l>Già quell'acqua beveasi, et hoggi è trista,</l>
<l>Con la virtute anchor cangia l'imago,</l>
<l>E trapassa d'infetta in lieta vista.</l>
<l>Hor dolce, et hor salmastra, hor bruna, hor fella,</l>
<l>Hora schiva al nostr'occhio, hor grata, e bella.</l>
</lg>
<lg type="ottava">
<l>L'Ortigia isola in mare altre fiate</l>
<l>Mutava instabil luogo ogni momento.</l>
<l>Le Simplegade anchora eran mandate</l>
<l>Per l'onde à galla, ove voleva il vento,</l>
<l>Et hor, che stabilite, e ben fermate</l>
<l>Han dal fondo del mar buon fondamento,</l>
<l>Al mare, e al vento immobili si stanno,</l>
<l>E tempenstinle à gara elle non vanno.</l>
</lg>
<lg type="ottava">
<l>Etna, che tanto foco anchor mantiene,</l>
<l>Non crediate, che sia per arder sempre,</l>
<l>Ne men sempre arse, e co'l tempo conviene,</l>
<l>Ch'altra propietà quel monte tempre.</l>
<l>Ciò, che sotto la Luna si contiene,</l>
<l>Convien, che per rifarsi si distempre.</l>
<l>Qual si sia la cagion, che 'l foco accenda,</l>
<l>Convien, che venga à fine, e più non splenda.</l>
</lg>
<lg type="ottava">
<l>Se vogliam dir, che 'l corpo de la terra</l>
<l>È tutto quanto insieme uno animale,</l>
<l>Che vive, e che lo spirto, c' ha sotterra,</l>
<l>Convien, che spiri, e in varie parti essale:</l>
<l>Vi dico, che 'l suo moto hor apre, hor serra</l>
<l>Questo, e quel passo al suo spirto vitale.</l>
<l>E poi che 'l suo spirar suol cangiar loco,</l>
<l>Convien, che perda un giorno Etna il suo foco.</l>
</lg>
<lg type="ottava">
<l>E se da questo quelle fiamme impetra,</l>
<l>Che ne le sue caverne ampie, e terrene</l>
<l>I venti fanno urtar pietra con pietra,</l>
<l>C'hanno il seme del foco entro à le vene:</l>
<l>Non però me dal mio parere arretra,</l>
<l>Perche, come à le parti alte, e serene</l>
<l>Potranno uscir gl' imprigionati venti,</l>
<l>Quei fochi resteran del tutto spenti.</l>
</lg>
<lg type="ottava">
<l>E se vena di solfo, e di bitume</l>
<l>Fà, che continuo ardor di quel mont'esca;</l>
<l>Convien, che 'l foco, e 'l tempo la consume,</l>
<l>Ch'esser non può, che in infinito cresca.</l>
<l>Tal che non manderà più in aria il lume,</l>
<l>Tosto che manchi al foco il cibo, e l'esca.</l>
<l>Tanto, ch'è ver, che 'l monte ivi infiammato</l>
<l>Non è quel, che sarà, ne quel, ch'è stato.</l>
</lg>
<lg type="ottava">
<l>Appresso à l' Hiperborea Pallene</l>
<l>Di tal virtute una palude ha l'onde,</l>
<l>Nomata Tritonica, che s'aviene,</l>
<l>Che nove volte un' huom quivi s'affonde,</l>
<l>La penna intorno à lui subito viene</l>
<l>In copia tal, che in uno augel l'asconde.</l>
<l>Alcune maghe in Scithia empie, e fatali</l>
<l>S'ungon le membra, e fansi augei con l'ali.</l>
</lg>
<lg type="ottava">
<l>E se pur qualche fè quelle cos' hanno,</l>
<l>Che tutto il dì si veggono avenire,</l>
<l>Tutti quei corpi, che si putrefanno,</l>
<l>Non si veggono in breve convertire</l>
<l>In animai, che poi spirano, e vanno?</l>
<l>E qual cosa esser può più di stupire</l>
<l>De l'Ape? che d'ambrosia il mondo pasce,</l>
<l>Riguardando al principio donde nasce?</l>
</lg>
<lg type="ottava">
<l>Mille, e più volte s'è vista la prova,</l>
<l>Che da gli eletti, e putrefatti Tori</l>
<l>De l'Api la progenie si rinova,</l>
<l>Che si soglion nutrir di manna, e fiori.</l>
<l>Poi la città, che 'l lor consiglio approva,</l>
<l>Empion di quei dolcissimi liquori,</l>
<l>Che necessarij sono al lor governo,</l>
<l>Mentre gli amati fior lor toglie il verno.</l>
</lg>
<lg type="ottava">
<l>E d'un corsier magnanimo, e gentile,</l>
<l>Che serve tanto à l'uso de la guerra,</l>
<l>Non nasce il Calavrone infame, e vile,</l>
<l>Se morto à putrefar si pon sotterra?</l>
<l>Del Granchio un' animal più à lui simile</l>
<l>Nasce, se senza braccia si sotterra;</l>
<l>Del tristo Scorpion prende la faccia,</l>
<l>Che co'l crudo velen morte minaccia.</l>
</lg>
<lg type="ottava">
<l>Tosto, ch'à un corpo una forma s'invola,</l>
<l>Forz'è, ch'un'altra forma abbracci, e brame.</l>
<l>Un verme d'una picciola Tignuola</l>
<l>Nasce, che 'l molle fil rende, e lo stame.</l>
<l>Di verme fassi una Farfalla, e vola,</l>
<l>Ne vuol più incatenar l'antiche trame.</l>
<l>Il Colombo, il Pavone, e gli altri augelli</l>
<l>Si fan d'un uuovo greve aurei, e snelli.</l>
</lg>
<lg type="ottava">
<l>Quel seme, onde le Rane hanno gli heredi,</l>
<l>(Ch' il crederia?) si genera di loto.</l>
<l>Che nascon da principio senza piedi,</l>
<l>E poi gli acquistano atti al salto, e al nuoto.</l>
<l>De l'Orsa da principio nascer vedi</l>
<l>Un parto, che per parto non è noto;</l>
<l>Poi la lingua materna il forma tale,</l>
<l>Che 'l fa d'un corpo informe un' animale.</l>
</lg>
<lg type="ottava">
<l>E l'Api ne la lor picciola cella</l>
<l>Hanno i principij lor di membra ignudi,</l>
<l>E prima, che 'l piè formino, e l'ascella,</l>
<l>Se ne stanno un gran tempo inette, e rudi.</l>
<l>Poi vola ogn'una via leggiadra, e bella</l>
<l>À far servitio à lor publici studi.</l>
<l>La midolla de l'Huom morto, e sepolto</l>
<l>Putrefatta, che s'è, d'un' Angue ha il volto.</l>
</lg>
<lg type="ottava">
<l>Pure ogni forma, c'habbiam detta nova,</l>
<l>Da l'altrui corpo il suo principio attende.</l>
<l>Ma v' è un' altro animal, che si rinova,</l>
<l>E da se stesso il suo principio prende.</l>
<l>Un singulare augello si ritrova</l>
<l>Dove più grato odor l'Assiria rende;</l>
<l>Ch'è detto da gli Assirij la Fenice,</l>
<l>Sopra d'ogni altro augel bello, e felice.</l>
</lg>
<lg type="ottava">
<l>Non pasce il suo digiun di seme, e d'herba,</l>
<l>Ma d'ogni odor più pretioso, e santo.</l>
<l>Continuo in vita la mantiene, e serba</l>
<l>L'ambra, l'incenso, e de la mirra il pianto.</l>
<l>Compon sopra una palma alta, e superba,</l>
<l>Quando vuol rinovar l'etate, e 'l manto,</l>
<l>Un nido allhor, c'ha la sua età fornita,</l>
<l>E visto ha cinque secoli di vita.</l>
</lg>
<lg type="ottava">
<l>L'empie di nardo, cinnamomo, e croco,</l>
<l>Poi tanto al caldo Sol vi batte l'ale,</l>
<l>Che fra gli odori al più cocente foco</l>
<l>Del giorno spira fuor l'aura vitale.</l>
<l>Cosi finisce il suo tempo, e in suo loco</l>
<l>Di lei si forma un picciolo animale,</l>
<l>Che fa le piume poi cosi leggiadre,</l>
<l>Ch'à rimirarlo par la stessa madre.</l>
</lg>
<lg type="ottava">
<l>Poi quando à tale età giunta si vede,</l>
<l>C'ha coraggio, poter, forza, e governo,</l>
<l>Afferra il nido suo proprio co'l piede,</l>
<l>La culla propria, il pio rogo materno;</l>
<l>E di divotion piena, e di fede</l>
<l>Accesa di pietate il core interno,</l>
<l>À la città del Sol volando passa,</l>
<l>E nel suo tempio santo il porta, e lassa.</l>
</lg>
<lg type="ottava">
<l>E che di più stupor può far Natura</l>
<l>Di quel, che à l'animante Hiena aviene?</l>
<l>Ch'essendo maschio il proprio esser gli fura,</l>
<l>E di sposo, che fu, sposa diviene?</l>
<l>E mentre un' anno in quello stato dura,</l>
<l>Quel sopra il tergo suo sposo sostiene,</l>
<l>À cui già preme il dosso. E d'anno in anno</l>
<l>Hor marito, hora moglie ambo si fanno.</l>
</lg>
<lg type="ottava">
<l>Il picciolo animal Camaleonte,</l>
<l>Che sol de l'aura vive, onde respira,</l>
<l>Se ben non cangia la sua propria fronte,</l>
<l>Cangia il color, ch'à se vario ogn' hor tira.</l>
<l>Quel Re, che già sotto l'Imavo monte</l>
<l>Quel Lupo fessi, che si lunge mira,</l>
<l>Aurea de la vessica un'acqua impetra,</l>
<l>Che si congiela in pretiosa pietra.</l>
</lg>
<lg type="ottava">
<l>E s'hoggi raccontar voglio ogni cosa,</l>
<l>Che d'una in altra spetie si trasporta,</l>
<l>Farà prima la notte atra, e noiosa</l>
<l>La bella alma del dì rimaner morta:</l>
<l>E non per questo ogni cagione ascosa</l>
<l>Ne potrò dir: che 'l tempo no'l comporta.</l>
<l>Si cangia anchora ogni imperio, ogni regno,</l>
<l>E tal hieri obedì, c'hoggi è più degno.</l>
</lg>
<lg type="ottava">
<l>Troia, che già de l'Asia era Regina,</l>
<l>Ricca, e felice sopra ogni altra terra,</l>
<l>Che per dieci anni i fiumi à la marina</l>
<l>Correr di sangue fè per tanta guerra;</l>
<l>Hoggi non è se non herba, e ruina,</l>
<l>E piena d'ossa, e cultivata terra.</l>
<l>E mostran per richezza, e per thesoro</l>
<l>I sepolcri, che v'han de gli avi loro.</l>
</lg>
<lg type="ottava">
<l>Chiara fu Sparta già, chiara Micena,</l>
<l>Chiaro di Cadmo il regno, e di Minerva;</l>
<l>Hoggi il sito di Sparta è nuda arena,</l>
<l>Giace Micena, e l'altrui leggi osserva.</l>
<l>Che resta hoggi di Thebe? e che d'Athena,</l>
<l>Che già parte de l'Asia hebber per serva.</l>
<l>Di si chiare città vedete, come</l>
<l>Hoggi non resta al mondo altro, che 'l nome.</l>
</lg>
<lg type="ottava">
<l>La fama già per tutto ha pieno il mondo,</l>
<l>Di quanto cresce hor la Dardania ROMA</l>
<l>Nel seno appresso al Tebro più fecondo,</l>
<l>Dove già nacque chi da lui la noma.</l>
<l>Da questa (come il regno alto, e giocondo</l>
<l>Vuole) ogni Monarchia fia vinta, e doma.</l>
<l>Sarà soggetto il mondo in ogni parte</l>
<l>À la città del gran figliuol di Marte.</l>
</lg>
<lg type="ottava">
<l>Cosi crescendo cangia il primo stato,</l>
<l>E miglior forma in ogni parte prende,</l>
<l>Poi che de sette colli, e d'un gran prato</l>
<l>Vien tant'alta città, ch'al cielo ascende.</l>
<l>La qual reggerà il mondo in ogni lato,</l>
<l>Per quel, che da profeti se n'intende.</l>
<l>Et Heleno ho in memoria, e quel, che disse,</l>
<l>Mentre in Euforbo il mio spirto già visse.</l>
</lg>
<lg type="ottava">
<l>Mentre il Troiano imperio al fin tendea,</l>
<l>E molto dubbia havea la sua salute;</l>
<l>Heleno disse un giorno al giusto Enea.</l>
<l>Tu sarai quel, che con la tua virtute</l>
<l>In piè terrai l'alta cittate Idea,</l>
<l>Anchor che da l'imperio il luogo mute.</l>
<l>Ti farai strada in mezzo al ferro, e al foco</l>
<l>Per salvar l'honor Frigio in miglior loco.</l>
</lg>
<lg type="ottava">
<l>Dove i nipoti tuoi poi fonderanno</l>
<l>Una città di si nobil presenza,</l>
<l>Che di quante ne fur, sono, e saranno,</l>
<l>Havrà più cor, più forza, e più prudenza.</l>
<l>E i saggi suoi patritij d'anno in anno</l>
<l>Multiplicando andran la sua potenza,</l>
<l>Fin che del sangue tuo quel nato sia,</l>
<l>Che le darà la somma Monarchia.</l>
</lg>
<lg type="ottava">
<l>Questo divino, e glorioso Augusto</l>
<l>Come l'havrà goduto il nostro mondo,</l>
<l>E che lasciato havrà l'humano busto</l>
<l>L'alma, sostegno al suo terrestre pondo;</l>
<l>Darà lo spirto suo purgato, e giusto</l>
<l>Al più felice cielo, e più giocondo.</l>
<l>N'havrà la terra il nome, e 'l mortal velo,</l>
<l>De la bell'alma sua godrassi il cielo.</l>
</lg>
<lg type="ottava">
<l>Questo mi ricordo io dal saggio Heleno</l>
<l>Al gran figliuol d'Anchise esser predetto,</l>
<l>E di somma allegrezza ho colmo il seno,</l>
<l>Poi che 'l suo vaticinio hoggi have effetto.</l>
<l>E che in quel lieto, e fortunato seno</l>
<l>Al ciel la città nova alza ogni tetto.</l>
<l>M'allegro, che vincesse il Greco sdegno</l>
<l>Con grande utilità del Frigio regno.</l>
</lg>
<lg type="ottava">
<l>Ma per non uscir tanto del viaggio,</l>
<l>E per drizzarmi al fin del mio sentiero,</l>
<l>Ciò, che la Luna star sotto al suo raggio</l>
<l>Vede, trasforma il suo volto primiero.</l>
<l>Pero discorra l'huom prudente, e saggio</l>
<l>Con sana mente, e con giudicio intero,</l>
<l>Ch'essendo noi corpi terreni, è forza,</l>
<l>Che trasformiam questa terrena scorza.</l>
</lg>
<lg type="ottava">
<l>Ne solamente il corpo si trasforma;</l>
<l>Ma l'alma, essendo volativa, e leve,</l>
<l>Da noi partendo un' altro corpo informa,</l>
<l>E qualità da quel corpo riceve,</l>
<l>Perche s'ad una fera dà la forma,</l>
<l>È forza, che 'l discorso à lei si leve;</l>
<l>Onde in quel corpo un'altra forma prende,</l>
<l>Dapoi che già intendeva, hor non intende.</l>
</lg>
<lg type="ottava">
<l>Tanto che di ragion dobbiam privarne</l>
<l>Di mangiar l' animal per men periglio,</l>
<l>Dapoi che in lor van le nostre alme à starne,</l>
<l>Come del corpo human prendono essiglio.</l>
<l>Che potrebbe talhor mangiar la carne</l>
<l>Il padre del figliuol, del padre il figlio.</l>
<l>Che se'l mio padre in quel corpo s'interna,</l>
<l>La carne à divorar vengo paterna.</l>
</lg>
<lg type="ottava">
<l> Suol l'alma anchor d'un bruto entrare in noi,</l>
<l>E l'organo trovando più disposto,</l>
<l>Acquista lume à lumi interni suoi,</l>
<l>E vede quel, che pria gli era nascosto.</l>
<l>Si che quell'animal più non s'annoi,</l>
<l>Dove può il padre nostro esser riposto.</l>
<l>Lascisi pure il bue, che 'l giogo porte,</l>
<l>E che il tempo gli dia, non l'huom, la morte.</l>
</lg>
<lg type="ottava">
<l>Deh vi mova à pietà co'l suo mugito</l>
<l>L' à pena nato, e tenero vitello;</l>
<l>V'intenerisca il cor co'l suo vagito</l>
<l>Il lascivo capretto, e'l molle agnello,</l>
<l>Per ischivar, che ne l'human convito</l>
<l>Non si mangi altri il figlio, altri il fratello.</l>
<l>Che non rendan le mense empie, e funeste</l>
<l>Di Thereo le vivande, e di Thieste.</l>
</lg>
<lg type="ottava">
<l>Quell'arme da l'agnelle haver vi piaccia,</l>
<l>E bastin, ch'armar ponno il corpo ignudo;</l>
<l>À fin che quando Borea il mondo agghiaccia,</l>
<l>Facciano al nostro sen riparo, e scudo.</l>
<l>Bastivi haverne il latte, e non si faccia</l>
<l>Oltraggio al corpo lor co'l ferro crudo.</l>
<l>Toglia le rete, e l'hamo al pesce il risco</l>
<l>De la morte, à l'augel la rete, e 'l visco.</l>
</lg>
<lg type="ottava">
<l>L'huom può qualche animal nocivo, e strano</l>
<l>Uccider, perch'altrui non faccia scorno:</l>
<l>Ma non faccia di lui poi cibo humano;</l>
<l>Fiaccare al suo furor gli basti il corno.</l>
<l>À lo scolar, che poi fu Re Romano,</l>
<l>Questo fè udir Pithagora quel giorno.</l>
<l>Molte altre cose poi co'l tempo apprese,</l>
<l>E tornò senza pari à suo paese.</l>
</lg>
<lg type="ottava">
<l>Pien di filosofia la lingua, e 'l petto</l>
<l>Tornossi Numa al sen patrio Sabino:</l>
<l>E con lo studio poi tanto perfetto</l>
<l>Si fece, e co'l suo ingegno alto, e divino,</l>
<l>Che Re fu dal Roman popolo eletto</l>
<l>Poi ch'andò in cielo il fondator Quirino.</l>
<l>Et ei, c'havea à giovar l'animo inteso,</l>
<l>Accettò di buon cor lo scettro, e 'l peso.</l>
</lg>
<lg type="ottava">
<l>De la superba Roma il Re secondo</l>
<l>Saggia una Ninfa Egeria hebbe consorte,</l>
<l>Ch'aiuto à sopportar si grave pondo</l>
<l>Gli diè co'l profetar la fatal sorte.</l>
<l>E 'l favor de le Muse anchor secondo</l>
<l>Havendo in tanto imperio, ei fè di sorte,</l>
<l>Ch'à l'aurea pace, al divin culto, e vero</l>
<l>Seppe un popol ridur cotanto altero.</l>
</lg>
<lg type="ottava">
<l>Poi che ben quarant'anni hebbe regnato,</l>
<l>Lasciò con grande honor la vita, e 'l regno,</l>
<l>E fu dal popol pianto, e dal Senato;</l>
<l>Passar nel pianger lui le donne il segno.</l>
<l>Fu al santo rogo, et al sepolcro dato</l>
<l>Con l'honor, che potea Roma, più degno.</l>
<l>Su'l Tebro intanto, e in tutti i sette colli</l>
<l>Occhi non si vedeano se non molli.</l>
</lg>
<lg type="ottava">
<l>La moglie Egeria oscura il volto, e 'l manto,</l>
<l>Fu per venir per la gran doglia insana:</l>
<l>Non fece udir ne' sette colli il pianto,</l>
<l>Ma ne la valle Aricia di Diana.</l>
<l>Dove impedì co'l grido il rito santo</l>
<l>À l'altar de la Dea casta Silvana.</l>
<l>Cercar le Ninfe pie di torle il tutto,</l>
<l>Per varij essempi, e vie, ma senza frutto.</l>
</lg>
<lg type="ottava">
<l>Ma più d'ogn'un quel, c' ha in custodia il tempio,</l>
<l>Figliuol del gran Teseo, le dà conforto.</l>
<l>Non è già l'infortunio tuo tant'empio,</l>
<l>Poi che 'l tuo Re con tanto honore è morto.</l>
<l>Se 'l più crudo d'altrui sapessi essempio,</l>
<l>Non chiameresti il tuo tanto gran torto.</l>
<l>Ti placheria più d'un malvagio, e rio</l>
<l>Disdetto altrui, ma più d'ogn'altro il mio.</l>
</lg>
<lg type="ottava">
<l>Hippolito io già fui, di Teseo nacqui,</l>
<l>E come i fati havean già stabilito,</l>
<l>À la matrigna mia soverchio piacqui,</l>
<l>E cercò trarmi à l'amoroso invito:</l>
<l>Ma mosso dal dover mai non compiacqui</l>
<l>Al suo non ragionevole appetito.</l>
<l>Fu la matrigna mia di colei prole,</l>
<l>Ch' in Creta un toro amò, figlia del Sole.</l>
</lg>
<lg type="ottava">
<l>L'accesa mia matrigna non soggiorna,</l>
<l>Ma mossa da lo sdegno, ò dal timore,</l>
<l>Come il mio padre al regio albergo torna,</l>
<l>Volta tutto al contrario il tristo amore;</l>
<l>E piange, e la bugia colora, e adorna,</l>
<l>Ch'io la volli forzar, torle l'honore.</l>
<l>Credulo il padre il crede, e 'l fido figlio</l>
<l>Scaccia da la città co'l crudo essiglio.</l>
</lg>
<lg type="ottava">
<l>Ne solo il figliuol suo scaccia del regno,</l>
<l>Ma con prece nemica alza la voce</l>
<l>Al ciel, che sopra me mandi il suo sdegno;</l>
<l>E con l'empia bestemmia anchor mi noce.</l>
<l>Io d'andare in Trezena havea disegno,</l>
<l>E gia su'l carro mio presto, e veloce.</l>
<l>E già vedea Corinto, e 'l mar vicino</l>
<l>Quando m'avenne un più crudo destino.</l>
</lg>
<lg type="ottava">
<l>Parmi mentre, ch'io scorro intorno il lito,</l>
<l>Ch'un globo alto nel mar cresca, e sormonte;</l>
<l>Poi veggio di quel globo essere uscito</l>
<l>Si grande un bue marin, ch'assembra un monte;</l>
<l>E dando fuor l'horrendo alto muggito,</l>
<l>Le corna al dritto mio volta, e la fronte;</l>
<l>E quanto più à la terra s' avicina,</l>
<l>Tanto minaccia à noi maggior ruina.</l>
</lg>
<lg type="ottava">
<l>À tutti quelli entrò per l'ossa il gielo,</l>
<l>Che l'empia mia fortuna havean seguita.</l>
<l>S'arricciò à tutti ogni capello, e pelo,</l>
<l>Eccetto à me, che in odio havea la vita.</l>
<l>Ch' io fermi 'l carro, alzan le strida al cielo,</l>
<l>Che voglion fare à piè l'aspra salita;</l>
<l>Dicon, ch'al bue marin sarà conteso</l>
<l>Portar per l'aspro monte il suo gran peso.</l>
</lg>
<lg type="ottava">
<l>Volgono gli occhi i miei cavalli intanto</l>
<l>Ver dove tanto mare il pesce ingombra,</l>
<l>E quando al cielo alzarsi veggon tanto,</l>
<l>L'orecchie ogni corsiero alza, e s'adombra.</l>
<l>I miei raddoppian tosto il grido, e 'l pianto,</l>
<l>Che scorgon, che 'l paese il carro sgombra</l>
<l>Per lo camin più periglioso, e strano,</l>
<l>E che i cavalli à me sforzan la mano.</l>
</lg>
<lg type="ottava">
<l>Dà intanto il carro in un troncon d'intoppo,</l>
<l>E tutto eccol tremar, tutto si scuote.</l>
<l>Seguono i destrier fieri il lor galoppo,</l>
<l>Fin che fan rompere una de le ruote.</l>
<l>Tal che nel ribaltarsi il carro troppo</l>
<l>In terra io dò l'impallidite gote.</l>
<l>Il carro passò sopra essendo sotto,</l>
<l>E tutto mi lasciò storpiato, e rotto.</l>
</lg>
<lg type="ottava">
<l>Le redine m'havean l'un braccio attorto,</l>
<l>E mi vedea tirar fra sassi, e spine:</l>
<l>Tal che per lo camin malvagio, e torto</l>
<l>Caddi in precipitose alte ruine.</l>
<l>Dove restato al fin del tutto morto,</l>
<l>Lo spirto andò fra l'anime tapine:</l>
<l>E sanguigno la man, l'anca, e la fronte</l>
<l>Nel fiume si lavò di Flegetonte.</l>
</lg>
<lg type="ottava">
<l>Rotto il corpo restò, sanguigno, e brutto,</l>
<l>Da tronchi, e sassi lacerato, e tolto.</l>
<l>Le membra interne sparse eran per tutto,</l>
<l>E non si discernea dal piede il volto.</l>
<l>Non sparger dunque in tanta copia il lutto,</l>
<l>Tu, che con tanto honor Numa hai sepolto:</l>
<l>Che infortunio non è soverchio rio,</l>
<l>Egeria il tuo, s'havrai riguardo al mio.</l>
</lg>
<lg type="ottava">
<l>Ma 'l medico divin, figliuol d'Apollo,</l>
<l>Detto Esculapio, per far noto al mondo,</l>
<l>Di quanta arte, et ingegno il ciel dotollo,</l>
<l>Ne venne ov' io giaceami immobil pondo:</l>
<l>E trovato ogni mio membro, appiccollo</l>
<l>Co'l succo al luogo proprio; e poi secondo</l>
<l>Si richiedea, tant'herbe pose in opra,</l>
<l>Che fe lo spirto mio ritornar sopra.</l>
</lg>
<lg type="ottava">
<l>Ad onta di Plutone, e de l'inferno</l>
<l>Con l'arte, e l'herbe ei seppe oprarsi in modo,</l>
<l>Che co'l mio corpo il mio spirito interno</l>
<l>Legò con novo, e indissolubil nodo.</l>
<l>Perche mi fece poi Diana eterno,</l>
<l>Per farmi in questa valle, ch'io mi godo,</l>
<l>Guardia al suo tempio: e, come piacque à lei,</l>
<l>Uno io son quì de' suoi silvestri Dei.</l>
</lg>
<lg type="ottava">
<l>Perch'io non generassi invidia altrui</l>
<l>Per tanto don, cangiommi il volto, e 'l nome;</l>
<l>E disse, (dove Hippolito io già fui)</l>
<l>Vò, che da questo in poi Virbio ti nome.</l>
<l>Elesse poi fra molti tempij sui</l>
<l>Questo, dov' io sacrificassi, come</l>
<l>Tu puoi veder, ben c'hebbe dubbio il core,</l>
<l>Di darmi ò in Creta, ò 'n Delo un tanto honore.</l>
</lg>
<lg type="ottava">
<l>Cosi per consolar l'afflitta Diva</l>
<l>Il figliuol di Teseo mosse l'accento:</l>
<l>Ma del gran sposo suo la Ninfa priva,</l>
<l>Torsi non può dal solito lamento.</l>
<l>Diana al fin, per mantenerla viva,</l>
<l>Con nome eterno fece in un momento</l>
<l>Il corpo suo stillarsi à piè del monte,</l>
<l>In un, ch'anc'hoggi v'è, perpetuo fonte.</l>
</lg>
<lg type="ottava">
<l>Tutte à fatto stupir le Dee Latine,</l>
<l>Ne Virbio men stupor dentro al cor serra</l>
<l>Di quel, che vide già ne le Tarquine</l>
<l>Valli formarsi un' huom di pura terra.</l>
<l>Ch'ei non credette mai veder tal fine</l>
<l>D'una gleba fatal, ch'era sotterra.</l>
<l>Il vomero scoprilla, ella si mosse</l>
<l>Da se medesma: egli à mirar fermosse.</l>
</lg>
<lg type="ottava">
<l>Stupido l'arator le luci intende</l>
<l>Ne la gleba fatal, come si move,</l>
<l>E vede, ch' altra forma acquista, e prende,</l>
<l>E che in tutto il terren da se rimove.</l>
<l>Tal che fatto un garzon, spira, et intende,</l>
<l>E disse à l'arator cose alte, e nove.</l>
<l>Tage il nomaro, e fu il primo indovino,</l>
<l>Ch'ivi insegnò à predir l'altrui destino.</l>
</lg>
<lg type="ottava">
<l>Non men Virbio stupì del caso strano,</l>
<l>Che fece Egeria trasformare in onde,</l>
<l>Di quel, che 'l primo Re stupì Romano,</l>
<l>Quando ne l' hasta sua nacque la fronde.</l>
<l>Un tratto un dardo aventa egli, e su'l piano</l>
<l>Del monte Palatin la punta asconde.</l>
<l>Vuol poi fuor trarlo, e 'l telo al suol s'attiene,</l>
<l>E cresce in rami, e in frondi , e un' arbor viene.</l>
</lg>
<lg type="ottava">
<l>Non men di maraviglia à Virbio porse</l>
<l>La Ninfa Egeria trasformata in fonte,</l>
<l>Di quella, c'hebbe Cippo, quando scorse</l>
<l>Ne l'onda haver le corna in su la fronte.</l>
<l>Gran novità fu questa, che gli occorse:</l>
<l>E seguendo il mio fil vien, ch' io la conte.</l>
<l>Poi che fu morto Numa, al regno venne</l>
<l>Tullo il feroce, e dopo Anco l'ottenne.</l>
</lg>
<lg type="ottava">
<l>Il regno prese poi Tarquinio Prisco,</l>
<l>Poi Servio Tullio, il qual fu tolto al giorno</l>
<l>Dal Re, che preso à l'amoroso visco</l>
<l>Fè si grande à Lucretia oltraggio, e scorno.</l>
<l>Non voller porsi più i Romani à risco,</l>
<l>Ch'un sol contra la patria alzasse il corno.</l>
<l>Tal ch'ordinaro il Consolar governo,</l>
<l>Per far quieto il lor stato, et eterno.</l>
</lg>
<lg type="ottava">
<l>Venne in tanto odio in Roma il nome regio,</l>
<l>Ch'alcun non ne volea sentir parlare.</l>
<l>Hor godendosi in Roma un stato egregio</l>
<l>Sotto il governo illustre Consolare,</l>
<l>Essendo Cippo huom di valore, e pregio</l>
<l>In una grande impresa il fero andare;</l>
<l>E mentre allegro, e vincitor ritorna,</l>
<l>Si vede in una fonte haver le corna.</l>
</lg>
<lg type="ottava">
<l>Al fonte, à gli occhi suoi proprij non crede,</l>
<l>Cippo, et alza le man verso le tempie,</l>
<l>E tocca di man propria quel, che vede,</l>
<l>E di più gran stupor s'ingombra, et empie.</l>
<l>Gli occhi, e le corna à la superna sede</l>
<l>Alza, e dice. Signor, se ben troppo empie</l>
<l>Fur l'opre mie ver tè, perdon ti chieggio</l>
<l>Con quella fede, et humiltà, che deggio.</l>
</lg>
<lg type="ottava">
<l>Ó ch'al superbo popol di Quirino,</l>
<l>Ó che minacci à me questo portento,</l>
<l>Scaccia da noi col tuo favor divino</l>
<l>Il temuto fatal danno, e tormento.</l>
<l>Sparge sopra l'altar co'l latte il vino,</l>
<l>E move il sacro, e glorioso accento,</l>
<l>E prega il dotto haruspice Toscano,</l>
<l>Che 'l futuro destin gli faccia piano.</l>
</lg>
<lg type="ottava">
<l>Come il Toscan considerò sacrista</l>
<l>De l'ucciso animale il corpo interno,</l>
<l>Disse. Signor gran novità v'ho vista,</l>
<l>Ma manifesta anchor non la discerno.</l>
<l>Ma come verso Cippo alza la vista,</l>
<l>E conosce il voler del fato eterno,</l>
<l>Mira le corna sua contento, e lieto,</l>
<l>E queste cose à lui dice in secreto.</l>
</lg>
<lg type="ottava">
<l>Ó salve Re, ch'al buon popol di Marte</l>
<l>Esser dei Re, se 'l ver dice la sorte:</l>
<l>Moviti, e più non stare in questa parte,</l>
<l>Ma và con lieto cor dentro à le porte:</l>
<l>Che vuol quel, che le gratie in ciel comparte,</l>
<l>Che 'l buon popol Latin prudente, e forte</l>
<l>Obedisca à la tua cornuta fronte,</l>
<l>E che Re su'l Tarpeo t'elegga monte.</l>
</lg>
<lg type="ottava">
<l>Subito il cavalier prende consiglio</l>
<l>Di disprezzar la dignità futura,</l>
<l>E volge tosto altrove il piede, e 'l ciglio,</l>
<l>E non vuol più veder le patrie mura.</l>
<l>Più tosto io vò soffrir perpetuo essiglio,</l>
<l>(Dicea) ch'in Roma haver la regia cura;</l>
<l>Ogni stratio, e martir pria soffrir voglio,</l>
<l>Che farmi veder Re dal Campidoglio.</l>
</lg>
<lg type="ottava">
<l>Scrive una lettra subito al Senato,</l>
<l>Là dove fede i sacerdoti fanno,</l>
<l>Che portan gran periglio de lo Stato,</l>
<l>Se co'l trionfo in Roma essi ne vanno.</l>
<l>E che s'aman saper la sorte, e 'l fato,</l>
<l>Per poter provedere al comun danno,</l>
<l>Il Senato ver lui prenda la strada,</l>
<l>Poi che 'l fato non vuol, che dentro ei vada.</l>
</lg>
<lg type="ottava">
<l>L'ordine senatorio sbigottito</l>
<l>Da Cippo, e da gli haruspici Toscani;</l>
<l>Ogni luogo importante ben munito,</l>
<l>Vi pon per guardia i militi Romani.</l>
<l>Per saper prender poi miglior partito</l>
<l>Brama, che più distintamente spiani</l>
<l>Cippo quel, che l'augurio, e 'l fato ha detto,</l>
<l>E gir molti à trovarlo à questo effetto.</l>
</lg>
<lg type="ottava">
<l>Prima d'ostro, d'acciar, di gemme, e d'oro</l>
<l>Cippo, qual Duce, vincitor s'adorna;</l>
<l>Asconde poi co'l sempre verde alloro</l>
<l>Al capo suo le mostruose corna.</l>
<l>Poi dove del Senato il grave choro,</l>
<l>Per udirlo parlar, siede, e soggiorna.</l>
<l>Si mostra sopra un' alto tribunale,</l>
<l>E con questo parlar chiede il suo male.</l>
</lg>
<lg type="ottava">
<l>Un' huom fra questa nobiltà si trova,</l>
<l>Che se 'l fato, e l' augurio à noi non mente,</l>
<l>Deve introdur legge odiosa, e nova,</l>
<l>E farsi Re de la Romana gente.</l>
<l>Questo per fermo il sacerdote approva,</l>
<l>Per un segno, ch'egli ha troppo evidente.</l>
<l>Il segno io ben nominerò, non lui,</l>
<l>À fin ch'al resto provediate vui.</l>
</lg>
<lg type="ottava">
<l>Son due corna nel capo il fatal segno,</l>
<l>E se chi l'have in Roma, entra per sorte,</l>
<l>Il fato vuol, che tiranneggi il regno,</l>
<l>E stava à lui d'entrar dentro à le porte:</l>
<l>Ma in dietro io 'l tenni, io gli guastai il disegno.</l>
<l>Dunque Signori, ò date à lui la morte,</l>
<l>Ó scacciate il fatal da voi tiranno,</l>
<l>Tanto che si proveda al comun danno.</l>
</lg>
<lg type="ottava">
<l>Come al soffiar di Borea, ò Subsolano</l>
<l>Mormora entro à la selva il faggio, e'l pino;</l>
<l>Come mormora il mar, quando un lontano,</l>
<l>Mentre è fortuna, il flutto ode marino:</l>
<l>Cosi bisbiglia il buon popol Romano,</l>
<l>Chi sia colui, ch'è nato à tal destino.</l>
<l>Grande à l'accusator prometton merto,</l>
<l>E 'l capo à ogn'un mostrar fanno scoperto.</l>
</lg>
<lg type="ottava">
<l>Per dimostrare allhora in ogni parte</l>
<l>Il Generale il cor puro, et intero,</l>
<l>La corona d'allhor posta in disparte,</l>
<l>Mostra de le due corna il capo altero.</l>
<l>Dispiacque à tutto il buon popol di Marte,</l>
<l>Veder quel meritevol cavaliero,</l>
<l>Le tempie di quel segno havere ornate,</l>
<l>Ch'à Roma tor dovea la libertate.</l>
</lg>
<lg type="ottava">
<l>Contra sua volontà vide il Senato,</l>
<l>E la plebe, et ogn'un, ch'era presente,</l>
<l>Quel meritevol capo essere armato</l>
<l>Del corno infausto à la Latina gente.</l>
<l>Di novo à lui d'alloro il capo ornato,</l>
<l>E date gratie à la sua buona mente,</l>
<l>Pregarlo à star cosi fuor de le mura,</l>
<l>Che in Roma prenderian del tutto cura.</l>
</lg>
<lg type="ottava">
<l>Per satisfare al fato, et à la fede</l>
<l>Di Cippo, e salvar Roma dal tiranno,</l>
<l>Voller, che Cippo havesse per mercede</l>
<l>D'haver fatto palese un tanto danno,</l>
<l>Tanto di quel, che 'l publico possiede,</l>
<l>Terren, quanto in un dì cerchiar potranno</l>
<l>Due buoi, con fin, che co'l suo frutto poi</l>
<l>Possa menare in bando i giorni suoi.</l>
</lg>
<lg type="ottava">
<l>E perche 'l fato non mentisse, in quanto</l>
<l>Volea, che in Roma dovesse portare</l>
<l>Un, c'havesse le corna, il regio manto,</l>
<l>Di Cippo il capo fer di bronzo fare:</l>
<l>E su la porta il fer co'l rito santo</l>
<l>Por, per la qual dovea pur dianzi entrare.</l>
<l>E cosi assicuraro il lor domino,</l>
<l>E profetare il ver fero al destino.</l>
</lg>
<lg type="ottava">
<l>Ma ben l'assicurar da quella sorte,</l>
<l>Che volea porre in cima de la rota</l>
<l>Cippo, ma non da l' aspra, e cruda morte,</l>
<l>Che quasi la città restar fe vota.</l>
<l>Ne la Romana imperiosa corte</l>
<l>Venne una peste in modo empia, et ignota,</l>
<l>Che non potè la medicina, e l'arte</l>
<l>Assicurarne la millesma parte.</l>
</lg>
<lg type="ottava">
<l>Poi che conobber tale esser la peste,</l>
<l>Che non potea giovar rimedio humano,</l>
<l>Ricorselo a l'aiuto alto, e celeste,</l>
<l>Per non si affaticar più tempo in vano.</l>
<l>Molti mandar de le più saggie teste,</l>
<l>Che nel Senato allhor fosser Romano,</l>
<l>In Delfo ver lo Dio lucido, e biondo,</l>
<l>Là dove ha un tempio illustre in mezzo al mondo.</l>
</lg>
<lg type="ottava">
<l>Giunti, pregan l'Oracolo, che voglia</l>
<l>Dar lor fido consiglio, e certo aiuto,</l>
<l>Ch'à Roma l'incurabil peste toglia</l>
<l>Pria, che sia il popol suo tutto perduto.</l>
<l>Del Lauro allhor tremò la casta foglia,</l>
<l>Tremò il muro, e l'altar: ne stè più muto</l>
<l>L'Oracol de lo Dio, che 'l giorno guida,</l>
<l>E fè udir questa voce utile, e fida.	</l>
</lg>
<lg type="ottava">
<l>L'aiuto, ch' impetrar santo, e divino</l>
<l>Bramate, e in questo tempio à me chiedete;</l>
<l>V'era mestier cercarlo più vicino,</l>
<l>E sò che più vicino il cercherete.</l>
<l>Per torvi al mortal vostro empio destino,</l>
<l>Non v'è d'huopo lo Dio, che qui vedete:</l>
<l>Non vi bisogna Apollo, ò 'l suo consiglio,</l>
<l>Ma vi bisogna ben d'Apollo il figlio.</l>
</lg>
<lg type="ottava">
<l>Poi c'hebbero i legati rapportato</l>
<l>Le proprie de l'Oracolo parole,</l>
<l>E che discorso assai fu nel Senato,</l>
<l>Dove albergasse l'Apollinea prole:</l>
<l>Che stava in Epidauro fu trovato,</l>
<l>Ne la superba à lui sacrata mole.</l>
<l>Tosto crear novi legati, e furo</l>
<l>In breve dentro al destinato muro.</l>
</lg>
<lg type="ottava">
<l>Al publico collegio se ne vanno,</l>
<l>E porgon preci pie, ch'à lor si preste</l>
<l>La pia, che d'Esculapio imagine hanno,</l>
<l>Fatal rimedio à la Latina peste.</l>
<l>Molti per riparare à tanto danno</l>
<l>Di Roma, approvan le dimande honeste;</l>
<l>Non voglion molti (e sono à le contese)</l>
<l>Privar del proprio aiuto il lor paese.</l>
</lg>
<lg type="ottava">
<l>Mentre il Senato dubbio non risolve,</l>
<l>S'al Roman satisfar denno desio,</l>
<l>Lo ciel, che sopra noi si move, e volve,</l>
<l>Fè, che la notte venne, e 'l dì spario.</l>
<l>Hor mentre ne le piume ogn'un s' involve,</l>
<l>Al nuntio appar Roman l'amato Dio.</l>
<l>Ne la sinistra il serpe have, e la verga,</l>
<l>Par, che la destra il mento allisci, e terga.</l>
</lg>
<lg type="ottava">
<l>Poi rompe la favella in questo accento.</l>
<l>Pon giù forte Romano ogni timore,</l>
<l>Ch'io vò venire à Roma, e far contento</l>
<l>Il buon popol Latin del mio favore.</l>
<l>In questo serpe mio tien l'occhio intento,</l>
<l>Nota la sua figura, e 'l suo splendore;</l>
<l>Si che ben riconoscer poi mi possa,</l>
<l>Ch' io vò vestir di lui la carne, e l'ossa.</l>
</lg>
<lg type="ottava">
<l>Quel serpe avolto al mio bastone intorno</l>
<l>Io mi vò far, ma ben maggiore, e tale</l>
<l>Di luce, e d' oro, e d'ogni pregio adorno,</l>
<l>Qual si conviene ad huom fatto immortale.</l>
<l>Lo Dio poi sparve, e 'l sonno: e innanzi al giorno</l>
<l>L'Aurora per lo ciel battea già l'ale,</l>
<l>Quando levossi ogn' huomo, e venne al tempio,</l>
<l>Dentro al qual d' Esculapio era l'essempio.</l>
</lg>
<lg type="ottava">
<l>Dal publico consiglio il giorno avante</l>
<l>Dubbio di dar lo Dio s'era ordinato</l>
<l>D'appresentarsi à le sue pietre sante;</l>
<l>Per veder s'alcun segno havesse dato.</l>
<l>Hor come al sacro altar furon davante</l>
<l>Co'l ginocchio, e co'l ciglio ogn'un chinato,</l>
<l>Pregar, ch'ei dimostrasse à qualche segno,</l>
<l>S'amava stare, ò pur uscir del regno.</l>
</lg>
<lg type="ottava">
<l>À pena il popol di pregar s'arresta,</l>
<l>Ch'entra lo Dio nel suo proprio serpente,</l>
<l>Tal che il serpe avivato alza la testa,</l>
<l>E manda il sibil fuor, ch'ogn'uno il sente.</l>
<l>Tutta tremante, e sbigottita resta</l>
<l>La turba senza fin, ch'ivi è presente.</l>
<l>E più, che nel finir de i sacri carmi</l>
<l>Tremò l'altar, la statua, e i santi marmi.</l>
</lg>
<lg type="ottava">
<l>Tosto priva di se lascia la verga</l>
<l>Il serpe, e sopra il pavimento scende:</l>
<l>E, come è in mezzo al tempio, alza le terga,</l>
<l>E gira il collo, e intorno i lumi intende.</l>
<l>Poi per lasciare il nido ove egli alberga,</l>
<l>Ver la porta maggiore il camin prende.</l>
<l>Veduto questo il sacerdote esclama,</l>
<l>Questo, questo è lo Dio, che Roma brama.</l>
</lg>
<lg type="ottava">
<l>Saluti con la lingua, e co'l pensiero</l>
<l>Ogn'un lo Dio, che al nostro voto applaude,</l>
<l>Co'l cor volto ver lui puro, e sincero</l>
<l>Ogn'uno l'adori, e cola, ogn'uno il laude.</l>
<l>Tu, che discendi del celeste impero,</l>
<l>Giova, ti prego, à noi che ti diam laude:</l>
<l>Fà, che il tuo scender da l' empirea sede</l>
<l>Sia con utilità di chi ti vede.</l>
</lg>
<lg type="ottava">
<l>Tutto quel ben, che 'l sacerdote santo</l>
<l>Dice verso lo Dio propitio, e fido,</l>
<l>Replicato è dal popol tutto quanto</l>
<l>Co'l geminato tuon, co'l santo grido.</l>
<l>Co'l sibilo, e co'l cenno applaude intanto</l>
<l>Il serpe, et esce del suo antico nido.</l>
<l>Scende le scale, e volge à dietro i lumi,</l>
<l>E quei, che vuol lasciar, saluta Numi.</l>
</lg>
<lg type="ottava">
<l>Co'l sibilo, e co' rai l'antico tempio</l>
<l>Saluta, e quindi segue il suo viaggio.</l>
<l>Del suo si fido, e si devoto essempio</l>
<l>Fa lieto ogni Roman dentro il coraggio,</l>
<l>Che sperano, che 'l morbo iniquo, et empio</l>
<l>Debbia ammorzar, che lor fa tanto oltraggio.</l>
<l>Ovunque si rivolti il serpe, e vada,</l>
<l>D'herbe odorate, e fior gli ornan la strada.</l>
</lg>
<lg type="ottava">
<l>Per mezzo la città serpe, e s'aggira</l>
<l>Per la strada miglior, che 'l guida al mare;</l>
<l>E quinci, e quindi il pio popol rimira,</l>
<l>Che canta le sue prove illustri, e rare.</l>
<l>Ver la nave Romana amore il tira,</l>
<l>E in quel, che sopra il ponte vuol montare,</l>
<l>Rivolge il guardo in questa, e in quella parte,</l>
<l>E fa l'officio pio d'un, che si parte.</l>
</lg>
<lg type="ottava">
<l>Su l'asse poi, che sta fra il lito, e 'l legno</l>
<l>Serpendo entra lo Dio sopra la nave:</l>
<l>La qual dal peso un manifesto segno</l>
<l>Hebbe, d' esser d'un Dio superba, e grave.</l>
<l>Rendon Romani al sempiterno regno</l>
<l>Gratie del raro don, che lor fatt' have.</l>
<l>D'un toro sacrificio allegri fanno</l>
<l>Su'l lito, e poi le vele à venti danno.</l>
</lg>
<lg type="ottava">
<l>L'onde con aura dolce il legno fende,</l>
<l>E 'l serpe intanto in sù la poppa siede.</l>
<l>Et alza il collo, e il guardo in giro intende,</l>
<l>E d'ogni intorno il mar ceruleo vede.</l>
<l>Tanto che 'l sesto dì l'Italia prende</l>
<l>Vicino al promontorio, ove risiede</l>
<l>La Licinia Giunon nel suo bel tempio,</l>
<l>Ú già stava Licinio avaro, et empio.</l>
</lg>
<lg type="ottava">
<l>Lascia lo stretto à dietro di Messina,</l>
<l>E da man destra la Calabria scorge.</l>
<l>Indi al nobil Sorrento s'avicina,</l>
<l>Ú l'arbor di Lieo si lieto scorge.</l>
<l>Ver la città dapoi, ch' ivi è Reina,</l>
<l>Ch'à l'otio, e al van disio tutta si porge,</l>
<l>Si drizza; indi la perde, e giunge al passo,</l>
<l>Onde si scende al regno oscuro, e basso.</l>
</lg>
<lg type="ottava">
<l>Lasciato Cuma, e 'l passo, onde à l'inferno</l>
<l>Passò con la Sibilla il saggio Enea,</l>
<l>Seguendo il lor camin, veggon Linterno,</l>
<l>E la piaggia fruttifera Circea.</l>
<l>Quivi sorgendo in mar l'horribil verno</l>
<l>Fermasi, ù nocer men l'onda potea,</l>
<l>Dov'entra in mare un gran braccio di terra,</l>
<l>E fa riparo à la marina guerra.</l>
</lg>
<lg type="ottava">
<l>Visto i Romani un tempio esser vicino</l>
<l>Fer fumar su l'altar l'incenso, e 'l lume.</l>
<l>E ricercar del suo favor divino</l>
<l>Il sempre biondo Dio, ch' ivi era Nume.</l>
<l>Uscir volle Esculapio anchor del pino</l>
<l>Per servar verso il padre il pio costume.</l>
<l>Serpendo uscì del pin devotamente,</l>
<l>E 'l tempio salutò del suo parente.</l>
</lg>
<lg type="ottava">
<l>Subito la fortuna al suo fin venne,</l>
<l>Onde tutti tornar sopra la nave.</l>
<l>E per giudicio universal si tenne,</l>
<l>Che 'l mar fesse Esculapio oscuro, e grave,</l>
<l>Per far calare in quel lito l'antenne,</l>
<l>Per far l'officio pio, ch' ivi fatt' have.</l>
<l>Allegro il legno il vento in poppa tolse,</l>
<l>E nel suo grembo il Tebro al fin l'accolse.</l>
</lg>
<lg type="ottava">
<l>Viene à incontrarlo ogni gran Senatore,</l>
<l>Ogni gran cavalier, tutta la turba.</l>
<l>Pregan le madri pie, pregan le nuore,</l>
<l>Che toglia il mal, che la città disturba.</l>
<l>Mille altari su'l Tebro alzar l'odore</l>
<l>Sabeo fan sino al ciel mentre ei s'inurba.</l>
<l>Cantan hinni per tutto, e in mille lochi</l>
<l>Fan mille sacrificij, e mille fochi.</l>
</lg>
<lg type="ottava">
<l>Alza il collo entro à Roma il serpe tanto,</l>
<l>Che quasi il capo suo l'arbore eccede;</l>
<l>E intorno à la città dà gli occhi intanto</l>
<l>Per veder quale à lui convenga sede.</l>
<l>Risolve poi volere il tempio santo,</l>
<l>Dove in due parti farsi il Tebro vede;</l>
<l>Dove divide il suo fonte in due braccia,</l>
<l>Indi l'unisce, et una isola abbraccia.</l>
</lg>
<lg type="ottava">
<l>Giunta la nave à l' isola, discende</l>
<l>Il serpe, e ponsi à punto in quella parte,</l>
<l>Dove d'havere il divin tempio intende</l>
<l>Dal devoto di lui popol di Marte.</l>
<l>Quivi la forma sua divina prende,</l>
<l>E l'infelice peste indi si parte.</l>
<l>S'allegra Roma, e fa superbo un tempio,</l>
<l>E ponvi d'Esculapio il vero essempio.</l>
</lg>
<lg type="ottava">
<l>Ma s'allhor s'allegrò d'un Dio straniero</l>
<l>Roma, e fondogli il tempio, e 'l rito pio,</l>
<l>Ben fu il suo gaudio in ogni parte intero,</l>
<l>Quando un de figli suoi vide esser Dio.</l>
<l><emph rend="sc">Cesare</emph>, che di Roma il sommo impero</l>
<l>Ottenne primo, anch'egli al ciel salio.</l>
<l>E con gaudio maggior nel patrio sito</l>
<l>Da suoi proprij hebbe il tempio, e 'l santo rito.</l>
</lg>
<lg type="ottava">
<l>Non fu tanto il valor, c'hebbe ne l'armi,</l>
<l>Non ne la toga, e nel negotio il senno,</l>
<l>Ch'à lui drizzare i sacri, e ricchi marmi</l>
<l>Con si grande artificio in Roma fenno;</l>
<l>Non fer tanto cantargli i santi carmi</l>
<l>Mille, che gli alti Dei gratie à lui denno;</l>
<l>Non tanto essere stato humano, e giusto,</l>
<l>Quanto, ch'esser dovea padre d'<emph rend="sc">Augusto</emph>.</l>
</lg>
<lg type="ottava">
<l>Dunque il domar gl'indomiti Britanni,</l>
<l>La Francia, il Ponto, l'Africa, e l'Egitto;</l>
<l>L'haver tutti impiegati i giorni, e gli anni</l>
<l>Continuo in guerra, e rimanere invitto;</l>
<l>E in mezzo à tante morti, à tanti affanni</l>
<l>L'haver con tanta gloria oprato, e scritto;</l>
<l>Noi vorrem dir, che sia di maggior pregio</l>
<l>Che l' haver fatto un figlio cosi egregio ?</l>
</lg>
<lg type="ottava">
<l>Perche tanto huom, quanto fu <emph rend="sc">Augusto</emph> al mondo,</l>
<l>Non d'un mortal nascesse, ma d'un Nume,</l>
<l>Convenia, che nel regno alto, e giocondo</l>
<l><emph rend="sc">Cesare</emph> risplendesse un nuovo lume;</l>
<l>E fosse tolta l'alma al carnal pondo</l>
<l>Fuor de l'humano, e natural costume.</l>
<l>Ben vide Citherea l'odio, e 'l trattato:</l>
<l><emph rend="sc">Ma</emph> chi può contraporsi al cielo, e al fato ?</l>
</lg>
<lg type="ottava">
<l>Riguarda ben da la celeste corte</l>
<l>Citherea Cassio, e Bruto, e gli altri insieme</l>
<l>Al pronepote suo giurar la morte;</l>
<l>E tanto il miser cor l'affligge, e preme,</l>
<l>Che cerca d' impedir la fatal sorte;</l>
<l>E innanzi ad ogni Dio supplica, e geme,</l>
<l>Ch'un sol, che gli è restato del suo sangue,</l>
<l>Non lascin per tal via venire essangue.</l>
</lg>
<lg type="ottava">
<l>Vedete quante insidie, e quante pene</l>
<l>M' appresta quella ingiusta empia congiura.</l>
<l>Misera me, dapoi ch' ogni hor m' aviene</l>
<l>Nova calamità, nova sciagura.</l>
<l>Toglie Tidide il sangue à le mie vene,</l>
<l>Cadon di Troia mia l' altere mura.</l>
<l>Salvar conviemmi Enea da l' importuno</l>
<l>Mare, et al fin da Turno, anzi da Giuno.</l>
</lg>
<lg type="ottava">
<l>Ahi, che fur nulla i miei passati scempi,</l>
<l>S'havrò riguardo al mio novo tormento.</l>
<l>Deh non facciano, ò Dei, quei crudi, et empi</l>
<l>Tanto senno morir, tanto ardimento.</l>
<l>Non comportate, che ne' santi tempi</l>
<l>Di Vesta resti in tutto il foco spento</l>
<l>Dal sangue del supremo Sacerdote,</l>
<l>Perpetua doglia à l' alme alme, e devote.</l>
</lg>
<lg type="ottava">
<l>Queste, et altre parole in van dicea</l>
<l>L'afflitta Citherea con van discorso.</l>
<l>Gli Dei bene à pietà tutti movea,</l>
<l>Ma non potea impedire il fatal corso.</l>
<l>Pur se ben tor da lor non si potea,</l>
<l>Che non fosse à tant' huom piagato il dorso;</l>
<l>Voller con più di un segno horrendo, e tristo,</l>
<l>Che quà giù tanto mal fosse previsto.</l>
</lg>
<lg type="ottava">
<l>Fu fra le nere nubi udito intorno</l>
<l>Urtarsi l' arme insieme, e farsi guerra.</l>
<l>S'udì con mesto suon la tromba, e 'l corno</l>
<l>Co' l tuon, che 'l più crudel folgore atterra.</l>
<l>Fu fuor di modo oscuro, e tristo il giorno:</l>
<l>Tremò l' alta citta, tremò la terra.</l>
<l>Piovve giù sangue, e ne le selve sacre</l>
<l>S' udir note ne l' aere horrende, et acre.</l>
</lg>
<lg type="ottava">
<l>La Luna il suo splendor di sangue sparse,</l>
<l>Latrar di notte intorno à tempi i cani.</l>
<l>Ne l' hostia ogni infelice segno apparse,</l>
<l>Lasciar gli avelli sgombri i morti, e vani.</l>
<l>Le statue de gli Dei di pianto sparse,</l>
<l>E mille altri portenti horrendi, e strani</l>
<l>Fur visti: e abbandonaro i gufi il nido,</l>
<l>E fer per tutto udir l' infame strido.</l>
</lg>
<lg type="ottava">
<l>Ma non poter mille segni infelici</l>
<l>Far, ch' ei fuggisse il fato acerbo, et empio.</l>
<l>Andaro armati i suoi crudi nemici</l>
<l>In mezzo del Senato, in mezzo al tempio</l>
<l>Fra santi simulacri, e santi uffici</l>
<l>Per far di si grand' huom l' ultimo scempio,</l>
<l>Come ne la città non fosse stato</l>
<l>Luogo per tanto mal, se non sacrato.</l>
</lg>
<lg type="ottava">
<l>Il bianco sen ferì, stracciò le chiome</l>
<l>Venere, quando ignudi i ferri vide.</l>
<l>E 'l volle in una nube asconder, come</l>
<l>Fe, quando ascose Paride ad Atride;</l>
<l>Ó come quel, cui le terrene some</l>
<l>Ella formò, salvò dal gran Tidide.</l>
<l>Ma Giove immantinente à lei s' oppose,</l>
<l>E 'l decreto divin cosi gli espose.</l>
</lg>
<lg type="ottava">
<l>Che fai figliuola mia? che fai? non vedi,</l>
<l>Che cosi da principio era ordinato?</l>
<l>E stolta in tutto sei, se sola credi</l>
<l>Di superar l' insuperabil fato.</l>
<l>Va da te stessa à le tre Parche, e chiedi,</l>
<l>S' è tempo anchor, ch' in ciel venga beato.</l>
<l>Dove potrai veder nel suo destino,</l>
<l>Ch' Atropo à questo fin già tronca il lino.</l>
</lg>
<lg type="ottava">
<l>In gran quadri di bronzo essere scritto</l>
<l>Tutto il destin del tuo germe vedrai:</l>
<l>Ne v' è timor, che 'l mio folgore invitto,</l>
<l>Ne ch' infortunio alcun lo svolga mai.</l>
<l>Scaccia pure il dolor dal core afflitto,</l>
<l>Asciuga pure i lagrimosi rai,</l>
<l>Che gli ho veduti, e letti, e vo contarti</l>
<l>Quel, che disposto n' han per rallegrarti.</l>
</lg>
<lg type="ottava">
<l>Per far restar più lungamente vivo</l>
<l>Cesare, in van tu t' affatichi, in terra;</l>
<l>Ch' è giunto il tempo, il qual de l' alma privo</l>
<l>Dovea fare il suo corpo andar sotterra.</l>
<l>Hor tu dei farlo al cielo ascender Divo</l>
<l>Subito, che 'l suo spirto si disserra</l>
<l>Dal corpo humano: hor fallo, e danne indicio</l>
<l>À fin ch' egli habbia i tempij, e 'l sacrificio.</l>
</lg>
<lg type="ottava">
<l>Guidala pure al regno alto, e giocondo,</l>
<l>Com' esce l' alma del suo albergo fuora.</l>
<l>Che 'l figlio havrà la Monarchia del mondo,</l>
<l>Ne dubitar, che invendicato muora.</l>
<l>Che come egli havrà in terra il maggior pondo,</l>
<l>E che vedrà l' occasione, e l' hora,</l>
<l>In parte ei condurrà l' armate squadre,</l>
<l>Che vendetta faran del morto padre.</l>
</lg>
<lg type="ottava">
<l>Potran far fede e Modona, e Farsaglia,</l>
<l>E 'l campo Macedonico del vero,</l>
<l>Quanto ne l' arme, e nel giudicio vaglia</l>
<l>Questo, c' havrà del mondo il sommo impero</l>
<l>Che vinti fien per forza di battaglia,</l>
<l>E 'l faran gir de' suoi trionfi altero.</l>
<l>E 'l mar Siculo anchor potrà dir come</l>
<l>Vincerà lui, c' havrà di Magno il nome.</l>
</lg>
<lg type="ottava">
<l>Del grande Egitto l' inclita Regina</l>
<l>Fatta consorte al gran Duce Romano,</l>
<l>Havrà per quel, che 'l fato à lui destina,</l>
<l>Ne le sue nozze confidato in vano:</l>
<l>Che vedrà del suo imperio la ruina,</l>
<l>E venir tutto al grande Augusto in mano;</l>
<l>E vedrà d' haver preso in van per scopo,</l>
<l>Che serva il Tarpeo nostro al suo Canopo.</l>
</lg>
<lg type="ottava">
<l>Volte infinite havrà di palma, e lauro</l>
<l>Ornato il crin questo felice Augusto.</l>
<l>Sarà suo tributario e l' Indo, e 'l Mauro,</l>
<l>Con lo Scita sanguigno il Moro adusto.</l>
<l>Tornata al mondo poi l' età de l' auro,</l>
<l>Si volgerà come benigno, e giusto</l>
<l>À dar le leggi, à far del mondo un tempio,</l>
<l>À farsi à ogn' un di ben' oprare essempio.</l>
</lg>
<lg type="ottava">
<l>E con maturo, e provido consiglio,</l>
<l>Riguardo havendo à la Romana sede,</l>
<l>À suoi nipoti, al publico periglio,</l>
<l>Con buona mente, e purità di fede</l>
<l>S' eleggerà di santa madre un figlio,</l>
<l>E del nome, e del regno il farà herede.</l>
<l>Finita poi l' età tarda, et imbelle</l>
<l>Risplenderà fra le cognate stelle.</l>
</lg>
<lg type="ottava">
<l>Si che figliuola mia vattene intanto</l>
<l>Verso la salutifera congiura,</l>
<l>E ferito che gli hanno il carnal manto,</l>
<l>De lo spirito suo prendi tu cura.</l>
<l>Fallo splendor del regno eterno, e santo,</l>
<l>E la divina in lui forma figura;</l>
<l>E fa, che dal supremo ethereo chiostro</l>
<l>Riguardi il Campidoglio, e 'l tempio nostro.</l>
</lg>
<lg type="ottava">
<l>In quel, che Giove parla, i lumi intende</l>
<l>Verso il nepote suo Venere, e mira,</l>
<l>Che Cassio, e Bruto co' l pugnal l' offende,</l>
<l>Con ogni cavalier, che vi cospira;</l>
<l>Tosto invisibil nel Senato scende,</l>
<l>Non l' aiuta però, ma come spira,</l>
<l>Che si risolva l' alma non comporta</l>
<l>In aere, ma la prende, e al ciel la porta.</l>
</lg>
<lg type="ottava">
<l>Mentre la Dea per l' aere la conduce,</l>
<l>S' infiamma, e acquista à se foco, e splendore.</l>
<l>Tosto, che Citherea vede, che luce,</l>
<l>E che viene il suo foco ogn' hor maggiore,</l>
<l>Sapendo la natura de la luce,</l>
<l>C' ha d' alzarsi da se forza, e vigore,</l>
<l>La lascia: ella à le parti alte, e divine</l>
<l>Poggia con lungo, e fiammeggiante crine.</l>
</lg>
<lg type="ottava">
<l>Crinita al fin nel ciel giunge una stella</l>
<l>Cesare fra le luci alme, e sovrane.</l>
<l>Dove risplende luminosa, e bella,</l>
<l>Onde riguarda l' attioni humane.</l>
<l>E mentre il mondo Augusto il figlio appella,</l>
<l>Per haver si lontan l' arme Romane</l>
<l>Stese, s' allegra di esser vinto, e gode,</l>
<l>Che 'l figlio, ch'ei lasciò, sia di più lode.</l>
</lg>
<lg type="ottava">
<l>Ben che 'l più chiaro, e più felice Augusto</l>
<l>Nega, che 'l suo valor sia di più pregio:</l>
<l>E 'l nega con ragion: che pargli ingiusto</l>
<l>Di farsi da se stesso alto, et egregio.</l>
<l>Ma de la vera fama il grido giusto,</l>
<l>Ch' inalza il suo splendor sublime, e regio,</l>
<l>Sopra ogni huom, che fu mai, l' estolle, e canta,</l>
<l>E sopra il padre anchor l' ammira, e vanta.</l>
</lg>
<lg type="ottava">
<l>Cosi di valor cede il grande Atreo</l>
<l>Al figlio Agamennon più saggio, e forte.</l>
<l>E cosi al figlio Theseo il padre Egeo</l>
<l>Di senno cede, e d' animo, e di sorte.</l>
<l>E cosi cede anchora il gran Peleo</l>
<l>À quel, ch' al grande Hettor diede la morte.</l>
<l>Cosi di più lodate, e rare prove</l>
<l>Fu del padre Saturno il figlio Giove.</l>
</lg>
<lg type="ottava">
<l>Giove è rettor nel regno alto, e giocondo,</l>
<l>Felice Augusto il mar regge, e la terra.</l>
<l>Tal c' ha il nostro rettor diviso il mondo,</l>
<l>Con lo Dio, che 'l divin folgore atterra.</l>
<l>Deh poi ch' egli quà giù regge tal pondo</l>
<l>Senza gl' infami vitij, e senza guerra,</l>
<l>Fate, che tardo, Dei, venga quel giorno,</l>
<l>Che dee donarlo al vostro alto soggiorno.</l>
</lg>
<lg type="ottava">
<l>Voi Dei, che già da l' Asiana parte</l>
<l>Veniste à noi co'l gran Duce Troiano;</l>
<l>Giove Capitolin, tu fero Marte,</l>
<l>Padre, et auttor del gran nome Romano;</l>
<l>E voi Romani Dei, cui l' arme, e l' arte</l>
<l>Diede, e 'l cor pio si grande imperio in mano;</l>
<l>Fate, ch' Augusto, e ogni altro inclito Duce</l>
<l>Goda più, che si può, fra noi la luce.</l>
</lg>
<lg type="ottava">
<l>Tu, Geneveva pia, tu pio Marcello,</l>
<l>Veri Gallici Divi, e tu Dionigi</l>
<l>Fate, che <emph rend="sc">Carlo</emph>, Imperador novello</l>
<l>Del vostro felicissimo Parigi,</l>
<l>Che con un spirto si svegliato, e bello</l>
<l>De' padri invitti suoi segue i vestigi,</l>
<l>Tanta età, tanto honor, tanto ben goda,</l>
<l>C'habbia non men d' Augusto imperio, e loda.</l>
</lg>
<lg type="ottava">
<l><emph rend="sc">Carlo</emph>, in si verde età dal cielo eletto</l>
<l>Imperador de le Lutetie squadre,</l>
<l>Lontan m' inchino al tuo real cospetto,</l>
<l>Et al valor de la tua santa madre,</l>
<l>Per darti co' l maggior, ch' io posso, affetto</l>
<l>Quest' opra, hereditaria di tuo padre.</l>
<l>Per lui le diè principio, e 'l più n' ho scritto</l>
<l>Sotto il favor del suo gran nome invitto.</l>
</lg>
<lg type="ottava">
<l>Hor, poi che 'l Re del ciel fra i più lucenti</l>
<l>Spirti beati lui beato serra,</l>
<l>E vuol, perche 'l suo don più d' un contenti,</l>
<l>Che di lui goda il ciel, di te la terra,</l>
<l>Con tutti i modi humili, e riverenti,</l>
<l>Quanto, ch' io posso più, chinato à terra</l>
<l>Io dò quest' opra à te presente, e vivo,</l>
<l>Che dar non posso à lui lontano, e Divo.</l>
</lg>
<lg type="ottava">
<l>Lo stesso animo à te devoto, e fido</l>
<l>Dono, e consacro, e le scritture, e i carmi.</l>
<l>Poi quando alzando andrà la Fama il grido,</l>
<l>E loderà di te le prove, e l' armi,</l>
<l>S'havrò quest' alma anchor nel carnal nido,</l>
<l>À cantar l' opre tue tutto vò darmi.</l>
<l>Dove al mondo, et à te spero far noto</l>
<l>Quanto al tuo sangue io sia fido, e devoto.</l>
</lg>
<lg type="ottava">
<l>E se ben l' alto affar d' un tanto regno</l>
<l>Tien la tua mente in altro hoggi occupata,</l>
<l>Dalle tal volta un guardo, e qualche segno</l>
<l>Mostrami in cortesia, che ti sia grata.</l>
<l>Di questo sol favor fa colui degno,</l>
<l>Che già tant' anni t' ha l' alma dicata;</l>
<l>Che tutto vuol far tuo ciò, ch' opra, e scrive,</l>
<l>E per te s'affatica, e per te vive.</l>
</lg>
<lg type="ottava">
<l>Godi Balban de la tua interna luce,</l>
<l>Che scorge l' avenir si di lontano.</l>
<l>Godi Mattheo del frutto, che produce</l>
<l>La tua si liberal natura, e mano.</l>
<l>Questa fatica mia, c' hor mando in luce,</l>
<l>Nasce dal tuo giudicio intero, e sano:</l>
<l>Che prevedendo, e provedendo il tutto,</l>
<l>Questo (qual' ei si sia) n' è nato frutto.</l>
</lg>
<lg type="ottava">
<l>Dapoi che non posso io supplir, secondo</l>
<l>Fora il desire, à tanto beneficio,</l>
<l>Bastiti almen, ch' io faccia fede al mondo</l>
<l>Del tuo cor liberal, del tuo giudicio;</l>
<l>E che lieto il sembiante, e 'l cor giocondo</l>
<l>Cerchi giovar co'l don, e con l' officio;</l>
<l>E sei ne l' opre pie, ne' desir giusti</l>
<l>Quel, ch' esser denno i Cesari, e gli Augusti.</l>
</lg>
<lg type="ottava">
<l>Hor tu nata opra mia d' una si bella,</l>
<l>D'una si rara, e varia poesia,</l>
<l>Fà noto al mondo, che l' età novella</l>
<l>Non invidia talhor l' età di pria.</l>
<l>E mentre vive la Tosca favella</l>
<l>Fà, ch' anchor viva la memoria mia;</l>
<l>Fà co'l tenor de' tuoi vivaci carmi,</l>
<l>Ch'io non habbia à invidiar bronzi, ne marmi.</l>
</lg>
<note place="end" resp="ed" anchored="yes">
<title>Annotationi del XV. Libro.</title>
<p><hi rend="sc">Si</hi> vede nell'elettione di Numa Pompilio Sabino al governo di Roma, quanta forza habbia nell'opinioni de gli huomini la scientia, e maggiormente la filosofia, come quella che instituisse, e dà una forma veramente nobile all'huomo, essendo come è ministra della prudentia, poiche gli huomini vanno a cercare fino ne i paesi esterni, quelli che sono dotati di vera sapienza, per dar loro in mano l'imperio di se stessi; Par quivi che l'Anguillara sia stato piu presto espositore della mente di Ovidio, che traduttore del suo Poema, cosi il va ornando d'alcune sententiose digressioni, come fa nella stanza, <quote><emph>Cosi purgato hebbe ei l'interno lume</emph></quote> descrivendo il bello e qualificato animo di Numa Pompilio, insieme con la seguente, nell'altra poi rende la ragione perche l'eleggessero i Romani per Re loro dicendo, <quote><emph>Maraviglia non fu se tanto apprese</emph></quote>. Bellissima descrittione della notte è poi quella della stanza, <quote><emph>Havea passato il Sole il mar d'Atlante</emph></quote>, come è ancor bella la forma dell'accusa che fa il fiscale della fuga di Miscelo, nella stanza, <quote><emph>Hor mentre di fuggirsi s'apparecchia</emph></quote>. le prove che vincono il reo, e 'l modo di dar la sententia che si legge nelle seguenti insieme con l'oratione di Miscelo ad Hercole nella stanza. <quote><emph>Come si danno i sassi, i bianchi, e i negri</emph></quote>.</p>
<p><hi rend="sc">Ci</hi> rapresenta molto vivamente quivi ancora l'Anguillara la dottrina di Pitagora, e 'l modo del contemplare, e tutto quello che comprende la Filosofia, nella stanza, <quote><emph>Ei la sostanza, l'ordine, e l'effetto</emph></quote>, insieme con la maniera che teniva Pithagora nel leggere a' suoi discepoli, nella stanza, <quote><emph>Ma d'una cosa è ben ch' io t' ammonisca</emph></quote>. come ancora ci rapresenta vivamente i cibi de quali doverebbe rimaner satisfatto l'huomo, nella stanza, <quote><emph>L'herba, la barba, il seme, il frutto, e 'l fiore</emph></quote>. e nella seguente, insieme con l'esclamatione propria ch' ei fa nella stanza, <quote><emph>Ó quanto è gran delitto, ò quanto è ingiusto</emph></quote>. Bellissima è l'adduttione dell'età dell'oro per far buone le sue ragioni, come è ancor bella la descrittione del modo che tenne l'huomo con cibarse dopo le salvaticine, a gli animali domestici, che si legge nella stanza, <quote><emph>Ne sol la lepre, e 'l caprio fuggitivo</emph></quote>. Bellissimo è ancora il biasimo ch' ei da all'ingorde, e strane voglie dell'huomo che si legge nella stanza, <quote><emph>Ó voglie troppo all'honestà nemiche</emph></quote> e nella seguente, come è ancor bella la conversione che fa à gli huomini nella stanza, <quote><emph>O ciechi, e forse a un tratto ogn'un non corre</emph></quote> insieme col lagnarse che fa nella stanza <quote><emph>Onde oime nasce un desir tanto ingordo</emph></quote>.</p>
<p><hi rend="sc">Va</hi> il Poeta descrivendo l'opinione di Pitagora intorno l'anima dell'huomo, la qual tiene immortale, ma però di modo che morendo l'huomo quella istessa anima possi unificare un'animale cosi fiero, come domestico, e quella dell'animale morto possi giustificare l'huomo, per questo non voleva quel gran Filosofo, che gli huomini si cibassero delle carni de gli animali, ma che rimanessero contenti dell'herbe, de' frutti, del latte, e del mele, perche amazzando gli animali per nodrirsi della loro carne, ne havrebbe potuto offender' alcuno, che l'anima sua vivificativa, havesse altre volte vivificato qualche suo parente over'amico; e cosi andava vaneggiando intorno quest'errore apertissimo. Si veggono quivi molte bellissime rapresentationi di quanto ha voluto dire Ovidio, dell'Anguillara; come quella nella stanza <quote><emph>E 'l tempo sempre appar con nova fronte</emph></quote> e nella seguente, e quella del giorno ancora nella stanza <quote><emph>Ma non veggiamo noi che 'l giorno stesso</emph></quote> e quella della luna nella seguente. Si legge ancora la rapresentatione della primavera nel mezzo della stanza, <quote><emph>E mentre l'anno un'anno in giro è volto</emph></quote> come ancora si legge quella della estate nella stanza <quote><emph>Ma come al Sole il Cancro apre le porte.</emph></quote> e quella dell'Autunno, nella stanza <quote><emph>Come a la libra poi lo Dio s'aggiunge</emph></quote> come ancora quella del Verno in quella, <quote><emph>Diventa l'anno poi debile e stanco</emph></quote> rapresenta ancora felicissimamente l'Anguillara la età dell'huomo, nella stanza. <quote><emph>E 'l corpo human si volve, e si trasforma</emph></quote> e nelle seguenti, insieme con la conversione al tempo della stanza, <quote><emph>Tempo empio e rio co i crudi invidi denti</emph></quote>.</p>
<p><hi rend="sc">Descrive</hi> ancora felicemente la commistione de gli elementi, de i quali dui sono grossi e corporei, che sono l'aqua, e la terra, e dui senza corpo che sono l'aere, e 'l foco; e come la maggior grossezza del foco si risolve in aere, e levando il foco dall'aere, l'aere si fa aqua, e levandose la grossezza dell'aqua si vederà che non è altro che terra; cosi per il contrario la piu nobil parte della terra si risolve in aqua, la piu nobil dell'aqua in aere, e la piu nobile dell'aere in fuoco; descrive ancora come da questi si corrompono, e generano tutte le cose, nella stanza <quote><emph>Ha quattro corpi genitali il mondo</emph></quote> e nelle seguenti.</p>
<p><hi rend="sc">Hippolito</hi> bandito da Teseo per la falsa accusa della matrigna, ci da essempio di un'animo veramente casto e fedele, come ancora la sfacciata donna ce lo dà di una sceleratissima mente di una donna alterata dalla ferissima passione dell'amore libidinoso; poi che può pensare, e metter' in esecutione, una tanto abominevole sceleragine; che Hippolito fusse poi stracciato, e fatto in diverse parti, e al fine ritornato in vita dalla divina virtù di Esculapio, potiamo dire che l'huomo di valore non si lascia impaurire da i mostri del mare, che non sono altro che i travagli di questo mondo, se ben la sua parte mortale è stracciata, e fatta in diverse parti dalle proprie passioni; perche al fine Esculapio, che è la vera prudentia con la virtù sua, le risana tutte; vaghissimamente ci rapresenta l'Anguillara l'impaurire de i Cavalli che tiravano la carretta d'Hippolito nella stanza. <quote><emph>Volgono gli occhi i miei cavalli intanto</emph></quote>.</p>
<p><hi rend="sc">Vogliono</hi> alcuni che la fittione di Tagere che nacque della Terra, fusse historia, e che uno di quello nome si fosse di modo allontanato dalle case, e dalle ville per dar' opera a gli studi dell'indovinare, che fina che non fu perfettissimo in quest'arte, non si lasciasse vedere nella Toscana dov'era nato, di qui donde s'era partito giovane; e che comparendovi poi mostrasse a quelli del paese l'arte sua, e che per questo dicessero che s'era veduto giovane, e poi di matura età; quando vi comparve dotto, nell'arte dell'indovinare; che vi fusse poi veduto vecchio ancora, e che dapoi sparisse, si può dire che essendo stato un tempo nella patria divenne vecchio, e che conoscendo verissima quella sententia che non vi è alcun profeta che sia grato alla patria sua, se ne partisse. Descrive l'Anguillara con la sua solita felicità la favola del suo nascimento, nella stanza <quote><emph>Tutte a fatto stupir le Dee latine</emph></quote> e nella seguente.</p>
<p><hi rend="sc">Cippo</hi> che copriva le sue Corne col Lauro, ci da a vedere che molti coprono i loro vicij sotto il velo della virtù, ch'egli fuggisse poi come huomo di buona mente l'imperio di Roma, per non divenir tiranno, si può comprendere quanta forza habbia la temperanza in un'animo nobile, e ben qualificato, poi che Cippo s'elesse piu presto di vivere perpetuamente bandito dalla propria patria, che viverci dentro, non come membro modesto e mediocre, ma come capo, e tiranno, e crudele. Si legge l'oratione che fa Cippo a Dio molto vagamente scritta dall'Anguillara, nell'ultimo della stanza, <quote><emph>Al fonte, a gli occhi suoi propri non crede</emph></quote> e nella seguente, come è ancora trasportata vagamente la comparatione della stanza, <quote><emph>Come al soffiar di Borea, o Subsolano</emph></quote>.</p>
<p><hi rend="sc">Che</hi> i Romani havessero ricorso essendo afflitti da una gravissima pestilentia all'Oracolo d'Apolline ci da essempio di quanto dobbiamo far noi nelle nostre afflittioni, e con tanta maggior confidenza e fede quanto piu conosciamo la nostra religione vera al paragone della loro falsissima; ha l'Anguillara quivi rapresentata la molta divotione del popolo Romano verso Apolline, insieme con la risposta dell'Oracolo, nella stanza. <quote><emph>L'aiuto che impetrar' santo e divino.</emph></quote> come ha ancora felicemente descritto il viaggio che fecero gli Ambasciatori Romani ritornando a Roma con Esculapio trasformato in serpe; e questo vogliono molti che 'l sia perche questo animale ha molti e molti rimedi per la salute dell'huomo; nella stanza. <quote><emph>L'onde con aura dolce il legno fende.</emph></quote> e nelle seguenti.</p>
<p><hi rend="sc">Nel</hi> fine del suo poema Ovidio canta le lodi di Cesare, nel mezzo della stanza, <quote><emph>Ma s'allhor s'allegrò d'un Dio straniero</emph></quote> e nelle seguenti, insieme con la doglienza, e i lamenti di Venere per la morte sua nella stanza. <quote><emph>Riguarda ben dalla celeste corte</emph></quote> con le seguenti. Bellissimi sono ancora i tristi segni e mali augurij che trasporta l'Anguillara della morte di Cesare nella stanza. <quote><emph>Fu fra le nubi nere udito intorno</emph></quote> e nelle seguenti, come ancora è bella la riprensione che fa a Giove a Venere nella stanza <quote><emph>Che fai figliuola mia? che fai? non vedi</emph></quote>. Quanto vagamente ancora descrive come sali l'anima di Cesare alla sua amica stella nella stanza, <quote><emph>Mentre la Dea per l'aere la conduce</emph></quote> e nelle seguenti; e le lodi di Augusto ancora insieme con l'invocatione di Ovidio a gli Dei Romani, della stanza. <quote><emph>Voi Dei che già da l'Asiana Corte</emph></quote>.</p>
<p><hi rend="sc">A Imitatione</hi> di Ovidio ancora l'Anguillara consacra questa sua in vero lodevolissima fattica al Christianissimo <emph rend="sc">Carlo</emph> Re di Francia, come herede delle qualità Reali della felicissima memoria del suo grandissimo Padre; al quale donò già l'Anguillara questo suo Poema; nella stanza <quote><emph>Tu Geneveva pia, tu pio Marcello</emph></quote> e nell'altre quattro che seguono: dove fa palese quanto sia devoto servitore di quella Corona, e in quanta stima tenghi la memoria felicissima del non gia mai a bastanza lodato Re Arrigo, e quivi dopo haver fatte due stanze in lode del honoratissimo Messer Mattheo Balbani Gentil'huomo Luchese, suo unico benefattore finisse il suo Poema molto vagamente, nella stanza, <quote><emph>Hor tu nata opra mia d'una si bella</emph></quote>.
</p>
</note>
</div1>
</body>
</text>
</TEI.2>
