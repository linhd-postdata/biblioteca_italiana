<?xml version="1.0" encoding="UTF-8"?>
<!DOCTYPE TEI.2 SYSTEM "http://backend.bibliotecaitaliana.it/DTD/bibit.dtd">
<TEI.2>
  <teiHeader>
  <fileDesc>
    <titleStmt>
      <title>Stanze per la giostra</title>
      <author>Angelo Poliziano</author>
    </titleStmt>
    <extent>81 Kb in UTF-8</extent>
    <publicationStmt>
      <publisher>Biblioteca Italiana</publisher>
      <pubPlace>Roma</pubPlace>
      <date>2003</date>
      <idno>bibit001466</idno>
      <availability>
        <p>Questa risorsa digitale è liberamente accessibile per uso
              personale o scientifico. Ogni uso commerciale è vietato</p>
      </availability>
    </publicationStmt>
    <seriesStmt>
      <title>Collezione BibIt</title>
    </seriesStmt>
    <sourceDesc>
      <bibl>
        <title>Poesie italiane</title>
        <author>Poliziano, Angelo</author>
        <editor id="ed">Orlando, Saverio</editor>
        <publisher>Biblioteca universale Rizzoli</publisher>
        <pubPlace>Milano</pubPlace>
        <date>1976</date>
      </bibl>
    </sourceDesc>
  </fileDesc>
  <encodingDesc>
                  <samplingDecl>
                    <p>Tutti i materiali paratestuali della fonte cartacea non riconducibili alla
                      responsabilità dell'autore dell'opera sono stati soppressi nella versione
                      digitale</p>
                  </samplingDecl>
                  <editorialDecl>
                    <correction method="silent" status="medium">
                      <p>Livello medio: controllo a video con collazione con edizione di
                      riferimento</p>
                    </correction>
                    <quotation form="data" marks="all">
                      <p>I simboli di citazione e di discorso diretto presenti sulla fonte cartacea
                        sono stati rappresentati sulla versione digitale</p>
                    </quotation>
                    <hyphenation eol="none">
                      <p>I trattini di sillabazione a fine riga sono stati soppressi e le parole
                        ricomposte</p>
                    </hyphenation>
                  </editorialDecl>
    <classDecl><taxonomy id="CDD"><bibl>Classificazione Decimale Dewey</bibl></taxonomy><taxonomy id="CGB"><bibl>Classificazione generi BibIt</bibl></taxonomy></classDecl></encodingDesc>
  <profileDesc>
    <creation>
      <date>400</date>
    </creation>
    <langUsage><language id="ita"/></langUsage>
    <textClass>
      <keywords scheme="CDD">
        <term>851.2 - POESIA ITALIANA. 1375-1492</term>
      </keywords>
      <keywords scheme="CGB">
        <term>Poesia</term>
      </keywords>
    </textClass>
  </profileDesc>
  <revisionDesc>
    <change>
      <date>Data sconosciuta anteriore al 2000</date>
      <respStmt>
        <name>LIZ</name>
      </respStmt>
      <item>Digitalizzazione</item>
    </change>
    <change>
      <date>Data sconosciuta anteriore al 2000</date>
      <respStmt>
        <name>LIZ</name>
      </respStmt>
      <item>Correzione linguistica</item>
    </change>
    <change>
      <date>2004-01-11T00:00:00.000+02:00</date>
      <respStmt>
        <name>Marta Zanazzi</name>
        <name>BIBIT</name>
      </respStmt>
      <item>Codifica XML - Codifica manuale</item>
    </change>
    <change>
      <date>2004-02-09T00:00:00.000+02:00</date>
      <respStmt>
        <name>Elena Pierazzo</name>
        <name>BIBIT</name>
      </respStmt>
      <item>Validazione</item>
    </change>
  </revisionDesc>
</teiHeader>

  <text>
    <body>
      <div1 n="Titolo">
        <p>STANZE DE MESSER ANGELO POLITIANO COMINCIATE PER LA GIOSTRA DEL MAGNIFICO GIULIANO DI
          PIERO DE MEDICI.</p>
      </div1>
      <div1 type="parte">
        <head>LIBRO I</head>

        <lg type="stanza">
          <head>1</head>
          <l>Le gloriose pompe e' fieri ludi</l>
          <l>della città che 'l freno allenta e stringe</l>
          <l>a magnanimi Toschi, e i regni crudi</l>
          <l>di quella dea che 'l terzo ciel dipinge,</l>
          <l>e i premi degni alli onorati studi,</l>
          <l>la mente audace a celebrar mi spinge,</l>
          <l>sì che i gran nomi e i fatti egregi e soli</l>
          <l>fortuna o morte o tempo non involi.</l>
        </lg>

        <lg type="stanza">
          <head>2</head>

          <l>O bello idio ch'al cor per gli occhi inspiri</l>
          <l>dolce disir d'amaro pensier pieno,</l>
          <l>e pasciti di pianto e di sospiri,</l>
          <l>nudrisci l'alme d'un dolce veleno,</l>
          <l>gentil fai divenir ciò che tu miri,</l>
          <l>né può star cosa vil drento al suo seno;</l>
          <l>Amor, del quale i' son sempre suggetto,</l>
          <l>porgi or la mano al mio basso intelletto.</l>
        </lg>

        <lg type="stanza">
          <head>3</head>

          <l>Sostien tu el fascio ch'a me tanto pesa,</l>
          <l>reggi la lingua, Amor, reggi la mano;</l>
          <l>tu principio, tu fin dell'alta impresa,</l>
          <l>tuo fia l'onor, s'io già non prego invano;</l>
          <l>di', signor, con che lacci a te presa</l>
          <l>fu l'alta mente del baron toscano</l>
          <l>più gioven figlio della etrusca Leda,</l>
          <l>che reti furno ordite a tanta preda.</l>
        </lg>

        <lg type="stanza">
          <head>4</head>

          <l>E tu, ben nato Laur, sotto il cui velo</l>
          <l>Fiorenza lieta in pace si riposa,</l>
          <l>né teme i venti o minacciar del celo</l>
          <l>o Giove irato in vista più crucciosa,</l>
          <l>accogli all'ombra del tuo santo stelo</l>
          <l>la voce umil, tremante e paurosa;</l>
          <l>o causa, o fin di tutte le mie voglie,</l>
          <l>che sol vivon d'odor delle tuo foglie.</l>
        </lg>

        <lg type="stanza">
          <head>5</head>

          <l>Deh, sarà mai che con più alte note,</l>
          <l>se non contasti al mio volar fortuna,</l>
          <l>lo spirto della membra, che devote</l>
          <l>ti fuor da' fati insin già dalla cuna,</l>
          <l>risuoni te dai Numidi a Boote,</l>
          <l>agl'Indi al mar che 'l nostro celo imbruna,</l>
          <l>e posto il nido in tuo felice ligno,</l>
          <l>di roco augel diventi un bianco cigno?</l>
        </lg>

        <lg type="stanza">
          <head>6</head>

          <l>Ma fin ch'all'alta impresa tremo e bramo,</l>
          <l>e son tarpati i vanni al mio disio,</l>
          <l>lo glorioso tuo fratel cantiamo,</l>
          <l>che di nuovo trofeo rende giulio</l>
          <l>il chiaro sangue e di secondo ramo:</l>
          <l>convien ch'i' sudi in questa polver io.</l>
          <l>Or muovi prima tu mie' versi, Amore,</l>
          <l>ch'ad alto volo impenni ogni vil core.</l>
        </lg>

        <lg type="stanza">
          <head>7</head>

          <l>E se qua su la fama el ver rimbomba</l>
          <l>che la figlia di Leda, o sacro Achille,</l>
          <l>poi che 'l corpo lasciasti intro la tomba,</l>
          <l>t'accenda ancor d'amorose faville,</l>
          <l>lascia tacere un po' tuo maggior tromba</l>
          <l>ch'i' fo squillar per l'italiche ville,</l>
          <l>e tempra tu la cetra a nuovi carmi,</l>
          <l>mentr'io canto l'amor di Iulio e l'armi.</l>
        </lg>

        <lg type="stanza">
          <head>8</head>

          <l>Nel vago tempo di sua verde etate,</l>
          <l>spargendo ancor pel volto il primo fiore,</l>
          <l>né avendo il bel Iulio ancor provate</l>
          <l>le dolce acerbe cure che dà Amore,</l>
          <l>viveasi lieto in pace e 'n libertate;</l>
          <l>talor frenando un gentil corridore,</l>
          <l>che gloria fu de' ciciliani armenti,</l>
          <l>con esso a correr contendea co' venti:</l>
        </lg>

        <lg type="stanza">
          <head>9</head>

          <l>ora a guisa saltar di leopardo,</l>
          <l>or destro fea rotarlo in breve giro;</l>
          <l>or fea ronzar per l'aere un lento dardo,</l>
          <l>dando sovente a fere agro martiro.</l>
          <l>Cotal viveasi il giovene gagliardo;</l>
          <l>né pensando al suo fato acerbo e diro,</l>
          <l>né certo ancor de' suo' futuri pianti,</l>
          <l>solea gabbarsi delli afflitti amanti.</l>
        </lg>

        <lg type="stanza">
          <head>10</head>

          <l>Ah quante ninfe per lui sospirorno!</l>
          <l>Ma fu sì altero sempre il giovinetto,</l>
          <l>che mai le ninfe amanti nol piegorno,</l>
          <l>mai poté riscaldarsi il freddo petto.</l>
          <l>Facea sovente pe' boschi soggiorno,</l>
          <l>inculto sempre e rigido in aspetto;</l>
          <l>e 'l volto difendea dal solar raggio,</l>
          <l>con ghirlanda di pino o verde faggio.</l>
        </lg>

        <lg type="stanza">
          <head>11</head>

          <l>Poi, quando già nel ciel parean le stelle,</l>
          <l>tutto gioioso a sua magion tornava;</l>
          <l>e 'n compagnia delle nove sorelle</l>
          <l>celesti versi con disio cantava,</l>
          <l>e d'antica virtù mille fiammelle</l>
          <l>con gli alti carmi ne' petti destava:</l>
          <l>così, chiamando amor lascivia umana,</l>
          <l>si godea con le Muse o con Diana.</l>
        </lg>

        <lg type="stanza">
          <head>12</head>

          <l>E se talor nel ceco labirinto</l>
          <l>errar vedeva un miserello amante,</l>
          <l>di dolor carco, di pietà dipinto,</l>
          <l>seguir della nemica sua le piante,</l>
          <l>e dove Amor il cor li avessi avinto</l>
          <l>lì pascer l'alma di dua luci sante</l>
          <l>preso nelle amorose crudel gogne,</l>
          <l>sì l'assaliva con agre rampogne:</l>
        </lg>

        <lg type="stanza">
          <head>13</head>

          <l>«Scuoti, meschin, del petto il ceco errore,</l>
          <l>ch'a te stessi te fura, ad altrui porge;</l>
          <l>non nudrir di lusinghe un van furore,</l>
          <l>che di pigra lascivia e d'ozio sorge.</l>
          <l>Costui che 'l vulgo errante chiama Amore</l>
          <l>è dolce insania a chi più acuto scorge:</l>
          <l>sì bel titol d'Amore ha dato il mondo</l>
          <l>a una ceca peste, a un mal giocondo.</l>
        </lg>

        <lg type="stanza">
          <head>14</head>

          <l>Ah quanto è uom meschin, che cangia voglia</l>
          <l>per donna, o mai per lei s'allegra o dole;</l>
          <l>e qual per lei di libertà si spoglia</l>
          <l>o crede a sui sembianti, a sue parole!</l>
          <l>Ché sempre è più leggier ch'al vento foglia,</l>
          <l>e mille volte el dì vuole e disvuole:</l>
          <l>segue chi fugge, a chi la vuol s'asconde,</l>
          <l>e vanne e vien, come alla riva l'onde.</l>
        </lg>

        <lg type="stanza">
          <head>15</head>

          <l>Giovane donna sembra veramente</l>
          <l>quasi sotto un bel mare acuto scoglio,</l>
          <l>o ver tra' fiori un giovincel serpente</l>
          <l>uscito pur mo' fuor del vecchio scoglio.</l>
          <l>Ah quanto è fra' più miseri dolente</l>
          <l>chi può soffrir di donna il fero orgoglio!</l>
          <l>Ché quanto ha il volto più di biltà pieno,</l>
          <l>più cela inganni nel fallace seno.</l>
        </lg>

        <lg type="stanza">
          <head>16</head>

          <l>Con essi gli occhi giovenili invesca</l>
          <l>Amor, ch'ogni pensier maschio vi fura;</l>
          <l>e quale un tratto ingoza la dolce esca</l>
          <l>mai di sua propria libertà non cura;</l>
          <l>ma, come se pur Lete Amor vi mesca,</l>
          <l>tosto obliate vostra alta natura;</l>
          <l>né poi viril pensiero in voi germoglia,</l>
          <l>sì del proprio valor costui vi spoglia.</l>
        </lg>

        <lg type="stanza">
          <head>17</head>

          <l>Quanto è più dolce, quanto è più securo</l>
          <l>seguir le fere fugitive in caccia</l>
          <l>fra boschi antichi fuor di fossa o muro,</l>
          <l>e spiar lor covil per lunga traccia!</l>
          <l>Veder la valle e 'l colle e l'aer più puro,</l>
          <l>l'erbe e' fior, l'acqua viva chiara e ghiaccia!</l>
          <l>Udir li augei svernar, rimbombar l'onde,</l>
          <l>e dolce al vento mormorar le fronde!</l>
        </lg>

        <lg type="stanza">
          <head>18</head>

          <l>Quanto giova a mirar pender da un'erta</l>
          <l>le capre, e pascer questo e quel virgulto;</l>
          <l>e 'l montanaro all'ombra più conserta</l>
          <l>destar la sua zampogna e 'l verso inculto;</l>
          <l>veder la terra di pomi coperta,</l>
          <l>ogni arbor da' suoi fructi quasi occulto;</l>
          <l>veder cozzar monton, vacche mughiare</l>
          <l>e le biade ondeggiar come fa il mare!</l>
        </lg>

        <lg type="stanza">
          <head>19</head>

          <l>Or delle pecorelle il rozo mastro</l>
          <l>si vede alla sua torma aprir la sbarra;</l>
          <l>poi quando muove lor con suo vincastro,</l>
          <l>dolce è a notar come a ciascuna garra.</l>
          <l>Or si vede il villan domar col rastro</l>
          <l>le dure zolle, or maneggiar la marra;</l>
          <l>or la contadinella scinta e scalza</l>
          <l>star coll'oche a filar sotto una balza.</l>
        </lg>

        <lg type="stanza">
          <head>20</head>

          <l>In cotal guisa già l'antiche genti</l>
          <l>si crede esser godute al secol d'oro;</l>
          <l>né fatte ancor le madre eron dolenti</l>
          <l>de' morti figli al marzial lavoro;</l>
          <l>né si credeva ancor la vita a' venti</l>
          <l>né del giogo doleasi ancora il toro;</l>
          <l>lor case eron fronzute querce e grande,</l>
          <l>ch'avean nel tronco mèl, ne' rami ghiande.</l>
        </lg>

        <lg type="stanza">
          <head>21</head>

          <l>Non era ancor la scelerata sete</l>
          <l>del crudele oro entrata nel bel mondo;</l>
          <l>viveansi in libertà le genti liete,</l>
          <l>e non solcato il campo era fecondo.</l>
          <l>Fortuna invidiosa a lor quiete</l>
          <l>ruppe ogni legge, e pietà misse in fondo;</l>
          <l>lussuria entrò ne' petti e quel furore</l>
          <l>che la meschina gente chiama amore».</l>
        </lg>

        <lg type="stanza">
          <head>22</head>

          <l>In cotal guisa rimordea sovente</l>
          <l>l'altero giovinetto e sacri amanti,</l>
          <l>come. talor chi sé gioioso sente</l>
          <l>non sa ben porger fede alli altrui pianti;</l>
          <l>ma qualche miserello, a cui l'ardente</l>
          <l>fiamme struggeano i nervi tutti quanti,</l>
          <l>gridava al ciel: «Giusto sdegno ti muova,</l>
          <l>Amor, che costui creda almen per pruova.</l>
        </lg>

        <lg type="stanza">
          <head>23</head>

          <l>Né fu Cupido sordo al pio lamento,</l>
          <l>e 'ncominciò crudelmente ridendo:</l>
          <l>«Dunque non sono idio? dunque è già spento</l>
          <l>mie foco con che il mondo tutto accendo?</l>
          <l>Io pur fei Giove, mughiar fra l'armento,</l>
          <l>io Febo drieto a Dafne gir piangendo,</l>
          <l>io trassi Pluto delle infernal segge:</l>
          <l>e che non ubidisce alla mia legge?</l>
        </lg>

        <lg type="stanza">
          <head>24</head>

          <l>Io fo cadere al tigre la sua rabbia</l>
          <l>al leone il fer rughio, al drago il fischio;</l>
          <l>e quale è uom di sì secura labbia,</l>
          <l>che fuggir possa il mio tenace vischio?</l>
          <l>Or, ch'un superbo in sì vil pregio m'abbia</l>
          <l>che di non esser dio vegna a gran rischio?</l>
          <l>Or veggiàn se 'l meschin ch'Amor riprende,</l>
          <l>da due begli occhi se stesso or difende».</l>
        </lg>

        <lg type="stanza">
          <head>25</head>

          <l>Zefiro già, di be' fioretti adorno,</l>
          <l>avea de' monti tolta ogni pruina;</l>
          <l>avea fatto al suo nido già ritorno</l>
          <l>la stanca rondinella peregrina;</l>
          <l>risonava la selva intorno intorno</l>
          <l>soavemente all'òra mattutina,</l>
          <l>e la ingegnosa pecchia, al primo albore</l>
          <l>giva predando ora uno or altro fiore.</l>
        </lg>

        <lg type="stanza">
          <head>26</head>

          <l>L'ardito Iulio, al giorno ancora acerbo,</l>
          <l>allor ch'al tufo torna la civetta,</l>
          <l>fatto frenare il corridor superbo,</l>
          <l>verso la selva con sua gente eletta</l>
          <l>prese el cammino, e sotto buon riserbo</l>
          <l>seguial de' fedel can la schiera stretta;</l>
          <l>di ciò che fa mestieri a caccia adorni,</l>
          <l>con archi e lacci e spiedi e dardi e corni.</l>
        </lg>

        <lg type="stanza">
          <head>27</head>

          <l>Già circundata avea la lieta schiera</l>
          <l>il folto bosco, e già con grave orrore</l>
          <l>del suo covil si destava ogni fera;</l>
          <l>givan seguendo e bracchi il lungo odore;</l>
          <l>ogni varco da lacci e can chiuso era,</l>
          <l>di stormir d'abbaiar cresce il romore,</l>
          <l>di fischi e bussi tutto il bosco suona,</l>
          <l>del rimbombar de' corni el cel rintruona.</l>
        </lg>

        <lg type="stanza">
          <head>28</head>

          <l>Con tal romor, qualor più l'aer discorda,</l>
          <l>di Giove il foco d'alta nube piomba;</l>
          <l>con tal tumulto, onde la gente assorda,</l>
          <l>dall'alte cataratte il Nil rimbomba;</l>
          <l>con tale orror, del latin sangue ingorda,</l>
          <l>sonò Megera la tartarea tromba.</l>
          <l>Qual animal di stiza par si roda,</l>
          <l>qual serra al ventre la tremante coda.</l>
        </lg>

        <lg type="stanza">
          <head>29</head>

          <l>Spargesi tutta la bella compagna:</l>
          <l>altri alle reti, altri alla via più stretta;</l>
          <l>chi serba in coppia e can, chi gli scompagna;</l>
          <l>chi già 'l suo ammette, chi 'l richiama e alletta;</l>
          <l>chi sprona el buon destrier per la campagna;</l>
          <l>chi l'adirata fera armato aspetta;</l>
          <l>chi si sta sovra un ramo a buon riguardo,</l>
          <l>chi in man lo spiede e chi s'acconcia el dardo.</l>
        </lg>

        <lg type="stanza">
          <head>30</head>

          <l>Già le setole arriccia e arruota e denti</l>
          <l>el porco entro 'l burron; già d'una grotta</l>
          <l>spunta giù 'l cavriuol; già e vecchi armenti</l>
          <l>de' cervi van pel pian fuggendo in frotta;</l>
          <l>timor gl'inganni della volpe ha spenti;</l>
          <l>le lepri al primo assalto vanno in rotta;</l>
          <l>di sua tana stordita esce ogni belva;</l>
          <l>l'astuto lupo vie più si rinselva,</l>
        </lg>

        <lg type="stanza">
          <head>31</head>

          <l>e rinselvato le sagace nare</l>
          <l>del picciol bracco pur teme il meschino;</l>
          <l>ma 'l cervio par del veltro paventare,</l>
          <l>de' lacci el porco o del fero mastino.</l>
          <l>Vedesi lieto or qua or là volare</l>
          <l>fuor d'ogni schiera il gioven peregrino;</l>
          <l>pel folto bosco el fer caval mette ale</l>
          <l>e trista fa qual fera Iulio assale.</l>
        </lg>

        <lg type="stanza">
          <head>32</head>

          <l>Quale el centaur per la nevosa selva</l>
          <l>di Pelio o d'Elmo va feroce in caccia,</l>
          <l>dalle lor tane predando ogni belva:</l>
          <l>or l'orso uccide, or al lion minaccia;</l>
          <l>quanto è più ardita fera più s'inselva,</l>
          <l>e 'l sangue a tutte drento al cor s'aghiaccia;</l>
          <l>la selva trema e gli cede ogni pianta,</l>
          <l>gli arbori abbatte o sveglie, o rami schianta.</l>
        </lg>

        <lg type="stanza">
          <head>33</head>

          <l>Ah quanto a mirar Iulio è fera cosa</l>
          <l>romper la via dove più 'l bosco è folto</l>
          <l>per trar di macchia la bestia crucciosa,</l>
          <l>con verde ramo intorno al capo avolto,</l>
          <l>colla chioma arruffata e polverosa,</l>
          <l>e d'onesto sudor bagnato il volto!</l>
          <l>Ivi consiglio a sua fera vendetta</l>
          <l>prese Amor, che ben loco e tempo aspetta;</l>
        </lg>

        <lg type="stanza">
          <head>34</head>

          <l>e con sua man di leve aier compuose</l>
          <l>l'imagin d'una cervia altera e bella:</l>
          <l>con alta fronte, con corna ramose,</l>
          <l>candida tutta, leggiadretta e snella.</l>
          <l>E come tra le fere paventose</l>
          <l>al gioven cacciator s'offerse quella,</l>
          <l>lieto spronò il destrier per lei seguire,</l>
          <l>pensando in brieve darli agro martire.</l>
        </lg>

        <lg type="stanza">
          <head>35</head>

          <l>Ma poi che 'nvan dal braccio el dardo scosse,</l>
          <l>del foder trasse fuor la fida spada,</l>
          <l>e con tanto furor il corsier mosse,</l>
          <l>che 'l bosco folto sembrava ampia strada.</l>
          <l>La bella fera, come stanca fosse,</l>
          <l>più lenta tuttavia par che sen vada;</l>
          <l>ma quando par che già la stringa o tocchi,</l>
          <l>picciol campo riprende avanti alli occhi.</l>
        </lg>

        <lg type="stanza">
          <head>36</head>

          <l>Quanto più segue invan la vana effigie,</l>
          <l>tanto più di seguirla invan s'accende;</l>
          <l>tuttavia preme sue stanche vestigie,</l>
          <l>sem re la giunge, e pur mai non la prende:</l>
          <l>qual fino al labro sta nelle onde stigie</l>
          <l>Tantalo, e 'l bel giardin vicin gli pende,</l>
          <l>ma qualor l'acqua o il pome vuol gustare,</l>
          <l>subito l'acqua e 'l pome via dispare.</l>
        </lg>

        <lg type="stanza">
          <head>37</head>

          <l>Era già drieto alla sua desianza</l>
          <l>gran tratta da' compagni allontanato,</l>
          <l>né pur d'un passo ancor la preda avanza,</l>
          <l>e già tutto el destrier sente affannato;</l>
          <l>ma pur seguendo sua vana speranza,</l>
          <l>pervenne in un fiorito e verde prato:</l>
          <l>ivi sotto un vel candido li apparve</l>
          <l>lieta una ninfa, e via la fera sparve.</l>
        </lg>

        <lg type="stanza">
          <head>38</head>

          <l>La fera sparve via dalle suo ciglia,</l>
          <l>ma 'l gioven della fera ormai non cura;</l>
          <l>anzi ristringe al corridor la briglia,</l>
          <l>e lo raffrena sovra alla verdura.</l>
          <l>Ivi tutto ripien di maraviglia</l>
          <l>pur della ninfa mira la figura:</l>
          <l>parli che dal bel viso e da' begli occhi</l>
          <l>una nuova dolcezza al cor gli fiocchi.</l>
        </lg>

        <lg type="stanza">
          <head>39</head>

          <l>Qual tigre, a cui dalla pietrosa tana</l>
          <l>ha tolto il cacciator li suoi car figli;</l>
          <l>rabbiosa il segue per la selva ircana,</l>
          <l>che tosto crede insanguinar gli artigli;</l>
          <l>poi resta d'uno specchio all'ombra vana,</l>
          <l>all'ombra ch'e suoi nati par somigli;</l>
          <l>e mentre di tal vista s'innamora</l>
          <l>la sciocca, el predator la via divora.</l>
        </lg>

        <lg type="stanza">
          <head>40</head>

          <l>Tosto Cupido entro a' begli occhi ascoso,</l>
          <l>al nervo adatta del suo stral la cocca,</l>
          <l>poi tira quel col braccio poderoso,</l>
          <l>tal che raggiugne e l'una e l'altra cocca;</l>
          <l>la man sinistra con l'oro focoso,</l>
          <l>la destra poppa colla corda tocca:</l>
          <l>né pria per l'aer ronzando esce 'l quadrello</l>
          <l>che Iulio drento al cor sentito ha quello.</l>
        </lg>

        <lg type="stanza">
          <head>41</head>

          <l>Ahi qual divenne! ah come al giovinetto</l>
          <l>corse il gran foco in tutte le midolle!</l>
          <l>che tremito gli scosse il cor nel petto!</l>
          <l>d'un ghiacciato sudor tutto era molle;</l>
          <l>e fatto ghiotto del suo dolce aspetto,</l>
          <l>giammai li occhi da li occhi levar puolle;</l>
          <l>ma tutto preso dal vago splendore,</l>
          <l>non s'accorge el meschin che quivi è Amore.</l>
        </lg>

        <lg type="stanza">
          <head>42</head>

          <l>Non s'accorge ch'Amor lì drento è armato</l>
          <l>per sol turbar la suo lunga quiete;</l>
          <l>non s'accorge a che nodo è già legato,</l>
          <l>non conosce suo piaghe ancor segrete;</l>
          <l>di piacer, di disir tutto è invescato,</l>
          <l>e così il cacciator preso è alla rete.</l>
          <l>Le braccia fra sé loda e 'l viso e 'l crino,</l>
          <l>e 'n lei discerne un non so che divino.</l>
        </lg>

        <lg type="stanza">
          <head>43</head>

          <l>Candida è ella, e candida la vesta,</l>
          <l>ma pur di rose e fior dipinta e d'erba;</l>
          <l>lo inanellato crin dall'aurea testa</l>
          <l>scende in la fronte umilmente superba.</l>
          <l>Rideli a torno tutta la foresta,</l>
          <l>e quanto può suo cure disacerba;</l>
          <l>nell'atto regalmente è mansueta,</l>
          <l>e pur col ciglio le tempeste acqueta.</l>
        </lg>

        <lg type="stanza">
          <head>44</head>

          <l>Folgoron gli occhi d'un dolce sereno,</l>
          <l>ove sue face tien Cupido ascose;</l>
          <l>l'aier d'intorno si fa tutto ameno</l>
          <l>ovunque gira le luce amorose.</l>
          <l>Di celeste letizia il volto ha pieno,</l>
          <l>dolce dipinto di ligustri e rose;</l>
          <l>ogni aura tace al suo parlar divino,</l>
          <l>e canta ogni augelletto in suo latino.</l>
        </lg>

        <lg type="stanza">
          <head>45</head>

          <l>Con lei sen va Onestate umile e piana</l>
          <l>che d'ogni chiuso cor volge la chiave;</l>
          <l>con lei va Gentilezza in vista umana,</l>
          <l>e da lei impara il dolce andar soave.</l>
          <l>Non può mirarli il viso alma villana,</l>
          <l>se pria di suo fallir doglia non have;</l>
          <l>tanti cori Amor piglia fere o ancide,</l>
          <l>quanto ella o dolce parla o dolce ride.</l>
        </lg>

        <lg type="stanza">
          <head>46</head>

          <l>Sembra Talia, se in man prende la cetra,</l>
          <l>sembra Minerva se in man prende l'asta;</l>
          <l>se l'arco ha in mano, al fianco la faretra,</l>
          <l>giurar potrai che sia Diana casta.</l>
          <l>Ira dal volto suo trista s'arretra,</l>
          <l>e poco, avanti a lei, Superbia basta;</l>
          <l>ogni dolce virtù l'è in compagnia,</l>
          <l>Biltà la mostra a dito e Leggiadria.</l>
        </lg>

        <lg type="stanza">
          <head>47</head>

          <l>Ell'era, assisa sovra la verdura,</l>
          <l>allegra, e ghirlandetta avea contesta,</l>
          <l>di quanti fior creassi mai natura,</l>
          <l>de' quai tutta dipinta era sua vesta.</l>
          <l>E come prima al gioven puose cura,</l>
          <l>alquanto paurosa alzò la testa;</l>
          <l>poi colla bianca man ripreso il lembo,</l>
          <l>levossi in piè con di fior pieno un grembo.</l>
        </lg>

        <lg type="stanza">
          <head>48</head>

          <l>Già s'inviava, per quindi partire,</l>
          <l>la ninfa sovra l'erba, lenta lenta,</l>
          <l>lasciando il giovinetto in gran martire,</l>
          <l>che fuor di lei null'altro omai talenta.</l>
          <l>Ma non possendo el miser ciò soffrire,</l>
          <l>con qualche priego d'arrestarla tenta;</l>
          <l>per che, tutto tremando e tutto ardendo,</l>
          <l>così umilmente incominciò dicendo:</l>
        </lg>

        <lg type="stanza">
          <head>49</head>

          <l>«O qual che tu ti sia, vergin sovrana,</l>
          <l>o ninfa o dea, ma dea m'assembri certo;</l>
          <l>se dea, forse se' tu la mia Diana;</l>
          <l>se pur mortal, chi tu sia fammi certo,</l>
          <l>ché tua sembianza è fuor di guisa umana;</l>
          <l>né so già io qual sia tanto mio merto,</l>
          <l>qual dal cel grazia, qual sì amica stella,</l>
          <l>ch'io degno sia veder cosa sì bella».</l>
        </lg>

        <lg type="stanza">
          <head>50</head>

          <l>Volta la ninfa al suon delle parole,</l>
          <l>lampeggiò d'un sì dolce e vago riso,</l>
          <l>che i monti avre' fatto ir, restare il sole:</l>
          <l>ché ben parve s'aprissi un paradiso.</l>
          <l>Poi formò voce fra perle e viole,</l>
          <l>tal ch'un marmo per mezzo avre' diviso;</l>
          <l>soave, saggia e di dolceza piena,</l>
          <l>da innamorar non ch'altri una Sirena:</l>
        </lg>

        <lg type="stanza">
          <head>51</head>

          <l>«Io non son qual tua mente invano auguria,</l>
          <l>non d'altar degna, non di pura vittima;</l>
          <l>ma là sovra Arno innella vostra Etruria</l>
          <l>sto soggiogata alla teda legittima;</l>
          <l>mia natal patria è nella aspra Liguria,</l>
          <l>sovra una costa alla riva marittima,</l>
          <l>ove fuor de' gran massi indarno gemere</l>
          <l>si sente il fer Nettunno e irato fremere.</l>
        </lg>

        <lg type="stanza">
          <head>52</head>

          <l>Sovente in questo loco mi diporto,</l>
          <l>qui vegno a soggiornar tutta soletta;</l>
          <l>questo è de' mia pensieri un dolce porto,</l>
          <l>qui l'erba e' fior, qui il fresco aier m'alletta;</l>
          <l>quinci il tornare a mia magione è accorto,</l>
          <l>qui lieta mi dimoro Simonetta,</l>
          <l>all'ombre, a qualche chiara e fresca linfa,</l>
          <l>e spesso in compagnia d'alcuna ninfa.</l>
        </lg>

        <lg type="stanza">
          <head>53</head>

          <l>Io soglio pur nelli ociosi tempi,</l>
          <l>quando nostra fatica s'interrompe,</l>
          <l>venire a' sacri altar ne' vostri tempî</l>
          <l>fra l'altre donne con l'usate pompe;</l>
          <l>ma perch'io in tutto el gran desir t'adempi,</l>
          <l>e 'l dubio tolga che tuo mente rompe,</l>
          <l>meraviglia di mie bellezze tenere</l>
          <l>non prender già, ch'io nacqui in grembo a Venere.</l>
        </lg>

        <lg type="stanza">
          <head>54</head>

          <l>Or poi che 'l sol sue rote in basso cala,</l>
          <l>e da questi arbor cade maggior l'ombra,</l>
          <l>già cede al grillo la stanca cicala,</l>
          <l>già 'l rozo zappator del campo sgombra,</l>
          <l>e già dell'alte ville il fumo essala,</l>
          <l>la villanella all'uom suo el desco ingombra;</l>
          <l>omai riprenderò mia via più accorta,</l>
          <l>e tu lieto ritorna alla tua scorta».</l>
        </lg>

        <lg type="stanza">
          <head>55</head>

          <l>Poi con occhi più lieti e più ridenti,</l>
          <l>tal che 'l ciel tutto asserenò d'intorno,</l>
          <l>mosse sovra l'erbetta e passi lenti</l>
          <l>con atto d'amorosa grazia adorno.</l>
          <l>Feciono e boschi allor dolci lamenti</l>
          <l>e gli augelletti a pianger cominciorno;</l>
          <l>ma l'erba verde sotto i dolci passi</l>
          <l>bianca, gialla, vermiglia e azurra fassi.</l>
        </lg>

        <lg type="stanza">
          <head>56</head>

          <l>Che de' far Iulio? Ahimè, ch'e' pur desidera</l>
          <l>seguir sua stella e pur temenza il tiene:</l>
          <l>sta come un forsennato, e 'l cor gli assidera,</l>
          <l>e gli s'aghiaccia el sangue entro le vene;</l>
          <l>sta come un marmo fisso, e pur considera</l>
          <l>lei che sen va né pensa di sue pene,</l>
          <l>fra sé lodando il dolce andar celeste</l>
          <l>e 'l ventilar dell'angelica veste.</l>
        </lg>

        <lg type="stanza">
          <head>57</head>

          <l>E' par che 'l cor del petto se li schianti,</l>
          <l>e che del corpo l'alma via si fugga,</l>
          <l>e ch'a guisa di brina, al sol davanti,</l>
          <l>in pianto tutto si consumi e strugga.</l>
          <l>Già si sente esser un degli altri amanti,</l>
          <l>e pargli ch'ogni vena Amor li sugga;</l>
          <l>or teme di seguirla, or pure agogna,</l>
          <l>qui 'l tira Amor, quinci il ritrae vergogna.</l>
        </lg>

        <lg type="stanza">
          <head>58</head>

          <l>«U' sono or, Iulio, le sentenzie gravi,</l>
          <l>le parole magnifiche e' precetti</l>
          <l>con che i miseri amanti molestavi?</l>
          <l>Perché pur di cacciar non ti diletti?</l>
          <l>Or ecco ch'una donna ha in man le chiavi</l>
          <l>d'ogni tua voglia, e tutti in sé ristretti</l>
          <l>tien, miserello, i tuoi dolci pensieri;</l>
          <l>vedi chi tu se' or, chi pur dianzi eri.</l>
        </lg>

        <lg type="stanza">
          <head>59</head>

          <l>Dianzi eri d'una fera cacciatore,</l>
          <l>più bella fera or t'ha ne' lacci involto;</l>
          <l>dianzi eri tuo, or se' fatto d'Amore,</l>
          <l>sei or legato, e dianzi eri disciolto.</l>
          <l>Dov'è tuo libertà, dov'è 'l tuo core?</l>
          <l>Amore e una donna te l'ha tolto.</l>
          <l>Ahi, come poco a sé creder uom degge!</l>
          <l>ch'a virtute e fortuna Amor pon legge».</l>
        </lg>

        <lg type="stanza">
          <head>60</head>

          <l>La notte che le cose ci nasconde</l>
          <l>tornava ombrata di stellato ammanto,</l>
          <l>e l'usignuol sotto l'amate fronde</l>
          <l>cantando ripetea l'antico pianto</l>
          <l>ma sola a' sua lamenti Ecco risponde,</l>
          <l>ch'ogni altro augel quetato avea già 'l canto;</l>
          <l>dalla chimmeria valle uscian le torme</l>
          <l>de' Sogni negri con diverse forme.</l>
        </lg>

        <lg type="stanza">
          <head>61</head>

          <l>E gioven che restati nel bosco erono,</l>
          <l>vedendo il cel già le sue stelle accendere,</l>
          <l>sentito il segno, al cacciar posa ferono;</l>
          <l>ciascun s'affretta a lacci e reti stendere,</l>
          <l>poi colla preda in un sentier si schierono:</l>
          <l>ivi s'attende sol parole a vendere,</l>
          <l>ivi menzogne a vil pregio si mercono;</l>
          <l>pei tutti del bel Iulio fra sé cercono</l>
        </lg>

        <lg type="stanza">
          <head>62</head>

          <l>Ma non veggendo il car compagno intorno,</l>
          <l>ghiacciossi ognun di subita paura</l>
          <l>che qualche cruda fera il suo ritorno</l>
          <l>non li 'mpedisca o altra ria sciagura.</l>
          <l>Chi mostra fuochi, chi squilla el suo corno,</l>
          <l>chi forte il chiama per la selva oscura,</l>
          <l>le lunghe voci ripercosse abondono,</l>
          <l>e «Iulio Iulio» le valli rispondono.</l>
        </lg>

        <lg type="stanza">
          <head>63</head>

          <l>Ciascun si sta per la paura incerto,</l>
          <l>gelato tutto, se non ch'ei pur chiama;</l>
          <l>veggiono il cel di tenebre coperto,</l>
          <l>né san dove cercar, bench'ognun brama.</l>
          <l>Pur «Iulio Iulio» suona il gran diserto;</l>
          <l>non sa che farsi omai la gente grama.</l>
          <l>Ma poi che molta notte indarno spesono,</l>
          <l>dolenti per tornarsi il cammin presono.</l>
        </lg>

        <lg type="stanza">
          <head>64</head>

          <l>Cheti sen vanno e pure alcun col vero</l>
          <l>la dubia speme alquanto riconforta,</l>
          <l>ch'el sia rèdito per altro sentiero</l>
          <l>al loco ove s'invia la loro scorta.</l>
          <l>Ne' petti ondeggia or questo or quel pensiero,</l>
          <l>che fra paura e speme il cor traporta:</l>
          <l>così raggio, che specchio mobil ferza,</l>
          <l>per la gran sala or qua or là si scherza.</l>
        </lg>

        <lg type="stanza">
          <head>65</head>

          <l>Ma 'l gioven, che provato avea già l'arco</l>
          <l>ch'ogni altra cura sgombra fuor del petto,</l>
          <l>d'altre speme e paure e pensier carco,</l>
          <l>era arrivato alla magion soletto.</l>
          <l>Ivi pensando al suo novello incarco</l>
          <l>stava in forti pensier tutto ristretto,</l>
          <l>quando la compagnia piena di doglia</l>
          <l>tutta pensosa entrò dentro alla soglia.</l>
        </lg>

        <lg type="stanza">
          <head>66</head>

          <l>Ivi ciascun più da vergogna involto</l>
          <l>per li alti gradi sen va lento lento:</l>
          <l>quali i pastori a cui il fer lupo ha tolto</l>
          <l>il più bel toro del cornuto armento,</l>
          <l>tornonsi a lor signor con basso volto,</l>
          <l>né s'ardiscon d'entrar all'uscio drento;</l>
          <l>stan sospirosi e di dolor confusi,</l>
          <l>e ciascun pensa pur come sé scusi.</l>
        </lg>

        <lg type="stanza">
          <head>67</head>

          <l>Ma tosto ognuno allegro alzò le ciglia,</l>
          <l>veggendo salvo lì sì caro pegno:</l>
          <l>tal si fe', poi che la sua dolce figlia</l>
          <l>ritrovò, Ceres giù nel morto regno.</l>
          <l>Tutta festeggia la lieta famiglia</l>
          <l>con essi, e Iulio di gioir fa segno,</l>
          <l>e quanto el può nel cor preme sua pena</l>
          <l>e il volto di letizia rasserena.</l>
        </lg>

        <lg type="stanza">
          <head>68</head>

          <l>Ma fatta Amor la sua bella vendetta,</l>
          <l>mossesi lieto pel negro aere a volo,</l>
          <l>e ginne al regno di sua madre in fretta,</l>
          <l>ov'è de' picciol suoi fratei lo stuolo:</l>
          <l>al regno ov'ogni Grazia si diletta,</l>
          <l>ove Biltà di fiori al crin fa brolo,</l>
          <l>ove tutto lascivo, drieto a Flora,</l>
          <l>Zefiro vola e la verde erba infiora.</l>
        </lg>

        <lg type="stanza">
          <head>69</head>

          <l>Or canta meco un po' del dolce regno,</l>
          <l>Erato bella, che 'l nome hai d'amore;</l>
          <l>tu sola, benché casta, puoi nel regno</l>
          <l>secura entrar di Venere e d'Amore;</l>
          <l>tu de' versi amorosi hai sola il regno,</l>
          <l>teco sovente a cantar viensi Amore;</l>
          <l>e, posta giù dagli omer la faretra,</l>
          <l>tenta le corde di tua bella cetra.</l>
        </lg>

        <lg type="stanza">
          <head>70</head>

          <l>Vagheggia Cipri un dilettoso monte,</l>
          <l>che del gran Nilo e sette corni vede</l>
          <l>e 'l primo rosseggiar dell'orizonte,</l>
          <l>ove poggiar non lice al mortal piede.</l>
          <l>Nel giogo un verde colle alza la fronte,</l>
          <l>sotto esso aprico un lieto pratel siede,</l>
          <l>u' scherzando tra' fior lascive aurette</l>
          <l>fan dolcemente tremolar l'erbette.</l>
        </lg>

        <lg type="stanza">
          <head>71</head>

          <l>Corona un muro d'or l'estreme sponde</l>
          <l>con valle ombrosa di schietti arbuscelli,</l>
          <l>ove in su' rami fra novelle fronde</l>
          <l>cantano i loro amor soavi augelli.</l>
          <l>Sentesi un grato mormorio dell'onde,</l>
          <l>che fan duo freschi e lucidi ruscelli,</l>
          <l>versando dolce con amar liquore,</l>
          <l>ove arma l'oro de' suoi strali Amore.</l>
        </lg>

        <lg type="stanza">
          <head>72</head>

          <l>Né mai le chiome del giardino eterno</l>
          <l>tenera brina o fresca neve imbianca;</l>
          <l>ivi non osa entrar ghiacciato verno,</l>
          <l>non vento o l'erbe o li arbuscelli stanca;</l>
          <l>ivi non volgon gli anni il lor quaderno,</l>
          <l>ma lieta Primavera mai non manca,</l>
          <l>ch'e suoi crin biondi e crespi all'aura spiega,</l>
          <l>e mille fiori in ghirlandetta lega.</l>
        </lg>

        <lg type="stanza">
          <head>73</head>

          <l>Lungo le rive e frati di Cupido,</l>
          <l>che solo uson ferir la plebe ignota,</l>
          <l>con alte voci e fanciullesco grido</l>
          <l>aguzzon lor saette ad una cota.</l>
          <l>Piacere e Insidia, posati in sul lido,</l>
          <l>volgono il perno alla sanguigna rota,</l>
          <l>e 'l fallace Sperar col van Disio</l>
          <l>spargon nel sasso l'acqua del bel rio.</l>
        </lg>

        <lg type="stanza">
          <head>74</head>

          <l>Dolce Paura e timido Diletto,</l>
          <l>dolce Ire e dolce Pace insieme vanno;</l>
          <l>le Lacrime si lavon tutto il petto</l>
          <l>e 'l fiumicello amaro crescer fanno;</l>
          <l>Pallore smorto e paventoso Affetto</l>
          <l>con Magreza si duole e con Affanno;</l>
          <l>vigil Sospetto ogni sentiero spia,</l>
          <l>Letizia balla in mezo della via.</l>
        </lg>

        <lg type="stanza">
          <head>75</head>

          <l>Voluttà con Belleza si gavazza,</l>
          <l>va fuggendo il Contento e siede Angoscia,</l>
          <l>el ceco Errore or qua or là svolazza,</l>
          <l>percuotesi il Furor con man la coscia;</l>
          <l>la Penitenzia misera stramazza,</l>
          <l>che del passato error s'è accorta poscia,</l>
          <l>nel sangue Crudeltà lieta si ficca,</l>
          <l>e la Desperazion se stessa impicca.</l>
        </lg>

        <lg type="stanza">
          <head>76</head>

          <l>Tacito Inganno e simulato Riso</l>
          <l>con Cenni astuti messaggier de' cori,</l>
          <l>e fissi Sguardi, con pietoso viso,</l>
          <l>tendon lacciuoli a Gioventù tra' fiori.</l>
          <l>Stassi, col volto in sulla palma assiso,</l>
          <l>el Pianto in compagnia de' suo' Dolori;</l>
          <l>e quinci e quindi vola sanza modo</l>
          <l>Licenzia non ristretta in alcun nodo.</l>
        </lg>

        <lg type="stanza">
          <head>77</head>

          <l>Con tal milizia e tuoi figli accompagna</l>
          <l>Venere bella, madre delli Amori.</l>
          <l>Zefiro il prato di rugiada bagna,</l>
          <l>spargendolo di mille vaghi odori:</l>
          <l>ovunque vola, veste la campagna</l>
          <l>di rose, gigli, violette e fiori;</l>
          <l>l'erba di sue belleze ha maraviglia:</l>
          <l>bianca, cilestra, pallida e vermiglia.</l>
        </lg>

        <lg type="stanza">
          <head>78</head>

          <l>Trema la mammoletta verginella</l>
          <l>con occhi bassi, onesta e vergognosa;</l>
          <l>ma vie più lieta, più ridente e bella,</l>
          <l>ardisce aprire il seno al sol la rosa:</l>
          <l>questa di verde gemma s'incappella,</l>
          <l>quella si mostra allo sportel vezosa,</l>
          <l>l'altra, che 'n dolce foco ardea pur ora,</l>
          <l>languida cade e 'l bel pratello infiora.</l>
        </lg>

        <lg type="stanza">
          <head>79</head>

          <l>L'alba nutrica d'amoroso nembo,</l>
          <l>gialle, sanguigne e candide viole;</l>
          <l>descritto ha 'l suo dolor Iacinto in grembo,</l>
          <l>Narcisso al rio si specchia come suole;</l>
          <l>in bianca vesta con purpureo lembo</l>
          <l>si gira Clizia palidetta al sole;</l>
          <l>Adon rinfresca a Venere il suo pianto,</l>
          <l>tre lingue mostra Croco, e ride Acanto.</l>
        </lg>

        <lg type="stanza">
          <head>80</head>

          <l>Mai rivestì di tante gemme l'erba</l>
          <l>la novella stagion che 'l mondo aviva.</l>
          <l>Sovresso il verde colle alza superba</l>
          <l>l'ombrosa chioma u' el sol mai non arriva;</l>
          <l>e sotto vel di spessi rami serba</l>
          <l>fresca e gelata una fontana viva,</l>
          <l>con sì pura, tranquilla e chiara vena,</l>
          <l>che gli occhi non offesi al fondo mena.</l>
        </lg>

        <lg type="stanza">
          <head>81</head>

          <l>L'acqua da viva pomice zampilla,</l>
          <l>che con suo arco il bel monte sospende;</l>
          <l>e, per fiorito solco indi tranquilla</l>
          <l>pingendo ogni sua orma, al fonte scende:</l>
          <l>dalle cui labra un grato umor distilla,</l>
          <l>che 'l premio di lor ombre alli arbor rende;</l>
          <l>ciascun si pasce a mensa non avara,</l>
          <l>e par che l'un dell'altro cresca a gara.</l>
        </lg>

        <lg type="stanza">
          <head>82</head>

          <l>Cresce l'abeto schietto e sanza nocchi</l>
          <l>da spander l'ale a Borea in mezo l'onde;</l>
          <l>l'elce che par di mèl tutta trabocchi,</l>
          <l>e 'l laur che tanto fa bramar suo fronde;</l>
          <l>bagna Cipresso ancor pel cervio gli occhi</l>
          <l>con chiome or aspre, e già distese e bionde;</l>
          <l>ma l'alber, che già tanto ad Ercol piacque,</l>
          <l>col platan si trastulla intorno all'acque.</l>
        </lg>

        <lg type="stanza">
          <head>83</head>

          <l>Surge robusto el cerro, et alto el faggio,</l>
          <l>nodoso el cornio, e 'l salcio umido e lento;</l>
          <l>l'olmo fronzuto, e 'l frassin pur selvaggio;</l>
          <l>el pino alletta con suoi fischi il vento.</l>
          <l>L'avorniol tesse ghirlandette al maggio,</l>
          <l>ma l'acer d'un color non è contento</l>
          <l>la lenta palma serba pregio a' forti,</l>
          <l>l'ellera va carpon co' piè distorti.</l>
        </lg>

        <lg type="stanza">
          <head>84</head>

          <l>Mostronsi adorne le vite novelle</l>
          <l>d'abiti varie e con diversa faccia:</l>
          <l>questa gonfiando fa crepar la pelle,</l>
          <l>questa racquista le già perse braccia,</l>
          <l>quella tessendo vaghe e liete ombrelle,</l>
          <l>pur con pampinee fronde Apollo scaccia;</l>
          <l>quella ancor monca piange a capo chino,</l>
          <l>spargendo or acqua per versar poi vino.</l>
        </lg>

        <lg type="stanza">
          <head>85</head>

          <l>El chiuso e crespo bosso al vento ondeggia,</l>
          <l>e fa la piaggia di verdura adorna;</l>
          <l>el mirto, che sua dea sempre vagheggia,</l>
          <l>di bianchi fiori e verdi capelli orna.</l>
          <l>Ivi ogni fera per amor vaneggia,</l>
          <l>l'un ver l'altro i montoni armon le corna,</l>
          <l>l'un l'altro cozza, l'un l'altro martella,</l>
          <l>davanti all'amorosa pecorella.</l>
        </lg>

        <lg type="stanza">
          <head>86</head>

          <l>E mughianti giovenchi a piè del colle</l>
          <l>fan vie più cruda e dispietata guerra,</l>
          <l>col collo e il petto insanguinato e molle,</l>
          <l>spargendo al ciel co' piè l'erbosa terra.</l>
          <l>Pien di sanguigna schiuma el cinghial bolle,</l>
          <l>le larghe zanne arruota e il grifo serra,</l>
          <l>e rugghia e raspa e, per più armar sua forze,</l>
          <l>frega il calloso cuoio a dure scorze.</l>
        </lg>

        <lg type="stanza">
          <head>87</head>

          <l>Pruovon lor punga e daini paurosi,</l>
          <l>e per l'amata druda arditi fansi;</l>
          <l>ma con pelle vergata, aspri e rabbiosi,</l>
          <l>e tigri infuriati a ferir vansi;</l>
          <l>sbatton le code e con occhi focosi</l>
          <l>ruggendo i fier leon di petto dansi;</l>
          <l>zufola e soffia il serpe per la biscia,</l>
          <l>mentre ella con tre lingue al sol si liscia.</l>
        </lg>

        <lg type="stanza">
          <head>88</head>

          <l>El cervio appresso alla Massilia fera</l>
          <l>co' piè levati la sua sposa abbraccia;</l>
          <l>fra l'erbe ove più ride primavera,</l>
          <l>l'un coniglio coll'altro s'accovaccia;</l>
          <l>le semplicette lepri vanno a schiera,</l>
          <l>de' can secure, ad amorosa traccia:</l>
          <l>sì l'odio antico e 'l natural timore</l>
          <l>ne' petti ammorza, quando vuole, Amore.</l>
        </lg>

        <lg type="stanza">
          <head>89</head>

          <l>E muti pesci in frotta van notando</l>
          <l>dentro al vivente e tenero cristallo,</l>
          <l>e spesso intorno al fonte roteando</l>
          <l>guidon felice e dilettoso ballo;</l>
          <l>tal volta sovra l'acqua, un po' guizzando,</l>
          <l>mentre l'un l'altro segue, escono a gallo:</l>
          <l>ogni loro atto sembra festa e gioco,</l>
          <l>né spengon le fredde acque il dolce foco.</l>
        </lg>

        <lg type="stanza">
          <head>90</head>

          <l>Li augelletti dipinti intra le foglie</l>
          <l>fanno l'aere addolcir con nuove rime,</l>
          <l>e fra più voci un'armonia s'accoglie</l>
          <l>di sì beate note e sì sublime,</l>
          <l>che mente involta in queste umane spoglie</l>
          <l>non potria sormontare alle sue cime;</l>
          <l>e dove Amor gli scorge pel boschetto,</l>
          <l>salton di ramo in ramo a lor diletto.</l>
        </lg>

        <lg type="stanza">
          <head>91</head>

          <l>Al canto della selva Ecco rimbomba,</l>
          <l>ma sotto l'ombra che ogni ramo annoda,</l>
          <l>la passeretta gracchia e a torno romba;</l>
          <l>spiega il pavon la sua gemmata coda,</l>
          <l>bacia el suo dolce sposo la colomba,</l>
          <l>e bianchi cigni fan sonar la proda;</l>
          <l>e presso alla sua vaga tortorella</l>
          <l>il pappagallo squittisce e favella.</l>
        </lg>

        <lg type="stanza">
          <head>92</head>

          <l>Quivi Cupido e' suoi pennuti frati,</l>
          <l>lassi già di ferir uomini e dei,</l>
          <l>prendon diporto, e colli strali aurati</l>
          <l>fan sentire alle fere i crudi omei;</l>
          <l>la dea Ciprigna fra' suoi dolci nati</l>
          <l>spesso sen viene, e Pasitea con lei,</l>
          <l>quetando in lieve sonno gli occhi belli</l>
          <l>fra l'erbe e' fiori e' gioveni arbuscelli.</l>
        </lg>

        <lg type="stanza">
          <head>93</head>

          <l>Muove dal colle, mansueta e dolce,</l>
          <l>la schiena del bel monte, e sovra i crini</l>
          <l>d'oro e di gemme un gran palazo folce,</l>
          <l>sudato già nei cicilian camini.</l>
          <l>Le tre Ore, che 'n cima son bobolce,</l>
          <l>pascon d'ambrosia i fior sacri e divini:</l>
          <l>né prima dal suo gambo un se ne coglie,</l>
          <l>ch'un altro al ciel più lieto apre le foglie.</l>
        </lg>

        <lg type="stanza">
          <head>94</head>

          <l>Raggia davanti all'uscio una gran pianta,</l>
          <l>che fronde ha di smeraldo e pomi d'oro:</l>
          <l>e pomi ch'arrestar fenno Atalanta,</l>
          <l>ch'ad Ippomene dienno il verde alloro.</l>
          <l>Sempre sovresso Filomela canta,</l>
          <l>sempre sottesso è delle Ninfe un coro;</l>
          <l>spesso Imeneo col suon di sua zampogna</l>
          <l>tempra lor danze, e pur le noze agogna.</l>
        </lg>

        <lg type="stanza">
          <head>95</head>

          <l>La regia casa il sereno aier fende,</l>
          <l>fiammeggiante di gemme e di fino oro,</l>
          <l>che chiaro giorno a meza notte accende;</l>
          <l>ma vinta è la materia dal lavoro.</l>
          <l>Sovra a colonne adamantine pende</l>
          <l>un palco di smeraldo, in cui già fuoro</l>
          <l>aneli e stanchi, drento a Mongibello,</l>
          <l>Sterope e Bronte et ogni lor martello.</l>
        </lg>

        <lg type="stanza">
          <head>96</head>

          <l>Le mura a torno d'artificio miro</l>
          <l>forma un soave e lucido berillo;</l>
          <l>passa pel dolce oriental zaffiro</l>
          <l>nell'ampio albergo el dì puro e tranquillo;</l>
          <l>ma il tetto d'oro, in cui l'estremo giro</l>
          <l>si chiude, contro a Febo apre il vessillo;</l>
          <l>per varie pietre il pavimento ameno</l>
          <l>di mirabil pittura adorna il seno.</l>
        </lg>

        <lg type="stanza">
          <head>97</head>

          <l>Mille e mille color formon le porte,</l>
          <l>di gemme e di sì vivi intagli chiare,</l>
          <l>che tutte altre opre sarian roze e morte</l>
          <l>da far di sé natura vergognare:</l>
          <l>nell'una è insculta la 'nfelice sorte</l>
          <l>del vecchio Celio, e in vista irato pare</l>
          <l>suo figlio, e colla falce adunca sembra</l>
          <l>tagliar del padre le feconde membra.</l>
        </lg>

        <lg type="stanza">
          <head>98</head>

          <l>Ivi la Terra con distesi ammanti</l>
          <l>par ch'ogni goccia di quel sangue accoglia,</l>
          <l>onde nate le Furie e' fier Giganti</l>
          <l>di sparger sangue in vista mostron voglia;</l>
          <l>d'un seme stesso in diversi sembianti</l>
          <l>paion le Ninfe uscite sanza spoglia,</l>
          <l>pur come snelle cacciatrice in selva,</l>
          <l>gir saettando or una or altra belva.</l>
        </lg>

        <lg type="stanza">
          <head>99</head>

          <l>Nel tempestoso Egeo in grembo a Teti</l>
          <l>si vede il frusto genitale accolto,</l>
          <l>sotto diverso volger di pianeti</l>
          <l>errar per l'onde in bianca schiuma avolto;</l>
          <l>e drento nata in atti vaghi e lieti</l>
          <l>una donzella non con uman volto,</l>
          <l>da zefiri lascivi spinta a proda,</l>
          <l>gir sovra un nicchio, e par che 'l cel ne goda.</l>
        </lg>

        <lg type="stanza">
          <head>100</head>

          <l>Vera la schiuma e vero il mar diresti,</l>
          <l>e vero il nicchio e ver soffiar di venti;</l>
          <l>la dea negli occhi folgorar vedresti,</l>
          <l>e 'l cel riderli a torno e gli elementi;</l>
          <l>l'Ore premer l'arena in bianche vesti,</l>
          <l>l'aura incresparle e crin distesi e lenti;</l>
          <l>non una, non diversa esser lor faccia,</l>
          <l>come par ch'a sorelle ben confaccia.</l>
        </lg>

        <lg type="stanza">
          <head>101</head>

          <l>Giurar potresti che dell'onde uscissi</l>
          <l>la dea premendo colla destra il crino,</l>
          <l>coll'altra il dolce pome ricoprissi;</l>
          <l>e, stampata dal piè sacro e divino,</l>
          <l>d'erbe e di fior l'arena si vestissi;</l>
          <l>poi, con sembiante lieto e peregrino,</l>
          <l>dalle tre ninfe in grembo fussi accolta,</l>
          <l>e di scellato vestimento involta.</l>
        </lg>

        <lg type="stanza">
          <head>102</head>

          <l>Questa con ambe man le tien sospesa</l>
          <l>sopra l'umide trezze una ghirlanda</l>
          <l>d'oro e di gemme orientali accesa,</l>
          <l>questa una perla alli orecchi accomanda;</l>
          <l>l'altra al bel petto e' bianchi omeri intesa,</l>
          <l>par che ricchi monili intorno spanda,</l>
          <l>de' quai solien cerchiar lor proprie gole,</l>
          <l>quando nel ciel guidavon le carole.</l>
        </lg>

        <lg type="stanza">
          <head>103</head>

          <l>Indi paion levate inver le spere</l>
          <l>seder sovra una nuvola d'argento:</l>
          <l>l'aier tremante ti parria vedere</l>
          <l>nel duro sasso, e tutto il cel contento;</l>
          <l>tutti li dei di sua biltà godere,</l>
          <l>e del felice letto aver talento:</l>
          <l>ciascun sembrar nel volto meraviglia,</l>
          <l>con fronte crespa e rilevate ciglia.</l>
        </lg>

        <lg type="stanza">
          <head>104</head>

          <l>Nello estremo, se stesso el divin fabro</l>
          <l>formò felice di sì dolce palma,</l>
          <l>ancor dalla fucina irsuto e scabro,</l>
          <l>quasi obliando per lei ogni salma,</l>
          <l>con desire aggiugnendo labro a labro</l>
          <l>come tutta d'amor gli ardessi l'alma:</l>
          <l>e par vie maggior fuoco acceso in ello,</l>
          <l>che quel ch'avea lasciato in Mongibello.</l>
        </lg>

        <lg type="stanza">
          <head>105</head>

          <l>Nell'altra in un formoso e bianco tauro</l>
          <l>si vede Giove per amor converso</l>
          <l>portarne il dolce suo ricco tesauro,</l>
          <l>e lei volgere il viso al lito perso</l>
          <l>in atto paventosa; e i bei crin d'auro</l>
          <l>scherzon nel petto per lo vento avverso;</l>
          <l>la vesta ondeggia, e indrieto fa ritorno,</l>
          <l>l'una man tiene al dorso, e l'altra al corno.</l>
        </lg>

        <lg type="stanza">
          <head>106</head>

          <l>Le 'gnude piante a sé ristrette accoglie</l>
          <l>quasi temendo il mar che lei non bagne:</l>
          <l>tale atteggiata di paura e doglie</l>
          <l>par chiami invan le dolci sue compagne;</l>
          <l>le qual rimase tra fioretti e foglie</l>
          <l>dolenti Europa ciascheduna piagne.</l>
          <l>«Europa», suona il lito, «Europa, riedi»,</l>
          <l>e 'l tor nuota e talor li bacia e piedi.</l>
        </lg>

        <lg type="stanza">
          <head>107</head>

          <l>Or si fa Giove un cigno or pioggia d'oro,</l>
          <l>or di serpente or d'un pastor fa fede,</l>
          <l>per fornir l'amoroso suo lavoro;</l>
          <l>or transformarsi in aquila si vede,</l>
          <l>come Amor vuole, e nel celeste coro</l>
          <l>portar sospeso il suo bel Ganimede,</l>
          <l>qual di cipresso ha il biondo capo avinto,</l>
          <l>ignudo tutto e sol d'ellera cinto.</l>
        </lg>

        <lg type="stanza">
          <head>108</head>

          <l>Fassi Nettunno un lanoso montone,</l>
          <l>fassi un torvo giovenco per amore;</l>
          <l>fassi un cavallo il padre di Chirone</l>
          <l>diventa Febo in Tessaglia un pastore:</l>
          <l>e 'n picciola capanna si ripone</l>
          <l>colui ch'a tutto il mondo dà splendore,</l>
          <l>né li giova a sanar sue piaghe acerbe</l>
          <l>perch'e' conosca la virtù dell'erbe.</l>
        </lg>

        <lg type="stanza">
          <head>109</head>

          <l>Poi segue Dafne, e 'n sembianza si lagna</l>
          <l>come dicessi: «O ninfa, non ten gire,</l>
          <l>ferma il piè, ninfa, sovra la campagna,</l>
          <l>ch'io non ti seguo per farti morire;</l>
          <l>così cerva lion, così lupo agna,</l>
          <l>ciascuna il suo nemico suol fuggire:</l>
          <l>me perché fuggi, o donna del mio core,</l>
          <l>cui di seguirti è sol cagione amore?»</l>
        </lg>

        <lg type="stanza">
          <head>110</head>

          <l>Dall'altra parte la bella Arianna</l>
          <l>colle sorde acque di Teseo si duole,</l>
          <l>e dell'aura e del sonno che la 'nganna;</l>
          <l>di paura tremando, come suole</l>
          <l>per picciol ventolin palustre canna,</l>
          <l>pare in atto aver prese tai parole:</l>
          <l>«Ogni fera di te meno è crudele,</l>
          <l>ognun di te più mi saria fedele».</l>
        </lg>

        <lg type="stanza">
          <head>111</head>

          <l>Vien sovra un carro, d'ellera e di pampino</l>
          <l>coverto Bacco, il qual duo tigri guidono,</l>
          <l>e con lui par che l'alta arena stampino</l>
          <l>Satiri e Bacche, e con voci alte gridono:</l>
          <l>quel si vede ondeggiar, quei par che 'nciampino,</l>
          <l>quel con un cembol bee, quelli altri ridono;</l>
          <l>qual fa d'un corno e qual delle man ciotola,</l>
          <l>quale ha preso una ninfa e qual si ruotola.</l>
        </lg>

        <lg type="stanza">
          <head>112</head>

          <l>Sovra l'asin Silen, di ber sempre avido,</l>
          <l>con vene grosse nere e di mosto umide,</l>
          <l>marcido sembra sonnacchioso e gravido,</l>
          <l>le luci ha di vin rosse infiate e fumide;</l>
          <l>l'ardite ninfe l'asinel suo pavido</l>
          <l>pungon col tirso, e lui con le man tumide</l>
          <l>a' crin s'appiglia; e mentre sì l'aizono,</l>
          <l>casca nel collo, e' satiri lo rizono.</l>
        </lg>

        <lg type="stanza">
          <head>113</head>

          <l>Quasi in un tratto vista amata e tolta</l>
          <l>dal fero Pluto, Proserpina pare</l>
          <l>sovra un gran carro, e la sua chioma sciolta</l>
          <l>a' zefiri amorosi ventilare;</l>
          <l>la bianca vesta in un bel grembo accolta</l>
          <l>sembra i colti fioretti giù versare:</l>
          <l>lei si percuote il petto, e 'n vista piagne,</l>
          <l>or la madre chiamando or le compagne.</l>
        </lg>

        <lg type="stanza">
          <head>114</head>

          <l>Posa giù del leone il fero spoglio</l>
          <l>Ercole, e veste di femminea gonna</l>
          <l>colui che 'l mondo da greve cordoglio</l>
          <l>avea scampato, et or serve una donna;</l>
          <l>e può soffrir d'Amor l'indegno orgoglio</l>
          <l>chi colli omer già fece al ciel colonna;</l>
          <l>e quella man con che era a tenere uso</l>
          <l>la clava ponderosa, or torce un fuso.</l>
        </lg>

        <lg type="stanza">
          <head>115</head>

          <l>Gli omer setosi a Polifemo ingombrano</l>
          <l>l'orribil chiome e nel gran petto cascono,</l>
          <l>e fresche ghiande l'aspre tempie adombrano:</l>
          <l>d'intorno a lui le sue pecore pascono,</l>
          <l>né a costui dal cor già mai disgombrano</l>
          <l>le dolce acerbe cur che d'amor nascono,</l>
          <l>anzi, tutto di pianto e dolor macero,</l>
          <l>siede in un freddo sasso a piè d'un acero.</l>
        </lg>

        <lg type="stanza">
          <head>116</head>

          <l>Dall'uno all'altro orecchio un arco face</l>
          <l>il ciglio irsuto lungo ben sei spanne;</l>
          <l>largo sotto la fronte il naso giace,</l>
          <l>paion di schiuma biancheggiar le zanne;</l>
          <l>tra' piedi ha 'l cane, e sotto il braccio tace</l>
          <l>una zampogna ben di cento canne:</l>
          <l>lui guata il mar che ondeggia, e alpestre note</l>
          <l>par canti, e muova le lanose gote,</l>
        </lg>

        <lg type="stanza">
          <head>117</head>

          <l>e dica ch'ella è bianca più che il latte,</l>
          <l>ma più superba assai ch'una vitella,</l>
          <l>e che molte ghirlande gli ha già fatte,</l>
          <l>e serbali una cervia molto bella,</l>
          <l>ur orsacchin che già col can combatte;</l>
          <l>e che per lei si macera e sfragella,</l>
          <l>e che ha gran voglia di saper notare</l>
          <l>per andare a trovarla insin nel mare.</l>
        </lg>

        <lg type="stanza">
          <head>118</head>

          <l>Duo formosi delfini un carro tirono:</l>
          <l>sovresso è Galatea che 'l fren corregge,</l>
          <l>e quei notando parimente spirono;</l>
          <l>ruotasi attorno più lasciva gregge:</l>
          <l>qual le salse onde sputa, e quai s'aggirono,</l>
          <l>qual par che per amor giuochi e vanegge;</l>
          <l>la bella ninfa colle suore fide</l>
          <l>di sì rozo cantor vezzosa ride.</l>
        </lg>

        <lg type="stanza">
          <head>119</head>

          <l>Intorno al bel lavor serpeggia acanto,</l>
          <l>di rose e mirti e lieti fior contesto;</l>
          <l>con varii augei sì fatti, che il lor canto</l>
          <l>pare udir nelli orecchi manifesto:</l>
          <l>né d'altro si pregiò Vulcan mai tanto,</l>
          <l>né 'l vero stesso ha più del ver che questo;</l>
          <l>e quanto l'arte intra sé non comprende,</l>
          <l>la mente imaginando chiaro intende.</l>
        </lg>

        <lg type="stanza">
          <head>120</head>

          <l>Questo è 'l loco che tanto a Vener piacque,</l>
          <l>a Vener bella, alla madre d'Amore;</l>
          <l>qui l'arcier frodolente prima nacque,</l>
          <l>che spesso fa cangiar voglia e colore,</l>
          <l>quel che soggioga il cel, la terra e l'acque,</l>
          <l>che tende alli occhi reti, e prende il core,</l>
          <l>dolce in sembianti, in atti acerbo e fello,</l>
          <l>giovene nudo, faretrato augello.</l>
        </lg>

        <lg type="stanza">
          <head>121</head>

          <l>Or poi che ad ale tese ivi pervenne,</l>
          <l>forte le scosse, e giù calassi a piombo,</l>
          <l>tutto serrato nelle sacre penne,</l>
          <l>come a suo nido fa lieto colombo:</l>
          <l>l'aier ferzato assai stagion ritenne</l>
          <l>della pennuta striscia il forte rombo:</l>
          <l>ivi racquete le triunfante ale,</l>
          <l>superbamente inver la madre sale.</l>
        </lg>

        <lg type="stanza">
          <head>122</head>

          <l>Trovolla assisa in letto fuor del lembo,</l>
          <l>pur mo di Marte sciolta dalle braccia,</l>
          <l>il qual roverso li giacea nel grembo,</l>
          <l>pascendo gli occhi pur della sua faccia:</l>
          <l>di rose sovra a lor pioveva un nembo</l>
          <l>per rinnovarli all'amorosa traccia;</l>
          <l>a Vener dava a lui con voglie pronte</l>
          <l>mille baci negli occhi e nella fronte.</l>
        </lg>

        <lg type="stanza">
          <head>123</head>

          <l>Sovra e d'intorno i piccioletti Amori</l>
          <l>scherzavon nudi or qua or là volando:</l>
          <l>e qual con ali di mille colori</l>
          <l>giva le sparte rose ventilando,</l>
          <l>qual la faretra empiea de' freschi fiori,</l>
          <l>poi sovra il letto la venia versando,</l>
          <l>qual la cadente nuvola rompea</l>
          <l>fermo in su l'ale, e poi giù la scotea.</l>
        </lg>

        <lg type="stanza">
          <head>124</head>

          <l>Come avea delle penne dato un crollo,</l>
          <l>così l'erranti rose eron riprese:</l>
          <l>nessun del vaneggiar era satollo;</l>
          <l>quando apparve Cupido ad ale tese,</l>
          <l>ansando tutto, e di sua madre al collo</l>
          <l>gittossi e pur co' vanni el cor li accese,</l>
          <l>allegro in vista, e sì lasso ch'a pena</l>
          <l>potea ben, per parlar, riprender lena.</l>
        </lg>

        <lg type="stanza">
          <head>125</head>

          <l>«Onde vien, figlio, o qual n'apporti nuove?»,</l>
          <l>Vener li disse, e lo baciò nel volto:</l>
          <l>«Onde esto tuo sudor? qual fatte hai pruove?</l>
          <l>qual dio, qual uomo hai ne' tuo' lacci involto?</l>
          <l>Fai tu di nuovo in Tiro mughiar Giove?</l>
          <l>o Saturno ringhiar per Pelio folto?</l>
          <l>Che che ciò sia, non umil cosa parmi,</l>
          <l>o figlio, o sola mia potenzia et armi».</l>
        </lg>

      </div1>
      <div1 type="parte">
        <head>LIBRO II</head>
        <lg type="stanza">
          <head>1</head>

          <l>Eron già tutti alla risposta intenti</l>
          <l>e pargoletti intorno all'aureo letto,</l>
          <l>quando Cupido con occhi ridenti,</l>
          <l>tutto protervo nel lascivo aspetto,</l>
          <l>si strinse a Marte, e colli strali ardenti</l>
          <l>della faretra gli ripunse il petto,</l>
          <l>e colle labra tinte di veleno</l>
          <l>baciollo, e 'l fuoco suo gli misse in seno.</l>
        </lg>

        <lg type="stanza">
          <head>2</head>

          <l>Poi rispose alla madre: «E' non è vana</l>
          <l>la cagion che sì lieto a te mi guida:</l>
          <l>ch'i' ho tolto dal coro di Diana</l>
          <l>el primo conduttor, la prima guida,</l>
          <l>colui di cui gioir vedi Toscana,</l>
          <l>di cui già insino al ciel la fama grida,</l>
          <l>insino agl'Indi, insino al vecchio Mauro:</l>
          <l>Iulio, minor fratel del nostro Lauro.</l>
        </lg>

        <lg type="stanza">
          <head>3</head>

          <l>L'antica gloria e 'l celebrato onore</l>
          <l>chi non sa della Medica famiglia,</l>
          <l>e del gran Cosmo, italico splendore,</l>
          <l>di cui la patria sua si chiamò figlia?</l>
          <l>E quanto Petro al paterno valore</l>
          <l>n'aggiunse pregio, e con qual maraviglia</l>
          <l>dal corpo di sua patria rimosse abbia</l>
          <l>le scelerate man, la crudel rabbia?</l>
        </lg>

        <lg type="stanza">
          <head>4</head>

          <l>Di questo e della nobile Lucrezia</l>
          <l>nacquene Iulio, e pria ne nacque Lauro:</l>
          <l>Lauro che ancor della bella Lucrezia</l>
          <l>arde, e lei dura ancor si mostra a Lauro,</l>
          <l>rigida più che a Roma già Lucrezia</l>
          <l>o in Tessaglia colei che è fatta un lauro;</l>
          <l>né mai degnò mostrar di Lauro agli occhi</l>
          <l>se non tutta superba e suo' begli occhi.</l>
        </lg>

        <lg type="stanza">
          <head>5</head>

          <l>Non priego non lamento al meschin vale,</l>
          <l>ch'ella sta fissa come torre al vento,</l>
          <l>perch'io lei punsi col piombato strale,</l>
          <l>e col dorato lui, di che or mi pento;</l>
          <l>ma tanto scoterò, madre, queste ale,</l>
          <l>che 'l foco accenderolli al petto drento:</l>
          <l>richiede ormai da noi qualche restauro,</l>
          <l>la lunga fedeltà del franco Lauro,</l>
        </lg>

        <lg type="stanza">
          <head>6</head>

          <l>che tutt'or parmi pur veder pel campo,</l>
          <l>armato lui, armato el corridore,</l>
          <l>come un fer drago gir menando vampo,</l>
          <l>abatter questo e quello a gran furore,</l>
          <l>l'armi lucenti sue sparger un lampo</l>
          <l>che tremar faccin l'aier di splendore;</l>
          <l>poi, fatto di virtute a tutti essemplo,</l>
          <l>riportarne il trionfo al nostro templo.</l>
        </lg>

        <lg type="stanza">
          <head>7</head>

          <l>E che lamenti già le Muse ferno,</l>
          <l>e quanto Apollo s'è già meco dolto</l>
          <l>ch'i' tenga il lor poeta in tanto scherno!</l>
          <l>et io con che pietà suo' versi ascolto!</l>
          <l>ch'i' l'ho già visto al più rigido verno,</l>
          <l>pien di ruina e crin, le spalle e 'l volto,</l>
          <l>dolersi colle stelle e colla luna,</l>
          <l>di lei, di noi, di suo crudel fortuna</l>
        </lg>

        <lg type="stanza">
          <head>8</head>

          <l>Per tutto el mondo ha nostre laude sparte,</l>
          <l>mai d'altro mai se non d'amor ragiona;</l>
          <l>e potea dir le tue fatiche, o Marte,</l>
          <l>le trombe e l'arme, e 'l furor di Bellona;</l>
          <l>ma volle sol di noi vergar le carte,</l>
          <l>e di quella gentil ch'a dir lo sprona:</l>
          <l>ond'io lei farò pia, madre, al suo amante</l>
          <l>ch'i' pur son tuo, non nato d'adamante.</l>
        </lg>

        <lg type="stanza">
          <head>9</head>

          <l>I' non son nato di ruvida scorza,</l>
          <l>ma di te, madre bella, e son tuo figlio;</l>
          <l>né crudele esser deggio, e lui mi sforza</l>
          <l>a riguardarlo con pietoso ciglio.</l>
          <l>Assai provato ha l'amorosa forza,</l>
          <l>assai giaciuto è sotto 'l nostro artiglio;</l>
          <l>giust'è ch'e' faccia ormai co' sospir triegua,</l>
          <l>e del suo buon servir premio consegua.</l>
        </lg>

        <lg type="stanza">
          <head>10</head>

          <l>Ma 'l bel Iulio ch'a noi stato è ribello,</l>
          <l>e sol di Delia ha seguito el trionfo</l>
          <l>or drieto all'orme del suo buon fratello</l>
          <l>vien catenato innanzi al mio trionfo,</l>
          <l>né mosterrò già mai pietate ad ello</l>
          <l>finché ne porterà nuovo trionfo:</l>
          <l>ch'i' gli ho nel cor diritta una saetta</l>
          <l>dagli occhi della bella Simonetta.</l>
        </lg>

        <lg type="stanza">
          <head>11</head>

          <l>E sai quant'è nel petto e nelle braccia,</l>
          <l>quanto sopra 'l destriero è poderoso:</l>
          <l>pur mo' lo vidi sì feroce in caccia,</l>
          <l>che parea il bosco di lui paventoso;</l>
          <l>tutta aspreggiata avea la bella faccia,</l>
          <l>tutto adirato, tutto era focoso.</l>
          <l>Tal vid'io te là sovra el Termodonte</l>
          <l>cavalcar, Marte, e non con esta fronte.</l>
        </lg>

        <lg type="stanza">
          <head>12</head>

          <l>Questa è, madre gentil, la mia vittoria;</l>
          <l>quinci è 'l mio travagliar, quinci è 'l sudore;</l>
          <l>così va sovra al cel la nostra gloria,</l>
          <l>el nostro pregio, el nostro antico onore;</l>
          <l>così mai scancellata la memoria</l>
          <l>fia di te, madre, e del tuo figlio Amore;</l>
          <l>così canteran sempre e versi e cetre</l>
          <l>li stral, le fiamme, gli archi e le faretre</l>
        </lg>

        <lg type="stanza">
          <head>13</head>

          <l>Fatta ella allor più gaia nel sembiante,</l>
          <l>balenò intorno uno splendor vermiglio,</l>
          <l>da fare un sasso divenire amante,</l>
          <l>non pur te, Marte; e tale ardea nel ciglio,</l>
          <l>qual suol la bella Aurora fiammeggiante;</l>
          <l>poi tutto al petto si ristringe el figlio,</l>
          <l>e trattando con man suo chiome bionde,</l>
          <l>tutto el vagheggia e lieta li risponde:</l>
        </lg>

        <lg type="stanza">
          <head>14</head>

          <l>«Assai, bel figlio, el tuo desir m'agrada,</l>
          <l>che nostra gloria ognor più l'ale spanda;</l>
          <l>chi erra torni alla verace strada,</l>
          <l>obligo è di servir chi ben comanda.</l>
          <l>Pur convien che di nuovo in campo vada</l>
          <l>Lauro, e si cinga di nuova ghirlanda:</l>
          <l>ché virtù nelli affanni più s'accende,</l>
          <l>come l'oro nel fuoco più risplende.</l>
        </lg>

        <lg type="stanza">
          <head>15</head>

          <l>Ma prima fa mestier che Iulio s'armi</l>
          <l>sì che di nostra fama el mondo adempi;</l>
          <l>e tal del forte Achille or canta l'armi</l>
          <l>e rinnuova in suo stil gli antichi tempi,</l>
          <l>che diverrà testor de' nostri carmi,</l>
          <l>cantando pur degli amorosi essempi:</l>
          <l>onde la gloria nostra, o bel figliuolo,</l>
          <l>vedrèn sopra le stelle alzarsi a volo.</l>
        </lg>

        <lg type="stanza">
          <head>16</head>

          <l>E voi altri, mie' figli, al popol tosco</l>
          <l>lieti volgete le trionfante ale,</l>
          <l>giten tutti fendendo l'aer fosco;</l>
          <l>tosto prendete ognun l'arco e lo strale,</l>
          <l>di Marte el dolce ardor sen venga vosco.</l>
          <l>Or vedrò, figli, qual di voi più vale:</l>
          <l>gite tutti a ferir nel toscan coro</l>
          <l>ch'i' serbo a qual fie 'l primo un arco d'oro».</l>
        </lg>

        <lg type="stanza">
          <head>17</head>

          <l>Tosto al suo dire ognuno arco e quadrella</l>
          <l>riprende, e la faretra al fianco alluoga</l>
          <l>come, al fischiar del comito, sfrenella</l>
          <l>la 'gnuda ciurma e remi, e mette in voga.</l>
          <l>Già per l'aier ne va la schiera snella,</l>
          <l>già sopra la città calon con foga:</l>
          <l>così e vapor pel bel seren giù scendono,</l>
          <l>che paion stelle mentre l'aier fendono.</l>
        </lg>

        <lg type="stanza">
          <head>18</head>

          <l>Vanno spiando gli animi gentili</l>
          <l>che son dolce esca all'amoroso foco;</l>
          <l>sovress'e' batton forte i lor fucili,</l>
          <l>e fanli apprender tutti a poco a poco.</l>
          <l>L'ardor di Marte, ine' cor giovenili</l>
          <l>s'affige, e quelli infiamma del suo gioco;</l>
          <l>e mentre stanno involti nel sopore,</l>
          <l>pare a' gioven far guerra per Amore.</l>
        </lg>

        <lg type="stanza">
          <head>19</head>

          <l>E come quando il sol li Pesci accende,</l>
          <l>tutta la terra è di suo virtù pregna,</l>
          <l>che poscia a primavera fuor si estende,</l>
          <l>mostrando al cel verde e fiorita insegna;</l>
          <l>così ne' petti ove lor foco scende</l>
          <l>s'abbarbica un disio che drento regna,</l>
          <l>un disio sol d'eterna gloria e fama,</l>
          <l>che le 'nfiammate menti a virtù chiama.</l>
        </lg>

        <lg type="stanza">
          <head>20</head>

          <l>Esce sbandita la viltà d'ogni alma,</l>
          <l>e, benché tarda sia, Pigrizia fugge;</l>
          <l>a libertate l'una e l'altra palma</l>
          <l>legon gli Amori, e quella irata rugge.</l>
          <l>Solo in disio di gloriosa palma</l>
          <l>ogni cor giovenil s'accende e strugge;</l>
          <l>e dentro al petto sorpriso dal sonno</l>
          <l>li spirite' d'amor posar non ponno.</l>
        </lg>

        <lg type="stanza">
          <head>21</head>

          <l>E così mentre ognun dormendo langue,</l>
          <l>ne' lacci è 'nvolto onde già mai non esce;</l>
          <l>ma come suol fra l'erba el picciol angue</l>
          <l>tacito errare, o sotto l'onde el pesce,</l>
          <l>sì van correndo per l'ossa e pel sangue</l>
          <l>gli ardenti spiritelli, e 'l foco cresce.</l>
          <l>Ma Vener, com'e suo' alati corrieri</l>
          <l>vide partiti, mosse altri pensieri.</l>
        </lg>

        <lg type="stanza">
          <head>22</head>

          <l>Pasitea fe' chiamar, del Sonno sposa,</l>
          <l>Pasitea, delle Grazie una sorella,</l>
          <l>Pasitea che dell'altre è più amorosa,</l>
          <l>quella che sovra a tutte è la più bella;</l>
          <l>e disse: «Muovi, o ninfa graziosa,</l>
          <l>truova el consorte tuo, veloce e snella:</l>
          <l>fa che e' mostri al bel Iulio tale imago,</l>
          <l>che 'l facci di mostrarsi al campo vago».</l>
        </lg>

        <lg type="stanza">
          <head>23</head>

          <l>Così le disse; e già la ninfa accorta</l>
          <l>correa sospesa per l'aier serena;</l>
          <l>quete sanza alcun rombo l'ale porta,</l>
          <l>e lo ritruova in men che non balena.</l>
          <l>Al carro della Notte el facea scorta,</l>
          <l>e l'aria intorno avea di Sogni piena,</l>
          <l>di varie forme e stranier portamenti,</l>
          <l>e facea racquetar li fiumi e i venti.</l>
        </lg>

        <lg type="stanza">
          <head>24</head>

          <l>Come la ninfa a' suoi gravi occhi apparve,</l>
          <l>col folgorar d'un riso gliele aperse:</l>
          <l>ogni nube dal ciglio via disparve,</l>
          <l>che la forza del raggio non sofferse.</l>
          <l>Ciascun de' Sogni drento alle lor larve</l>
          <l>gli si fe' incontro, e 'l viso discoverse;</l>
          <l>ma lei, poi che Morfeo con gli altri scelse,</l>
          <l>gli chiese al Sonno, e tosto indi si svelse.</l>
        </lg>

        <lg type="stanza">
          <head>25</head>

          <l>Indi si svelse, e di quanto convenne</l>
          <l>tosto ammonilli, e partì sanza posa;</l>
          <l>a pena tanto el ciglio alto sostenne,</l>
          <l>che fatta era già tutta sonnacchiosa;</l>
          <l>vassen volando sanza muover penne,</l>
          <l>e ritorna a sua dea, lieta e gioiosa.</l>
          <l>Gli scelti Sogni ad ubidir s'affrettono</l>
          <l>e sotto nuove fogge si rassettono:</l>
        </lg>

        <lg type="stanza">
          <head>26</head>

          <l>quali i soldati che di fuor s'attendono,</l>
          <l>quando sanza sospetto et arme giacciono,</l>
          <l>per suon di tromba al guerreggiar s'accendono,</l>
          <l>vestonsi le corazze e gli elmi allacciono,</l>
          <l>e giù dal fianco le spade sospendono,</l>
          <l>grappon le lance e' forti scudi imbracciono;</l>
          <l>e così divisati i destrier pungono</l>
          <l>tanto ch'alla nimica schiera giungono.</l>
        </lg>

        <lg type="stanza">
          <head>27</head>

          <l>Tempo era quando l'alba s'avicina,</l>
          <l>e divien fosca l'aria ove era bruna;</l>
          <l>e già 'l carro stellato Icaro inchina,</l>
          <l>e par nel volto scolorir la luna:</l>
          <l>quando ciò ch'al bel Iulio el cel destina</l>
          <l>mostrono i Sogni, e sua dolce fortuna;</l>
          <l>dolce all'entrar, all'uscir troppo amara,</l>
          <l>però che sempre dolce al mondo è rara.</l>
        </lg>

        <lg type="stanza">
          <head>28</head>

          <l>Pargli veder feroce la sua donna,</l>
          <l>tutta nel volto rigida e proterva,</l>
          <l>legar Cupido alla verde colonna</l>
          <l>della felice pianta di Minerva,</l>
          <l>armata sopra alla candida gonna,</l>
          <l>che 'l casto petto col Gorgon conserva;</l>
          <l>e par che tutte gli spennecchi l'ali,</l>
          <l>e che rompa al meschin l'arco e li strali.</l>
        </lg>

        <lg type="stanza">
          <head>29</head>

          <l>Ahimè, quanto era mutato da quello</l>
          <l>Amor che mo' tornò tutto gioioso!</l>
          <l>Non era sovra l'ale altero e snello,</l>
          <l>non del trionfo suo punto orgoglioso:</l>
          <l>anzi merzé chiamava el meschinello</l>
          <l>miseramente, e con volto pietoso</l>
          <l>gridando a Iulio: «Miserere mei,</l>
          <l>difendimi, o bel Iulio, da costei».</l>
        </lg>

        <lg type="stanza">
          <head>30</head>

          <l>E Iulio a lui dentro al fallace sonno</l>
          <l>parea risponder con mente confusa:</l>
          <l>«Come poss'io ciò far dolce mio donno,</l>
          <l>ché nell'armi di Palla è tutta chiusa?</l>
          <l>Vedi i mie' spirti che soffrir non ponno</l>
          <l>la terribil sembianza di Medusa,</l>
          <l>e 'l rabbioso fischiar delle ceraste</l>
          <l>e 'l volto e l'elmo e 'l folgorar dell'aste».</l>
        </lg>

        <lg type="stanza">
          <head>31</head>

          <l>«Alza gli occhi, alza, Iulio, a quella fiamma</l>
          <l>che come un sol col suo splendor t'adombra:</l>
          <l>quivi è colei che l'alte mente infiamma,</l>
          <l>e che de' petti ogni viltà disgombra.</l>
          <l>Con essa, a guisa di semplice damma,</l>
          <l>prenderai questa ch'or nel cor t'ingombra</l>
          <l>tanta paura, e t'invilisce l'alma;</l>
          <l>ché sol ti serba lei trionfal palma».</l>
        </lg>

        <lg type="stanza">
          <head>32</head>

          <l>Così dicea Cupido, e già la Gloria</l>
          <l>scendea giù folgorando ardente vampo:</l>
          <l>con essa Poesia, con essa Istoria</l>
          <l>volavon tutte accese del suo lampo.</l>
          <l>Costei parea ch'ad acquistar vittoria</l>
          <l>rapissi Iulio orribilmente in campo,</l>
          <l>e che l'arme di Palla alla sua donna</l>
          <l>spogliassi, e lei lasciassi in bianca gonna.</l>
        </lg>

        <lg type="stanza">
          <head>33</head>

          <l>Poi Iulio di suo spoglie, armava tutto,</l>
          <l>e tutto fiammeggiar lo facea d'auro;</l>
          <l>quando era al fin del guerreggiar condutto,</l>
          <l>al capo gl'intrecciava oliva e lauro.</l>
          <l>Ivi tornar parea suo gioia in lutto:</l>
          <l>vedeasi tolto il suo dolce tesauro.</l>
          <l>vedea suo ninfa in trista nube avolta,</l>
          <l>dagli occhi crudelmente esserli tolta.</l>
        </lg>

        <lg type="stanza">
          <head>34</head>

          <l>L'aier tutta parea divenir bruna,</l>
          <l>e tremar tutto dello abisso il fondo;</l>
          <l>parea sanguigno el cel farsi e la luna,</l>
          <l>e cader giù le stelle nel profondo.</l>
          <l>Poi vede lieta in forma di Fortuna</l>
          <l>surger suo ninfa e rabbellirsi il mondo,</l>
          <l>e prender lei di sua vita governo,</l>
          <l>e lui con seco far per fama eterno.</l>
        </lg>

        <lg type="stanza">
          <head>35</head>

          <l>Sotto cotali ambagi al giovinetto</l>
          <l>fu mostro de' suo' fati il leggier corso:</l>
          <l>troppo felice, se nel suo diletto</l>
          <l>non mettea morte acerba il crudel morso.</l>
          <l>Ma che puote a Fortuna esser disdetto,</l>
          <l>ch'a nostre cose allenta e stringe il morso?</l>
          <l>Né val perch'altri la lusinghi o morda,</l>
          <l>ch'a suo modo ne guida e sta pur sorda.</l>
        </lg>

        <lg type="stanza">
          <head>36</head>

          <l>Adunque il tanto lamentar che giova?</l>
          <l>A che di pianto pur bagnar le gote,</l>
          <l>se pur convien che lei ne guidi e muova?</l>
          <l>Se mortal forza contro a lei non puote?</l>
          <l>Se con sue penne il nostro mondo cova,</l>
          <l>e tempra e volge, come vuol, le rote?</l>
          <l>Beato qual da lei suo' pensier solve,</l>
          <l>e tutto drento alla virtù s'involve!</l>
        </lg>

        <lg type="stanza">
          <head>37</head>

          <l>O felice colui che lei non cura</l>
          <l>e che a' suoi gravi assalti non si arrende,</l>
          <l>ma come scoglio che incontro al mar dura,</l>
          <l>o torre che da Borea, si difende,</l>
          <l>suo' colpi aspetta con fronte sicura,</l>
          <l>e sta sempre provisto a sua vicende!</l>
          <l>Da sé sol pende, e 'n se stesso si fida,</l>
          <l>né guidato è dal caso, anzi lui guida.</l>
        </lg>

        <lg type="stanza">
          <head>38</head>

          <l>Già carreggiando il carro Aurora lieta</l>
          <l>di Pegaso stringea l'ardente briglia;</l>
          <l>surgea del Gange el bel solar pianeta,</l>
          <l>raggiando intorno coll'aurate ciglia;</l>
          <l>già tutto parea d'oro il monte Oeta,</l>
          <l>fuggita di Latona era la figlia;</l>
          <l>surgevon rugiadosi in loro stelo</l>
          <l>li fior chinati dal notturno gelo.</l>
        </lg>

        <lg type="stanza">
          <head>39</head>

          <l>La rondinella sovra al nido allegra,</l>
          <l>cantando salutava il nuovo giorno;</l>
          <l>e già de' Sogni la compagnia negra</l>
          <l>a sua spilonca avean fatto ritorno</l>
          <l>quando con mente insieme lieta et egra</l>
          <l>si destò Giulio e girò gli occhi intorno:</l>
          <l>gli occhi intorno girò tutto stupendo,</l>
          <l>d'amore e d'un disio di gloria ardendo.</l>
        </lg>

        <lg type="stanza">
          <head>40</head>

          <l>Pargli vedersi tuttavia davanti</l>
          <l>la Gloria armata in su l'ale veloce</l>
          <l>chiamare a giostra e valorosi amanti,</l>
          <l>e gridar «Iulio Iulio» ad alta voce.</l>
          <l>Già sentir pargli le trombe sonanti,</l>
          <l>già divien tutto nell'arme feroce:</l>
          <l>così tutto focoso in piè risorge,</l>
          <l>e verso il cel cota' parole porge:</l>
        </lg>

        <lg type="stanza">
          <head>41</head>

          <l>«O sacrosanta dea, figlia di Giove,</l>
          <l>per cui il tempio di Ian s'apre e riserra,</l>
          <l>la cui potente destra serba e muove</l>
          <l>intero arbitrio di pace e di guerra;</l>
          <l>vergine santa, che mirabil pruove</l>
          <l>mostri del tuo gran nume in cielo e 'n terra,</l>
          <l>che i valorosi cuori a virtù infiammi,</l>
          <l>soccorrimi or, Tritonia, e virtù dammi.</l>
        </lg>

        <lg type="stanza">
          <head>42</head>

          <l>S'io vidi drento alle tue armi chiusa</l>
          <l>la sembianza di lei che me a me fura;</l>
          <l>s'io vidi il volto orribil di Medusa</l>
          <l>far lei contro ad Amor troppo esser dura;</l>
          <l>se poi mie mente dal tremor confusa</l>
          <l>sotto il tuo schermo diventò secura;</l>
          <l>s'Amor con teco a grande opra mi chiama,</l>
          <l>mostrami il porto, o dea, d'eterna fama.</l>
        </lg>

        <lg type="stanza">
          <head>43</head>

          <l>E tu che drento alla 'nfocata nube</l>
          <l>degnasti tua sembianza dimostrarmi,</l>
          <l>e ch'ogni altro pensier dal cor mi rube,</l>
          <l>fuor che d'amor dal qual non posso atarmi;</l>
          <l>e m'infiammasti come a suon di tube</l>
          <l>animoso caval s'infiamma all'armi,</l>
          <l>fammi in tra gli altri, o Gloria, sì solenne,</l>
          <l>ch'io batta insino al cel teco le penne.</l>
        </lg>

        <lg type="stanza">
          <head>44</head>

          <l>E s'io son, dolce Amor, s'io son pur degno</l>
          <l>essere il tuo campion contro a costei,</l>
          <l>contro a costei da cui con forza e 'ngegno,</l>
          <l>se ver mi dice il sonno, avinto sei,</l>
          <l>fa sì del tuo furor mio pensier pregno,</l>
          <l>che spirto di pietà nel cor li crei:</l>
          <l>mie virtù per se stesse ha l'ale corte,</l>
          <l>perché troppo è 'l valor di costei forte.</l>
        </lg>

        <lg type="stanza">
          <head>45</head>

          <l>Troppo forte è, signor, il suo valore,</l>
          <l>che, come vedi, il tuo poter non cura:</l>
          <l>e tu pur suoli al cor gentile, Amore,</l>
          <l>riparar come augello alla verdura.</l>
          <l>Ma se mi presti il tuo santo furore,</l>
          <l>leverai me sopra la tua natura;</l>
          <l>e farai, come suol marmorea rota,</l>
          <l>che lei non taglia e pure il ferro arrota.</l>
        </lg>

        <lg type="stanza">
          <head>46</head>

          <l>Con voi me 'n vengo, Amor, Minerva e Gloria,</l>
          <l>ché 'l vostro foco tutto 'l cor m'avvampa:</l>
          <l>da voi spero acquistar l'alta vittoria,</l>
          <l>ché tutto acceso son di vostra lampa;</l>
          <l>datemi aita sì che ogni memoria</l>
          <l>segnar si possa di mia eterna stampa,</l>
          <l>e facci umil colei ch'or mi disdegna:</l>
          <l>ch'io porterò di voi nel campo insegna.</l>
        </lg>

      </div1>
    </body>
  </text>
</TEI.2>
