<?xml version="1.0" encoding="UTF-8"?>
<!DOCTYPE TEI.2 SYSTEM "http://backend.bibliotecaitaliana.it/DTD/bibit.dtd">
<TEI.2>
<teiHeader>
  <fileDesc>
    <titleStmt>
      <title>Amorosa opra</title>
      <author>Giovanni Muzzarelli</author>
    </titleStmt>
    <extent>142 Kb in UTF-8</extent>
    <publicationStmt>
      <publisher>Biblioteca Italiana</publisher>
      <pubPlace>Roma</pubPlace>
      <date>2005</date>
      <idno>bibit001432</idno>
      <availability>
        <p>Questa risorsa digitale è liberamente accessibile per uso
              personale o scientifico. Ogni uso commerciale è vietato</p>
      </availability>
    </publicationStmt>
    <seriesStmt>
      <title>Collezione BibIt</title>
    </seriesStmt>
    <sourceDesc>
      <bibl>
        <title>Amorosa opra</title>
        <author>Muzzarelli, Giovanni</author>
        <editor id="ed">Scarpa, Emanuela</editor>
        <publisher>Libreria universitaria editrice</publisher>
        <pubPlace>Verona</pubPlace>
        <date>1982</date>
      </bibl>
    </sourceDesc>
  </fileDesc>
  <encodingDesc>
                  <samplingDecl>
                    <p>Tutti i materiali paratestuali della fonte cartacea non riconducibili alla
                      responsabilità dell'autore dell'opera sono stati soppressi nella versione
                      digitale</p>
                  </samplingDecl>
                  <editorialDecl>
                    <correction method="silent" status="medium">
                      <p>Livello medio: controllo a video con collazione con edizione di
                      riferimento</p>
                    </correction>
                    <quotation form="data" marks="all">
                      <p>I simboli di citazione e di discorso diretto presenti sulla fonte cartacea
                        sono stati rappresentati sulla versione digitale</p>
                    </quotation>
                    <hyphenation eol="none">
                      <p>I trattini di sillabazione a fine riga sono stati soppressi e le parole
                        ricomposte</p>
                    </hyphenation>
                  </editorialDecl>
    <classDecl><taxonomy id="CGB"><bibl>Classificazione generi BibIt</bibl></taxonomy></classDecl></encodingDesc>
  <profileDesc>
    <creation>
      <date>500</date>
    </creation>
    <langUsage><language id="ita">Italiano</language></langUsage>
    <textClass>
      <keywords scheme="CGB">
        <term>Poesia</term>
      </keywords>
    </textClass>
  </profileDesc>
  <revisionDesc>
    <change>
      <date>Data sconosciuta anteriore al 2000</date>
      <respStmt>
        <name>CIBIT-Roma</name>
      </respStmt>
      <item>Digitalizzazione</item>
    </change>
    <change>
      <date>Data sconosciuta anteriore al 2000</date>
      <respStmt>
        <name>CIBIT-Roma</name>
      </respStmt>
      <item>Correzione linguistica</item>
    </change>
    <change>
      <date>2004-11-04T00:00:00.000+02:00</date>
      <respStmt>
        <name>Marta Zanazzi</name>
        <name>BIBIT</name>
      </respStmt>
      <item>Codifica XML - Codifica manuale</item>
    </change>
    <change>
      <date>2004-11-19T00:00:00.000+02:00</date>
      <respStmt>
        <name>Carla Deiana</name>
        <name>BIBIT</name>
      </respStmt>
      <item>Validazione</item>
    </change>
  </revisionDesc>
</teiHeader>

<text>
<body>
<div1>
<head>Capitolo 1</head>
<opener><salute>Giovanni Muziarello alla dia Elisabet Gonzaga de Feltro duchessa d'Urbino. S.</salute></opener>
<p>Commune et utile usanza, excellentissima signora mia, è fra gli uomini saggi di sempre antiveder le cose future, o dannose o vituperose ch'elle debbian essere, e da quelle a tutta lor possa sforzarse di declinare o provedergli d'optimo riparo. Ne la qual cosa io medesimamente constretto sono di quelli immitare, se non voglio sottentrar al futuro carico di vergogna che imminente mi veggio per causa di questa mia giovenile fatica, ne la quale molte vigilate notti ho consumato. Essa, come ch'ella si sia, poi che le ebbi imposto l'ultima mano, ho più volte giudicata degna di vivere, se non per altro, almeno per le lode, ch'ella contiene, d'una donna senza dubio divina et immortale, della quale onesto amore m'ha fatto sempiterno e deditissimo mancipio: ove ho mostrato, se non lodevoli fatti, un animo disposto ad alte imprese; di che (s'i' non erro) merto non poca gloria. Dopo questo giudicio fatto, ho sovente tentato di quella far uscir al conspetto degli uomini; da la quale cosa m'ha sempre ritratto una coruptella di mal dir et infamiar tutti i scrittori, quantunque et utili ch'egli si siano, già ne gli transcorsi tempi usata, ma nel nostro sopra modo ampliata, nel quale sono tanti e sì diversi gli maledici, che rare volte, anzi più presto non mai, si può fuggir il veleno de le loro pessime lingue. Ora si trovano tanti censori de l'altrui fatiche, tanti riprensori, tanti Momi, i quali attendono solamente a lacerar altri, che se l'opre di quelli veggiono, se pur le leggiono, pongono ogni studio per ritrovar più presto ciò ch'in esse è di tristo, per vituperare, che di buono, per lodare, e con alquante cosuzze a lor modo triste ad infinite belle et utili tor riputazione, che non è ben fatto. Questi cotali, excellentissima signora mia, vedevo io tutti preparati a con rabiosi morsi assalir questa mia presente fatica, et alcuni imputarla d'ignoranza, alcuni di rozzezza di stilo, alcuni di troppa affettazione, molti accusarla d'affettata immitazione e citarla di furto, non advertendo i furti, oltra che da tutti i scrittori nostri et externi sanza infamia fussero frequentati, esser di molta gloria stati cagione al nostro poeta, il quale suolea vantarsi esser maggior fatica a rubar un verso ad Omero che la mazza ad Ercole. Assai altri ne conoscevo dever dannar la lingua tosca, in ch'ella averà parlato; altri trovar in essa due o tre paroluzze che non saranno cossì a suo parer tosche, quasi non sia lecito allo scrittore di lunga opera questo fare. Sariano similmente di quelli che riprenderiano l'idioma, per non gli piacer altro che 'l latino, il quale per aventura non intenderiano; come se non fusse cossì lecito, e con tant'onore, agli presenti moderni lasciar di seguir le vestige latine, come agli antichi latini le grece, e parlar ne la lor lingua patria, che mai non fu vetato ad alcuno. Altri sarianoche solo gli passati autori lodariano, come s&lt;e&gt; quelli a suo tempo non fussero stati moderni, e secondo 'l novero de gli anni ai loro libri renderian onore, il resto de' moderni sprezzando, non si curando pur di leggergli e vituperando ciò ch'ancora non hanno conosciuto esser degno o de vituperio o di laude. E che potev'io sperar altro da costoro, di quello che già s'avennisse ai più saggi e più nomati uomini di l'una e di l'altra lingua, dei quali, oltra che molti e quasi tutti ripresi e morsi da questi fussero, alcuno non ne fu che mai perfettamente a tutti piacesse? Platone, dio de' filosofi, et Aristotele, sapientissimo de tutti gli altri, non potero fuggir le calunnie de' tali, in ciascuno dei quali ciò che ne l'altro abonda è desiderato. Fu trovato chi fu oso di vituperar Omero, gloria de' poeti, et il suo veramente vero parangone Vergilio, onor de la patria nostra; oltra ciò molti versi di quello sono dal suo greco interprete non esser suoi riputati, come indegni di lui. In Cicerone, patre de la latina eloquenzia, è da alcuno notata verbositade, in Tito Livio, istorico candidissimo, patavinitade; insomma autor alcuno non è, o greco o latino, che non abbia ricevuto offesa da questi malvagi calumniatori e che sia suto da tutti universalmente commendato. Ne l'infamia dunque ch'i' me vedevo da costoro apparecchiata non volendo incorrere, né lasciar perir quest'opra mia, la quale quanto più faticosa m'è stata, tanto più grata mi pare, ho più volte dubitato qual d'essi per men male mi devessi eleggere. Finalmente, per schiffar l'un inconveniente e l'altro, ho deliberato dedicarla a voi, signora mia, con speranza di, questo facendo, non solamente fuggir ogni morso de' maledici, ma e quello, che gli sopra narrati autori non han potuto, conseguire, a tutti egualmente e perfettamente piacere, solo che a vostra signoria non dispiaccia. L'autorità de la quale meritamente è tanta appo tutti i viventi, quanta fusse appo i suoi discipoli quella di Pitagora, onoratissimo filosofo; sì che basta solamente dire vostra signoria averlo detto, che da tutti è per certo osservato ciò ch'è degno di cossì esser divulgato. Quasi dunque, non so come, ne l'animo presago di non esser da vostra signoria sprezzato, a quella ardisco di porger questa mia opera: non perch'ella sia degna di venir al conspetto di tanta divinitade, ma perch'i' penso che sarà da voi con più benignità giustamente giudicata, ove da gli altri sarebbe iniquamente dannata. E se non altro vostra signoria comendarà non poco l'animo grande in questa mia etade, ne la quale apena è bastante l'uomo a comminciar ad apparare, non che a cominciar e saver et operare. In questo da essa vostra signoria sarò molto reputato, che da molti ne sarei per aventura biasmato; e da quelli errori in che m'averà straportato l'ardir giovenile, di che loro m'accusaranno, sarò da quella iscusato con l'autorità di Quintiliano, laudante l'ardir in un giovene, dal quale se peccato alcuno procede per inadvertenzia, lo reputa segno di futura scienzia. Quella abondanzia che sarebbe troppo in un altro, e dagli altri in me per vizio notata, sarà da voi, mia signora, col consiglio di Cicerone e lodata e prezzata molto, come negli arbori di Bacco, le cui frondi soprabondanti son avute care, acciò che, tagliate le superflue, producano poi ne l'anno attempato più gratissimi doni d'il suo dio. La maturità, che sarebbe per aventura da qualcuno desiderata, piacerà a vostra signoria non trovarla in me nanzi al tempo: sì come in pommo, lo cui esser mezzo prima che gli altri è pessimo segno. Concederà oltra questi a me qualcosa di più ch'agli altri non farebbe, per esser amante, con ciò sia che gli errori de' tali siano alquanto più escusabili che gli altri. Conoscerà similmente vostra signoria in queste mie vigiglie ad immitazion di Vergilio molte travi debili esser poste a sostegno di l'opera, fin che le colonne ferme e stabili fieno condutte. Non temo, come Gaio Lucilio da Tullio allegato, di lasciar legger a vostra signoria queste mie vigiglie, essendo quella sapientissima, perché quant'è la sapienzia di quella maggiore, tanto meglio conoscerà, e più giustamente giudicarà, il vero esser cossì, e perdonarà a quelle qualch'errore più benignamente, per esser nate a questo nostro tempo, nel quale non sono perciò tutti gli uomini Omeri o Vergilii. Né dubito di sottentrar a questo giudicio, avendo voi signora e giudice mia, avezza a sentir se non cose alte e perfette dei primi poeti di questa etade; i quali tutti a vostra signoria come a venerando sacrario de le Muse ricorrono, contenti d'esser solamente tanto onorati quanto sono da quella stimati. Perché la sapienzia (quantunque le cose optime sempre brami et exalti) a tutte l'altre, quali si siano, non resta per ciò di dar il debito pregio. Degnisi dunque, vostra signoria, d'accettar quest'amorosa mia opra a lei consacrata e leggerla, acciò che, s'ella sia da vostra divinitade secondo l'esser suo e mio buona stimata, a sé con l'autorità di quella guadagni merito di viver et esser cara a tutti gli uomini, a me per guiderdon de la fatica renda gloria e fama immortale, e mi faccia ardito a seguir cossì fatte imprese: ne le quali col tempo forse a guisa di vite, secati gli inutil rami, produròsoavissimi frutti. Se anche averrà altrimenti ch'i' nol spero), senza ch'ella più divulgi la mia vergogna, vostra signoria priego le dia per lettori Vesta e Vulcano: perch'i' bramo ch'essa sia più presto distrutta da le fiamme che da essa la mia fama. Aspetto dunque o che quella totalmente pera, o ch'el si dica non esser dispiacciuta a vostra signoria, alla quale bascio le mani.</p>
</div1>
<div1>
<head>Capitolo 2</head>
<p>Gazuolo, non d'antiche mura circondato, ma dal divo Lodovico Gonzaga novamente fondato, dagli abitatori suoi illustrato, è un castello posto ne l'estremità dei campi cremonesi, un lato d'il quale Olio, fiume dividente quelli dai mantuani, bagna con l'onde sue non impetuose; poi, trascorso nove mille passi, con le turbide acque d'il profondo Po le sue poche mescola. Abitan questo al presente le die Isabella et Antonia sorelle de Balzo – quella, d'Aragona e regina di Sicilia, questa, da Gonzaga e marchionissa –, dui divi Lodovici da Gonzaga, ammendui de' marchesi di Mantua – ma il primo eletto mantuano, l'altro conte di Rotingo e fondator d'il loco –, et il reverendissimo Pirro suo fratello con tre loro sorelle illustre, le quali né di beltà cedon a Venere, né di sapienza a Pallade, né di costumi e vertudi a qual dea si voglia, né similmente di grazia alle stesse Grazie. O ben aventurato castello, fondato da sì famoso signore, abitato da tanti e sì excellenti abitatori, onorato di tre dee, di tre Grazie, quanto ti dèi fra gli altri gloriare, poi che 'l ciel tanto favor t'ha concesso! E se al sublime principio ricevuto il resto conforme averai, e la gioventù conveniente alla tua sì lodevol fanciullezza viverai, o te felice, cedati Roma, che con non eguale principio a tanta altezza s'elevò che 'l mondo dominò! Or perché di proposito non esca, mentr'io in tal loco al servizio d'il già narrato divo Lodovico elletto dimoro, dagli cortegiani che sanza numero ivi sono, fra le molt'altre preclarissime cose da loro excellentemente fatte, questa, ch'i' medesimo et vidi et odeti, di sempiterna memoria dignissima, racontar mi piace,acciò che 'l tempo, degli excellenti fatti inimico, in oblio non la ponga, e la futura etade (se forse meritaranno queste mie rozze parole di tanto vivere) la conosca et admiri. E se ciò non fia, e che 'l mio fral ingegno al continuo veloce aversario di la santa fama contrastar non vaglia, la bella donna che lodata da quello fia m'iscusi, et accusi il cielo che, avendola cossì excellente qua giù mandato, non ha fatto nascer a questo tempo mille Omeri che le sue lode (quantunque bastassero apena) a l'eternità dedicassero, iscrivendole. I' per me non son bastevole, ch'io 'l confesso; perciò siami assai in tanta cosa aver voluto, se non potuto. Ma perché la tediosa lungezza l'orecchie tue non offenda, o mio lettore, al mio deliberato proposito darò principio. Essa, che sola per mia musa voglio, mi soccorra, guidi essa la mia mano, dettimi ella stessa quello che dir voglio.</p>
</div1>
<div1>
<head>Capitolo 3</head>
<p>Aveva l'anno, già cresciuto in etade, spogliatasi la fanciullezza e vestitisi i più ferventi giorni di la sua giovenezza, et era Febo gito ad abitare col forte Leone, prima vittoria d'il generoso Alcide; mostrava il cielo la caccia d'Orione, avendo già nascosa la raptrice d'il garzon troiano, et i giovevoli frutti di la santa Cerere cominciavano a patir l'acerbe percosse degli uomini; quand'io, e per fuggir ocio e per far salubre exercicio, a l'ora che 'l sole, stando nel più alto loco d'il cielo, il nostro emisperio scalda con più cocenti raggi, sopra la riva d'Olio andando, invitato da l'ombra de' lenti salci, e dal penser de la mia donna alienato, mi lasciai ai piedi straportare incontra l'onde circa mezzo miglio. Alora il suon d'un liuto, alle mie orecchie pervenuto, tutto in me mi riscosse e l'anima dal dolce pensero disviò: perch'io, ad odirlo fatto attento, stimai che presso fusse, e, dietro al suono a giudicio de l'orecchie i passi movendo, giunsi in un bellissimo prato vestito di minutissime erbe miste con vari giocondi fiori, tutto pieno di frondosi arbori che 'l loco dal febeo raggio diffendevano. Faceva il loco con duo lati riva ad Olio, il quale, più ch'in ciascun altro limpido e chiaro l'erbe di quello radendo, gratissimo mormorio formava; sopra la riva d'esso, sotto fresch'ombre, sedeva colui che, il suo liuto accordante, m'aveva tratto col suono di 'l mio lungo pensero, da un altro consimile instromento accompagnato. Era 'l nome di questo Filotimio, di l'altro Epenofilo, ammendui de' cortegian nostri et ammendui amici miei. Questi, subito che mi videro, a seco seder m'invitorno; lo cui invito poi che fu da me posto in effetto, Filotimio disse: – Veramente tu non potevi venir più a tempo: di te c'è nato non poco bisogno, perché essendo, come noi, acceso dal vincitor degli uomini e dèi con dolce foco, optimo giudice de le nostre amorose questioni ti ci averà mandato la fortuna. Ascoltaci, per Dio, diligentemente e giudica qual di noi ti pare che meriti la palma di questo: la nostra lite è d'amore; son certo che tu sai qual donna sia da me senza fine et amata et adorata: quella avevo già cominciato a laudare nanzi a costui et a preporla a qualunque altra di bellezza, di leggiadria, di costumi, di gentilezza, d'onestade. Esso, che parimente si trova inamorato, bench'i' non sapia in quale (forse tu lo sai, che tieni seco più stretta pratica ch'i' non faccio), et egli è ancora novo in corte, ché di poco gli è venuto a stare, per qual cagione qual donna egli s'ami non è ancora divulgato, subito ch'i' comminciai a lodar quella, che sopra ogni altra merta d'esser lodata, negò lei esser più bella di colei che novamente l'ha stretto nei lacci d'amore. Io gli contradicevo e cercavo di saper qual fusse, per far parangone di l'una a l'altra bellezza; esso come secreto non l'ha voluto palesare, ma pertinace resta ne la sua falsa openione. Per questo lasciata la nostra lite indecisa, non avendo chi ne fusse giudice, mi posi ad accordar il mio liuto per cantando schiffar il tedioso calor di Febo, differendo la question nostra fin a tanto che qualcuno si ritrovasse che 'l vero in ciò ne dechiarasse. E perch'i' sono di vittoria certissimo (ché tu sai bene la mia amata donna tanto avanzar tutte l'altre donne quanto le stelle il sole), poiché tu qui sei venuto, se forsi la sua conosci, giudicarai qual d'esse sia più bella, o, se di quella non hai conoscenza, so che non negarai questo almeno, che la mia donna senza dubio non ha parangone in terra, acciò che costui comprenda veramente sé esser ingannato e non ardisca di più molestarmi, essendo vinto. –</p>
</div1>
<div1>
<head>Capitolo 4</head>
<p>– Vinto, an? – rispose Epenofilo – Dunque tu speri d'esser vittorioso? Tu t'inganni veramente, et ancor ch'i' non sapi qual sia la donna tua, come tu altresì la mia, questo so io per certissimo: essa mia non aver pare in cielo non che in terra, e, s'io osassi di palesarla, tu stesso ciò esser il vero saresti a confessar constretto; ma ben dannaresti me, che, indegno di lei, avessi ardire di pormi a sì alta impresa. –</p>
<p>– Non guarda a paritade alcuna il nostro iddio, – rispose l'altro – ma a forza constringe chiunque vuole e quando vuole: perciò se' tu scusato abastanza. Né questa tema ti dée ritrare da palesarne l'amor tuo, ch'i' medesimamente lo farò del mio, e costui giustamente la question nostra terminarà. –</p>
<p>– Voi procedete in parole – diss'io – senza aver ancora certo giudice; io mi vedo poc'atto a tanta impresa, sì che cercate chi intenda meglio le vostre ragioni, ch'i' far nol voglio. – Essi, ch'erano desiderosi di vittoria, con molti priegi alla fin ottennero ch'i' avessi fra loro di l'amorosa controversia a giudicare: la quale cosa m'indusse a fra me stesso tacitamente examinare se potuto avessi per qualche coniettura intender qual donna avesse infiammato Epenofilo, novello amante. Finalmente, per molti atti da lui fatti et altri segni da me notati, compresi lei esser quella la quale me stesso di soave fiamme ardeva e Filotimio aveva dolcemente stretto nei suoi legami. Per la qual cosa avendo nota la sofficienzia di l'un e di l'altro in ogni scienzia, e massimamente nel componer rime, mi trovai non poco contento, ancor che alquanto mi dispiacesse ch'altri ardessero di la mia dolce fiamma, sperando essermi avenuto quello ch'i' senza fine avevo sempre desiato, cioè di sentir a uomini di grande ingegno com'erano questi, bastanti a tanta impresa, celebrar le lode di colei che tutti tre amavamo et amamo: il che mai non m'era bastato l'animo di fare, ancor che sempre ne fussi suto sopra modo bramoso; e perciò in questa guisa dissi loro:</p>
<p>– Amorosi gioveni, assai mi dispiace fra gli amici litiganti aver a giudicare; più presto fra gli inimici mi piacerebbe d'esser giudice, certo di farmi degli amici l'un inimico, degli inimici l'un amico. E ciò avene perché ciascuno è da la sua propria stimazione ingannato, sì che quando 'l giudice alcuno per sua sentenzia perdente dichiara, esso la sua perdita imputa alla malignità d'il giudicante, non alla veritade: la qual si presume di vedere, cecato da l'amor de la propria cosa. Dunque, acciò che questo a noi non avenga e che l'uno di voi d'amico inimico non mi divenga, poi ch'io sol una de le vostre donne ho nota, voi vi sforzate e con parole e con versi, come vi piace, laudar ciascun la sua: e qual più lodi e maggiori ne dirà, esso ottenga la palma. –</p>
<p>Accettorno ammendua l'impresa animosamente; e poi che furno alquanto stati in sé sospesi, Filotimio, quasi pentito, disse:</p>
</div1>
<div1>
<head>Capitolo 5</head>
<p>– Ahi, giudice mio, c'hai tu fatto? In quanta confusione m'hai tu spinto? Io per me non so che mi dire né dove cominciar a lodar la mia donna, perciò che le sue lode non si ponno né con tutte le lingue isprimer né con tutte le menti imaginare. E chi ardirà di voler sofficientemente lodar tanta bellezza o chi potrà farlo volendo? Niuno, veramente niuno. Quanta grazia, Dio, quanta vaghezza, quanta politezza, quanta luce, quant'ornamento, quanta divinitade, quanta... (non so che mi dir più!) si vede in lei! O non vista bellezza più mai, chi te vorà ben descrivere? O sopra celesti modi, chi ve vorà ben con parole imitare? O leggiadria senza fine, chi te vorà ritrare? O belli, o vagi, o mille volte dolci onesti costumi, accorti risi divini, terso soave parlare, amoroso lume de' begli occhi (di quelli occhi, dico, che vincono 'l sole), chi vorà o chi potrà trovar parole degne di voi? Tutte le forze umane non bastano a tanta impresa. Diventino tutti gli uomini Omeri, facciansi tutti Vergili, che non bastaranno più a celebrar la mia donna, che facesse un fanciullin apena nato a descriver i fatti del coroccioso Achille o d'il pietoso Enea. Meglio è dunque tacer, giudice mio, che, volendo ben fare, lodando tanta excellenza, torle riputazione. I' voglio in ciò seguir il platonico Apuleio, il quale, conoscendo la grandezza di Dio infinita, istima di quello esser meglio tacer che dirne poco. Tacerò dunque di le tante bellezze di costei più presto che parlando non ne dir a bastanza et esserle ingiurioso. Ma odite, con ciò sia che già sia 'l mio liuto accordato, ch'i', lasciando 'l primo proposito da parte, cantarò una mia canzonetta, ne la quale vedrete quante volte ho tentato questa impresa né mai m'è bastato l'animo di la comminciare. –</p>
</div1>
<div1>
<head>Capitolo 6</head>
<p>Cossì detto avendo, et imbracciato 'l liuto, movendo con dotta mano le risonanti corde, cantò:</p>
<lg>
<l>Un penser che 'l mio cor tutto possede</l>
<l>l'alma sovente accende</l>
<l>ad opra glorïosa,</l>
<l>quantunque faticosa,</l>
<l>e del tempo mal speso la riprende.</l>
<l>Ella, che d'il su' error trista s'avede,</l>
<l>ad emendarsi pronta,</l>
<l>solve la lingua e snoda:</l>
<l>acciò che 'l mondo l'oda</l>
<l>l'alte excellenze di madonna conta;</l>
<l>ma non comincia prima,</l>
<l>ché la fa paürosa</l>
<l>beltà meravigliosa.</l>
<l>Come s'arresta, e non sa dove gire,</l>
<l>se vede d'ogni parte esser la via,</l>
<l>già stanco pelegrino</l>
<l>incerto d'il camino,</l>
<l>cossì, potendo assai gran cose dire</l>
<l>de le bellezze de la donna mia,</l>
<l>non sa che dirs'in prima</l>
<l>e le sue forze stima</l>
<l>a sì sublime impresa diseguali,</l>
<l>e per soverchia coppia</l>
<l>sosten soverchia inoppia,</l>
<l>e sente al suo desir tarparse l'ali;</l>
<l>ma poi ch'inetta a dir tutto si vede,</l>
<l>al fin conclude chi l'ha posto in foco</l>
<l>esser meglio tacer, che dirne poco.</l>
</lg>
</div1>
<div1>
<head>Capitolo 7</head>
<p>Assai mi piacque la cantata canzone da l'inamorato giovene: il qual già si taceva, quando l'altro, con la faccia tinta di manifesta vergogna, disse:</p>
<p>– Veramente Iddio sa quanto mi vergogno e quanto m'incresce a dirlo; nondimeno i' ve lo pur dirò: amoroso giudice mio, l'impresa da noi ammendue sì animosamente accettata e dal mio compagno già refutata, per conoscermi a quella insofficiente, con licenzia tua lasciarò, il che mai da prima non avrei creduto; ma, poi che ne l'animo mio ho raccolte tutte, anzi la men parte, de le bellezze de la mia vaga et amorosa donna, assai ben ho compreso né me né altri bastar a ben dirne una di la loro più minima parte. I' conosco veramente (come dice costui) che l'abondanza infinita di quelle mi fa bisognoso; ma perché 'l mio aversario s'aveda di non m'aver vinto né in questo ancora, i' tacerò come lui e più di lui, se per tacer si vince, benché me ne doglia senza fine. E se voi nol mi credete, Amor per me ve ne faccia fede, il quale vede 'l secreto intento de l'anima mia, che con tacita voce da lui sovente intesa se ne lamenta seco, come da una mia simil canzone intenderete. – La qual col suo liuto aiutandosi comminciò, prima passando con veloce mano un certo accomodato ricercare:</p>
<lg>
<l>Sovente con Amor l'alma si duole</l>
<l>che non le dà valore</l>
<l>tal ch'ella un giorno cante</l>
<l>l'alte bellezze sante,</l>
<l>ove son basse tutte le parole;</l>
<l>ma quel dolce benigno mio signore</l>
<l>cossì la riconsola,</l>
<l>dicend'a lei: – Non vedi</l>
<l>che troppo è quel che chiedi?</l>
<l>Null'ingegno mortal tant'alto vola</l>
<l>ch'agguagli 'l tuo desio;</l>
<l>ma la donna che vòi</l>
<l>ritrar nei versi tuoi</l>
<l>è troppo più che bella; e più che prima</l>
<l>tant'avanza in beltà chi l'è seconda</l>
<l>che null'umana cura</l>
<l>comprende la misura.</l>
<l>D'altro più che di lei non faccio stima;</l>
<l>ella par ch'el valor tutto m'infonda,</l>
<l>a lei mi son dat'io</l>
<l>con tutto 'l regno mio. –</l>
<l>Cossì dicendo alor, l'occhio mentale</l>
<l>guida per lunga via</l>
<l>nanz'alla donna mia,</l>
<l>ov'ei mira bellezza tanta e tale</l>
<l>(e certo non so che più bel che 'l sole)</l>
<l>che, secondo che l'alma mi ridice,</l>
<l>chi dice tutto ancor poco ne dice.</l>
</lg>
</div1>
<div1>
<head>Capitolo 8</head>
<p>Questa soavemente cantata canzone, inseme con la primera, m'aveva sì dolcemente di me stesso tratto che dopoi ch'ella ancor fu finita, apena potì in me ritornare. Parevami, mentre 'l primo amante cantava, d'esser quel medesimo che tal parole dicesse e rimirasse con gli occhi di l'anima l'infinita beltà de la mia donna, e volendo lodarla, non sapessi ritrovar convenienti parole, o scorger fra l'infinita moltitudine di quelle ove mi potessi dar principio alle sue lode; e bench'i' conchiudessi nel animo meglio esser tacer che dirne poco, nondimeno, cantando l'altro, pareami che l'anima discontenta di questo se ne lagnasse con Amore, il quale con le parole de la racontata canzone la mi raconsasse e finalmente mi guidasse col pensero nanzi alla mia terrena dèa: il quale mi mostrava tanta meraviglia e mi porgeva tanto diletto di vederla, che poco più (credo) se ne può sentir in paradiso. –</p>
<p>Da questo cotal pensero er'io stato alienato, quando Filotimio, di non so che novo ardir ripieno, da me lo scacciò dicendo:</p>
<p>– Quanto male avemo fatto a eleggerti in nostro giudice, poi che non ci ascolti! –</p>
<p>– Deh, – diss'io alora – quanto era 'l meglio non pigliar facenda d'odir le vostre questioni, per lasciar le mie; e quanto m'averesti voi fatto più grazia se ve ne fusti rimasi in silenzio che, parlando, isturbarmi dal mio dolce pensero! –</p>
<p>– Anzi, – rispos'egli – né tacer voglio, né s'i' volessi potrei, cossì novamente m'ha infiammato non so che novo desire nato pur ora dentr'al mio petto, il quale non mi lascia punto in me riposare, ond'i', benché non sapia quel che mi dire, pur dirò: ben priego Amore e la mia donna che, se non agguagliarò le sue lode con le parole mie, lo mi perdonino, o se pur l'hanno a sdegno, extinguano quel troppo mio ardito desio che 'l cor m'incende e non mi lascia né poter né voler tacere. –</p>
<p>Cossì diceva egli, quando Epenofilo, interrompendolo:</p>
<p>– Né io – disse – più tacer posso, incitato da non so che furore. A me par d'essere inspirato da le ninfe che questo luogo possedono; seguo dunque l'impresa con speranza di gloria, essendo sovenuto da questa incognita deitade. Assai mi contento se pur un'ombra disegnarò de le sue bellezze o se pur un segno dimostrarò de le sue lode. Tu, Filotimio, comincia, e non induggiar molto, ch'i' non so se potrò patir tanto che tu giungi al fine a seguirti parlando. –</p>
<p>– Or mi piacete voi; – diss'io alora – ma perch'i' m'avedo che la cosa sanza ordine procederebbe, vi commetto che tu, Filotimio, debbi comminciare, e tu, Epenofilo, seguirlo, senza potestade che tu possi proceder più oltra che in celebrar le lode d'una parte sola e con parole e con canto, e tu imitarlo: e cossì l'un dopo l'altro successivamente proceder fin al fine; risservando a l'ufficio mio di poter punir a mia voglia qualunque di voi trapassante quest'ordine mio. –</p>
</div1>
<div1>
<head>Capitolo 9</head>
<p>Piacque ad ammendue questa legge e s'offersono ad observarla. Poscia Filotimio, senza più dimora, cossì diede principio al suo ragionamento:</p>
<p>– Veramente i' non so, giudice mio, come possa la mia donna abastanza lodarti, con ciò sia ch'ella tant'avanzi tutte l'altre in beltade (e tu ben lo sai), ch'i' credo molte e molte volte che la natura stessa se ne meravigli senza fine: e certo essa è la gloria e l'onore de tutte l'opre sue: né so com'i' m'avessi mai potuto conoscer l'excellenzia d'Iddio, s'ella non fusse, la quale con la tanta sua bellezza m'ha più volte alzato tanto sopra me, ch'io sovente ho visto la gloria di quello e conosciuto la sua potenzia. Forse che questo ti pare meraviglia, amoroso giudice: ma paràti meraviglia questo, ch'ella dimostra agli occhi di chi la mira tutta la beatitudine, tutta la gloria, tutta la divinitade, la dolcezza, il diletto, la festa, i risi, i canti, la zoia, l'alegrezza tutta di paradiso nei suoi sembianti, nel più che vago celeste viso? –</p>
<p>Cossì dicendo, imbracciò il liuto, il suono d'il quale imitando, diede principio a questa canzonetta:</p>
<lg>
<l>Come poteva Iddio</l>
<l>darmi del stato suo ben cert'aviso,</l>
<l>poi che, dal seggio suo fatto diviso,</l>
<l>caddi spennato qui, dove si more,</l>
<l>pien di profonda Lète,</l>
<l>senza mostrar ai debili occhi miei,</l>
<l>ciechi a veder le cose alt'e secrete</l>
<l>che 'l ciel non mostra fuore,</l>
<l>la donna che palesa ultimo in lei</l>
<l>lo sforzo degli dèi</l>
<l>e scopre a parte a parte entr'al bel viso</l>
<l>un manifesto dolce paradiso?</l>
</lg>
</div1>
<div1>
<head>Capitolo 10</head>
<p>Era già posto fine al canto, e non cessava per ciò l'amante di voler più oltra seguire, se l'altro non glielo avesse interdetto, dicendogli:</p>
<p>– Bastiti la parte tua, senza usurpar la ragion dei compagni: a me tocca ora il ragionare; veramente che tu stimi poco la presenza d'il giudice, volendo già cossì apertamente disubidir i suoi precetti. –</p>
<p>E, voltatosi a me, seguì parlando:</p>
<p>– S'i' sapessi, giustissimo giudice, o racontarti la millesima parte de le lode della mia dèa (che cossì è veramente, né può esser altro che divina sì bella cosa), o mostrarti con le parole un'ombra de la menor sua bellezza, non solamente costui non arderia di contendere, ma elli stesso teco inseme confessarebbe né tanta grazia ritrovarse al mondo né tanta beltade in paradiso; anzi, poco esser un paradiso a sua comparazione, perch'ella mille milliaia de paradisi ha ne gli occhi suoi, mille nel volto, mille in ogni suo membro, et essa non è altro ch'una infinitade di quelli. –</p>
<p>Cossì detto, senza punto indugiarse, con l'aiuto d'il suo liuto seguitò cantando:</p>
<lg>
<l>Oh, s'i' potessi, amanti,</l>
<l>ritrar perfettamente con parole</l>
<l>una donna celeste, un vivo sole,</l>
<l>che stampata nel cor mi tiene Amore,</l>
<l>o dimostrar in parte</l>
<l>almen di la beltà c'ho nel pensero,</l>
<l>se narrar non potessi a parte a parte</l>
<l>tutto quel c'ho nel core,</l>
<l>ben diresti: – Per Dio, s'el ver è vero,</l>
<l>il suo bel viso altero,</l>
<l>il lampeggiar dei dolci ameni risi</l>
<l>altro non è ch'un mar de paradisi!</l>
</lg>
</div1>
<div1>
<head>Capitolo 11</head>
<p>Mentre Epenofilo e parlava e cantava, Filotimio tenne sempre il suo liuto al petto; et apena potè tolerar che quello si conducesse al fine, che sanza altro dire cantò la canzon seguente:</p>
<lg>
<l>Qualor con queste luci dei debili occhi miei</l>
<l>miro la donna mia leggiadra e bella, Amor, tu mi conduci</l>
<l>nel regno degli Iddei; né so come dal cor l'alma si svella,</l>
<l>ma teco ne vien ella, alzata a tanta impresa co' l'ale de'</l>
<l>desiri sovra i celesti giri: ove per quatro gradi al ciel ascesa,</l>
<l>seco son tratto anch'io a contemplar Iddio.</l>
<l>Ivi di novo miro madonna e 'l suo bel viso fatta raggio di Dio</l>
<l>chiaro e lucente; nel suo sembiante miro formar il paradiso,</l>
<l>e mi fa nel mirar tanto possente che mi ritorna a mente</l>
<l>ciò ch'i' vidi da prima quand'in la vera vita, alma lieve</l>
<l>e spedita, volai col duca mio sopra la cima de la celeste</l>
<l>altezza alla vera bellezza. Oh, s'i' sapessi, amanti,</l>
<l>ridir quel ben ch'i' veggio quando, mirando 'l viso almo</l>
<l>e giocondo cossì di parte in parte, m'inalzo al divin seggio</l>
<l>e volo col penser mio fuor di 'l mondo! Di tanta grazia abondo</l>
<l>che tutti gli altri amanti vedrian expressamente che 'l bel</l>
<l>volto e ridente ha tutti i ben del ciel nei suoi sembianti,</l>
<l>e ciò che 'l mondo tiene è ombra di quel bene.</l>
<l>Ma ciò non si può dire con tutte lingue umane, né con tutte</l>
<l>le menti imaginare; ivi manca l'ardire e son le forze vane;</l>
<l>non può ingegno mortal tant'alto andare che lo possa</l>
<l>agguagliare. Donna bella, ch'avete con la beltà divina</l>
<l>porta la medicina a la memoria mia colma di Léte,</l>
<l>datime almen aiuto sì ch'i' non resti muto. Ciò che di</l>
<l>voi si dice è men che poco assai; ma potess'io almen giunger</l>
<l>al poco, che mi terrei felice! Chiari, lucenti rai ch'empiete 'l</l>
<l>petto mio di dolce foco, onde tutto m'infoco; dolce viso sereno,</l>
<l>luce beata e cara, assai più che 'l sol chiara, non patirete</l>
<l>voi ch'i' dica almeno che 'l vostro ameno riso adorna 'l</l>
<l>paradiso? Avesti pur, canzon, in te consperso di ciò che 'l cor</l>
<l>m'ingombra almen un sogno d'ombra.</l>
</lg>
</div1>
<div1>
<head>Capitolo 12</head>
<p>Incontinenti dopo 'l canto di Filotimio Epenofilo soggiunse 'l suo, nel quale expresse questi seguenti versi:</p>
<lg>
<l>Amor, beato Amore,</l>
<l>tu che nel cielo stai</l>
<l>ove son l'opre tue più care e spesse,</l>
<l>deh, narrami, Signore</l>
<l>(poiché non fu giamai</l>
<l>ch'un'ombra di beltà simil vedesse),</l>
<l>se chi ne la concesse</l>
<l>serbò lassù l'idea</l>
<l>e se sopra le stelle</l>
<l>son l'altr'opre sì belle;</l>
<l>perciò ch'i' vedo 'l ciel, che già l'avea,</l>
<l>vedendo 'l mio bel sole</l>
<l>tardar suo corso al sole.</l>
<l>Mostrami, Amor, per Dio,</l>
<l>poi (ch'i' creder nol posso)</l>
<l>com'è tanta beltà lassù fra voi;</l>
<l>alzami, signor mio,</l>
<l>di questa carne scosso,</l>
<l>lassù, dov'i' verrò forse dopoi,</l>
<l>se lice andarvi a noi,</l>
<l>sì ch'io 'l possa mirare</l>
<l>e darne intera fede</l>
<l>a chi qua giù nol crede:</l>
<l>e, s'egli è ver ch'abbiate un volto pare,</l>
<l>farovi il mondo in poco</l>
<l>pien d'amoroso foco.</l>
<l>Ahi, ch'i' non so pensarmi</l>
<l>come possibil sia!</l>
<l>Tu dunque, Amor, che 'l sai, perché nol mostri?</l>
<l>Ché, se 'l vòi palesarmi,</l>
<l>i' te darò la via</l>
<l>d'arder in pochi dì tutti i cor nostri,</l>
<l>e dei stellati chiostri</l>
<l>poner tal fame in terra</l>
<l>che tutto 'l terren stuolo</l>
<l>s'alzerà teco a volo;</l>
<l>e, vinta de' nemici tuoi la guerra,</l>
<l>sempiterna memoria</l>
<l>sarà de la tua gloria.</l>
<l>Che dico? E' non è dubio</l>
<l>ch'ella non sia la prima</l>
<l>in terra, in mar, in ciel, in paradiso.</l>
<l>Perché più dunqu' i' dubio?</l>
<l>ché chi ben dritto stima,</l>
<l>vedendo 'l ciel fermare a mirar fiso</l>
<l>il suo leggiadro viso,</l>
<l>dirà ben chiaramente</l>
<l>ch'ei stesso non lo niega</l>
<l>e il sol doglioso priega</l>
<l>che la notte nol cacci inver ponente,</l>
<l>mira la nostra luce,</l>
<l>e quanto può più luce.</l>
<l>O ciel dunque beato</l>
<l>che con tant'occhi miri</l>
<l>quel sol che può bear sol con la vista,</l>
<l>quando tutto stellato</l>
<l>intorno a noi ti giri!</l>
<l>E se di tal piacer dolcezza mista</l>
<l>con due luci s'acquista</l>
<l>(com'i' lo so, che 'l provo),</l>
<l>qual zoia a te conduci</l>
<l>con più di mille luci?</l>
<l>Deh, tu che puoi, Amor, fammi un ciel novo,</l>
<l>fin ch'a mirar consumi</l>
<l>un giorno tutti i lumi.</l>
<l>Canzon, madonna vince, il ciel ne more,</l>
<l>né io, che 'n ciò 'l pareggio,</l>
<l>con mille lumi veggio.</l>
</lg>
</div1>
<div1>
<head>Capitolo 13</head>
<p>Con sì soavi note cantavano ammendue gli amanti e con tanta velocitade seguivano l'un dopo l'altro, che senza dubio mi parevano alzati sopra le forze umane e concitati da non so che celeste nume, cossì divinamente gli nascevano le parole in bocca, e con tanto non so che soprauman modo le proferivano: ond'i' compresi certamente che le ninfe o altra deità quel loco colente gli inspiravano, perché e a me medesimamente aveniva quello. E sì come calamita, a sé traendo 'l ferro, gli infonde quella medesima vertù di traer a sé l'altro ferro, cossì, qualunque si fusse, quella deità che gli amanti accendeva di divin furore gli infuse tanto del suo valore, ch'essi parimente me stesso ne accendevano e m'alzavano tanto sopra me ch'i' conoscevo tropo mirabilmente ciò che eglino si dicevan esser vero. Io avevo letto la palinodia del Fedro platonico, la quale, benché da prima mi paresse mirabile, nondimeno né cossì vera né di tanta meraviglia mi parve giamai, come fece alor che Filotimio cantò le sue canzoni: le quali mi mostrorno veramente chiaro et aperto l'effetto de le parole di quella e mi sollevorno tanto col pensero, ch'i' trappassai il cielo e vidi ciò che più volte m'era parso di vedere nel celeste volto de la da noi parimente amata et onorata donna. Cossì stavamo tutti trei fuor di noi stessi, quelli nel parlare et io ne l'ascoltare; et essi procedevano pur secondo la racontata regola, per l'ordine de la quale Filotimio, dando triegua al suo liuto, cossì repigliò il parlare:</p>
<p>– A me pare, giustissimo giudice nostro, che, s'i' non gli provedo, le nostre ragioni procedarano assai disordinatamente e le lode de le donne nostre senza modo e convenienzia alcuna fieno dette. Onde ho pensato di più ordinatamente proceder di parte in parte; e meglio ch'i' potrò depingervi, o più presto dissegnarvi, anzi ombreggiarvi, ad una ad una con le mie parole quelle poche bellezze che l'animo mio, pien di questo ardente desio, mi potrà far isprimere: poiché 'l debito mio è di questo fare, toccandomi, come fanno, le prime parti. Odite dunque: avendomi già deliberato di ben designar a tutta mia possa la da me mai secondo 'l suo merito né amata né lodata donna, dal capo pigliarò principio; dal quale gli aurei crini in esso nascenti e procedenti in molta lungezza, cadenti per le spalle et ondeggianti sopra 'l collo, da maestra mano in vago ordine raccolti, con tanta grazia scendono con quanta né le Grazie stesse né altro potrebbe più. Eglino tanto ben amaestrati sono e con sì debito e conveniente modo procedono, legati con nodo d'oro a loro nel color cedente, che niuno ardisce d'uscir d'il commandato ordine, se non alquanti, i quali ad arte lasciati in libertade, con dolci nodi pendenti baciano più volte la divina faccia, con la quale dolcemente scherzando empiono qualunque riguardante di tanta meravigliosa alegrezza che non si può ben imaginare. Che cosa ben si conface a tanta lor bellezza? Che cosa può ben agguagliarsi alla tanta vaghezza? Che si potrà comparar alla leggiadria di quelli? Nulla veramente: vadasi Febo a riporre, ché le sue chiome perdono l'onore già si lungamente da loro ottenuto, tanto sono le sue chiome da queste di gran lunga superate, quanto esso con la sua luce avanza il menor lume del cielo. O vaghi crini da far arder in mezzo 'l mare mille Neptuni, potenti, sanza esser cangiati in serpenti, inseme con la dolce vista da voi non poco ornata, ad indurir in sasso qualunque indegno spectatore de la vostra beltade; or, ché non mi prestate voi tant'aiuto ch'i' canti cose poco men che degne, se degne non posso, de la vostra leggiadria? –</p>
<p>Cossì dicendo, ripreso il liuto e ritoccandolo con dotta mano, seguì:</p>
</div1>
<div1>
<head>Capitolo 14</head>
<lg>
<l>Amor, chi vide mai sì belle chiome?</l>
<l>Deh, dilmi tu, Signor, poi che tu 'l sai,</l>
<l>s'alcun le vide mai,</l>
<l>perché, se non m'inganna quel ch'i' veggio,</l>
<l>ogn'altra cosa a lor cede d'assai.</l>
<l>I' ben scorgo, Signor, sovente come</l>
<l>con esse leghi e dome</l>
<l>sì dolcemente e con ordine miro</l>
<l>ogni cosa mortal, ch'i' ne sospiro,</l>
<l>perché molto mi duol, come son io</l>
<l>in sì beato laccio e sì giocondo,</l>
<l>veder legato 'l mondo,</l>
<l>et altri accesi pur d'il foco mio,</l>
<l>benché sia tanta in cor la zoia extrema</l>
<l>che per molti legar nulla si scema.</l>
<l>Ben ti ved'io, Amor, sovente in loro</l>
<l>tutto pien di speranza star nascoso,</l>
<l>in vista desïoso</l>
<l>di far di quelle un dì tante catene</l>
<l>che ne resti in eterno glorïoso;</l>
<l>tu spargi, tu raccogli in bel lavoro,</l>
<l>Amor, sì bei crin d'oro;</l>
<l>queste son quelle chiome, quella spene,</l>
<l>Signor, che 'l regno tuo tutto mantene,</l>
<l>come tu ben t'avedi, ché per quelle,</l>
<l>sol per farti fra loro eterno nido,</l>
<l>lasciat'hai Pafo e Gnido</l>
<l>e quasi ancor il regno de le stelle.</l>
<l>Ivi, dolce Signor, spesso ti veggio</l>
<l>giurar che quest'è 'l tuo più caro seggio.</l>
<l>Questi son dunque, Amor, questi i tuo' crini</l>
<l>che senza dubio parangon non hanno</l>
<l>e glorïoso fanno</l>
<l>il tuo sceptro regal, tutto 'l tuo impero.</l>
<l>Questi crin son, Signor, que' che faranno</l>
<l>passar la gloria tua tutti i confini</l>
<l>de gli regni divini;</l>
<l>né fusti prima mai, s'el ver è vero,</l>
<l>come tu sei, di tal speranza altero,</l>
<l>né i tuoi soggetti ancor tanto contenti;</l>
<l>mai, Signor, mai con nodo sì tenace</l>
<l>né con sì somma pace</l>
<l>legasti inseme tutti gli elementi,</l>
<l>né mai traesti con sì dolce corda</l>
<l>mente nel ciel di contemplarlo ingorda.</l>
<l>Tu m'alzi tanto, Amor, sopra me stesso</l>
<l>col laccio dei capelli amato e caro,</l>
<l>ch'i' vedo aperto e chiaro</l>
<l>il tuo valor, il tuo divin soggiorno,</l>
<l>e tutte l'opre tue, Signor, imparo.</l>
<l>Oh, se mi fosse pur talor concesso</l>
<l>narrar chiaro et expresso</l>
<l>con meglior versi e stil alto et adorno</l>
<l>quel ben ch'i' veggio allor ch'i' pur soggiorno</l>
<l>lì dove non aggiunge alcun ingegno,</l>
<l>di tanta meraviglia tutti quanti</l>
<l>empierei gli altri amanti,</l>
<l>che senza dubbio al mio dolce ritegno</l>
<l>correrian tutti a gara, e sol beato</l>
<l>parrebbe lor chi fusse ivi legato!</l>
<l>Se la lingua talor, ch'è troppo ardita</l>
<l>(benché sia zoppa al vol troppo veloce</l>
<l>d'il mio penser la voce),</l>
<l>ardisce pur di ragionar sovente</l>
<l>di quel gran ben che di desir la coce,</l>
<l>narra parte talor, benché smarrita</l>
<l>da la copia infinita,</l>
<l>anzi l'ombra di quello, anzi nïente,</l>
<l>che fa tanto di sé stupir chi sente.</l>
<l>Né perch'i' dica ancor che 'l mondo lega</l>
<l>Amor con sì bei crin, nessun m'intende,</l>
<l>perché non si comprende</l>
<l>come legando me da me dislega</l>
<l>e com'io sol intendo quel ch'i' taccio,</l>
<l>vinto da la beltà de questo laccio.</l>
<l>Lascia, canzon, omai, lascia l'impresa</l>
<l>alla qual troppo basso è 'l tuo valore,</l>
<l>ché non sai dir quel che mi mostra Amore.</l>
</lg>
</div1>
<div1>
<head>Capitolo 15</head>
<p>Apena aveva costui dato fine alle sue note, che l'altro sanza perder tempo lo voleva seguire, et arebbe ciò fatto, se non che Filotimio, accennandogli ch'altro avea da dire, lo fece attento ad odire, et esso cossì di novo riparlò:</p>
<p>– Son certo, cortese giudice nostro, che io faccio ingiuria a costui et a te similmente, al quale sono poco ubidiente, trappassando col parlare la misura ordinataci; a che ho provisto d'optimo riparo, perché e del fallo ch'i' commetterò umilmente ti chiedo e licenzia e perdono, et al mio compagno concederò quel medesimo ch'ora mi fia concesso, sì ch'egli potrà altresì due volte ragionare e due volte cantare, onde l'un e l'altro errore ne rimarà emendato, se forse questo non è maggior error ch'i' faccio, richiedendoti licenzia da errare e perdono nanzi che l'error sia commesso. Ma sia come si voglia; poi che 'l peccato non è tale che con ogni minima penitenzia non se rimetta, io pur con vostra pace seguirò 'l proposito mio. – E poi che da me e da Epenofilo gli fu coi cenni assentito, egli cossì andò seguitando:</p>
<p>– Quantunque infinita sia la grazia e la beltade de le vaghe chiome de l'amata mia donna alor ch'ella ammestrate in bel ordine le ritiene, non men vagezza et ornamento in sé conservano quando libere e sciolte, sanza legge, dolcemente a l'aura sono sparse, et ora sì dolcemente con i venti scherzano, ora con tanta grazia ondeggiano per le divine spalle e per il celeste collo di quella, che veramente non puonno da alcuno senza grandissimo stupore esser mirate. Vedensi que' dolci nodi d'oro scendendo soavemente far molte meravigliose catene in ogni lato; vedesi in esse tanta leggiadria, tanta grazia, che niente più; vedesi (e chi 'l potrà creder, bench'i' 'l dica?) in esse tanta luce che veramente l'ho più volte giudicate eguali, anzi sempre più lucenti, che i raggi d'il sole. E certo, sì come Febo qualor con più dritt'occhio ne rimira e più lucente ne si mostra, manda infinite fila di lunge tremanti luci, le quali a chi ben le considera parerano fila di terso, finissim'oro: cossì ella, quando i vagi crini sparsi a l'aura lascia qua e là, come lor piace, soavemente ventillare, tanto son essi simili a fila d'oro sì lucente che ben pareggiano, anzi di gran lunga avanzano, i raggi d'il sole, ancora che maggior luce sia poi ne' duo vaghi lucentissimi lumi di questa mia donna, la quale ben posso nominare arditamente novo sole in terra. Altro omai che questa non curo: essa miro, essa guardo e riguardo, di lei parlo, di lei penso, di lei scrivo, quante cose veggio altro che lei non veggio, ciò che penso è tutto lei; ovunque stia, ovunque vada, ovunque si volga, in quella parte a forza giro gli occhi. Tant'è la forza de la sua luce, tant'è 'l splendor de la sua grazia, tant'è l'ornamento de le vaghe chiome, ch'omai più non mi meraviglio de la misera Clicie che si volga ai raggi d'il gran pianeta, né mi duole, anzi senza fin mi piace, d'esser fatto una nuova Clicie a questo mio sole, ché né più luce, né più leggiadria, né maggior beatitudine arrei potuto ritrovar al mondo, né che meglio mi scorgesse per il celeste camino. –</p>
</div1>
<div1>
<head>Capitolo 16</head>
<p>Cossì dicendo repigliò l'interlasciato instromento e passò al canto, in questa guisa dentr'a quello ragionando:</p>
<lg>
<l>Sì come Febo, alor che con più forza</l>
<l>scalda la terra e con più chiara luce</l>
<l>sparge per tutto i suoi lucenti rai,</l>
<l>sì che fa ralegrar l'aëre e 'l cielo,</l>
<l>cossì sparge i suo' crin l'almo mio sole,</l>
<l>che porgon luce assai più dolce e chiara.</l>
<l>Onde, sì come alor che 'l dì si schiara</l>
<l>Clicie si volge a rimirar per forza</l>
<l>surgente fuor del mar l'aüreo sole,</l>
<l>poi segue sempre 'l carro de la luce,</l>
<l>cossì io, nova Clicie, sotto 'l cielo</l>
<l>miro sempre 'l mio sol spargente i rai.</l>
<l>Dolci, lucenti et amorosi rai,</l>
<l>che mi porgete ognor luce più chiara</l>
<l>che non porge a' mortali in terra 'l cielo,</l>
<l>quand'al lume maggior presta più forza,</l>
<l>ben ritenete in voi di quella luce</l>
<l>c'ha dentr'a suo' begli occhi il mio bel sole.</l>
<l>Vaghi crin d'or ch'a questo novo sole</l>
<l>sete lucenti, ameni, alteri rai,</l>
<l>quanto può in me la vostra santa luce,</l>
<l>quella luce, dich'io, sì dolce e chiara,</l>
<l>la qual sol per mio ben ha tanta forza</l>
<l>che mi rape di terra et alza in cielo!</l>
<l>Per voi son spesso citadin del cielo</l>
<l>e miro un altro ciel con altro sole,</l>
<l>c'ha tutto questo ciel ne la sua forza:</l>
<l>ivi son scuri tutti gli altri rai</l>
<l>a par di quella luce eterna e chiara</l>
<l>che può sola oscurar d'il sol la luce.</l>
<l>Qual meraviglia dunque, alma mia luce,</l>
<l>s'altro che voi non prezzo sotto 'l cielo,</l>
<l>ove non è di voi più dolce e chiara,</l>
<l>e s'i' son fatto nova Clicie al sole</l>
<l>mirando il volto, i crin, anzi quei rai</l>
<l>che mi ruban di me sovente a forza?</l>
<l>Quanta forza ha questa celeste luce</l>
<l>che coi rai de' bei crin mi rape al cielo,</l>
<l>ove nel sol eterno si fa chiara!</l>
</lg>
</div1>
<div1>
<head>Capitolo 17</head>
<p>Aveva già Filotimio posto silenzio alla passata sestina, non senza grandissima noia d'Epenofilo, che si doleva di tanto dever induggiare, né poté quasi tolerar d'odir l'ultime note che cossì parlò:</p>
<p>– Siati lecito, o Filotimio, d'aver commesso quest'errore, pur che non mi sia vetato di farne un altro simile quando a me piacerà, per punirti di questo. –</p>
<p>– Anzi – rispose l'altro – non consento né voglio che tu trapassi l'ordine a noi dal nostro giudice constituto; ben ti concedo che tanto possi trappassarlo, e non più, quanto ho fatto anch'io. Già sai tu bene che 'l mio disordine fu fatto di tuo consentimento, e con expresso patto di questo ch'i' te dico. –</p>
<p>– Dunque, – soggiunse Epenofilo – s'i' te concedo che tu erri per poter io errar altresì, a te sta ad obligarmi a peccar a tuo modo! –</p>
<p>– Se 'l patto non ti piaceva, perché gli consentisti? – disse Filotimio; al quale io, che conoscevo questa rissa dever proceder in lungo, riprendendolo, dissi:</p>
<p>– Dunque a te sta e commetter il mancamento et eleggerti la pena? Veramente no, che quest'è pur l'ufficio mio. I' voglio dunque che sì come tu hai fatto, costui possa trapassar l'ordine da me commandatovi, non per guastarlo, ma per redurlo al suo sesto; e per pena di 'l tuo peccato concedogli ch'egli similmente per un'altra volta solamente, quando a lui piacerà, possa uscir di questo mio a voi designato modo. – Dopo questo, quantunque Filotimio rechiamasse e si tenesse ingiuriato contra ragione, impostogli silenzio, comisi ad Epenofilo che seguisse; il quale, tutto lieto, incontinenti così riprese il parlare:</p>
</div1>
<div1>
<head>Capitolo 18</head>
<p>– Quantunque, giustissimo giudice, io mi veda senza fin insofficiente a ben dechiararvi et isprimervi parlando le bellezze de la più d'ogn'altra vaga e leggiadra mia donna, nondimeno, avendone a parlar inanzi a voi, che meglio di me avete inteso e diffeso la ragion mia ne la passata rissa, non dubito punto che cossì ne la presente mia lite, s'i' mancarò (ché mancarò certo in tanta impresa), voi quello ancora ch'i' tacerò e non saprò dire non intendate, avendo massimamente nota la donna mia, la cui bellezza è tanta che non potete a modo alcuno errar a conoscer qual si sia. Ond'a me bastarà far quello che i pictori sogliono, i quali, volendo in picciol foglio dipinger il mondo, con un tratto solo di pennello significaranno selve, monti, fiumi, mare, valli, campi, citadi, castella in grandissimo numero: la qual cosa a l'uomo inexperto di quelli mostra apena un sogno d'ombra; ma agli occhi mentali di chi gli ha cercati e caminati ritorna quelli expressi e veri distinti cossì di parte in parte che nulla vi manca. Il che facendo anch'io, benché a chi la mia bella (i' temo di chiamarla donna per non le far ingiuria di cossì indegno nome di lei) non avesse visto, poca, anzi nulla, notizia ne darei; ma a te, giudice mio, che nota l'hai, bastarà una sola parola a palesarti un'infinita moltitudine de le sue bellezze a l'ombreggiar de le quali trappassarò, incomminciando da le veramente più che divine chiome, le quali di 'l color di splendidissima fiamma d'oro scendono da l'aurea testa, ondeggiando sopra le candide spalle, che con finissimo avorio le nevi vincente le raccogliono e parte di sé sotto quelle nascondono. Lega sì mirabil lavoro una rete di fin oro, tanto a quelle nel color cedente, ch'exemplo alcuno non basta a ben dimostrarlo. Con quanta grazia, con quant'ammaestramento, con quanta leggiadria stan elle nel commandato ordine e temono d'uscirne! Con che piacevoli nodi imitano l'onde di pellago poco turbato, onde le ho più volte giudicate somiglianti a un mare d'aurea luce, il quale appresso i begli occhi di lei lascia fuor di sé transcorrere due fiumicelli, che scherzando se ne vanno per le rose e' ligustri d'il suo bel volto. Dentro a sì felice pelago dimora Amore, che con dolce barca conduce mille cori e mille spoglie dei dèi; ma chi potrà creder questo, se non chi vede il sole arrestarsi, il ciel fermarsi a rimirar costei, e quasi per gran forza di desio piegarsi a terra, e l'un e l'altro abbellirsi alla luce di sì belle chiome? Or chi potrà ben dir com'elle splendono, com'elle lucono? Con quanto, Dio, con quanto... Ma io taccio: tu ben comprendi, giudice mio, quanto importa questo mio “con quanto”, il quale comprende in sé un'infinitade di non so che, ch'i' non so dire, e tu l'intendi, ché questa mia sola parola ti riduce a memoria ciò ch'i' taccio. –</p>
<p>Detto questo, con soave cantilena ne fece attenti alla seguente canzone:</p>
</div1>
<div1>
<head>Capitolo 19</head>
<lg>
<l>Qual meraviglia è quella, Amor bëato,</l>
<l>quando la donna mia, che spesso suole</l>
<l>esser il vostro sole</l>
<l>e porger luce ai dèi là sopra 'l cielo,</l>
<l>raccoglie le sue chiome altere e sole</l>
<l>con sì mirabil arte ne l'usato</l>
<l>lor glorïoso stato,</l>
<l>che le vagheggia 'l gran signor di Delo</l>
<l>e fa fermar il ciel sovra 'l suo stelo;</l>
<l>né gli duol d'esser vinto, anzi si gloria</l>
<l>con sì alto contrasto e sì possente,</l>
<l>contr'a cui val nïente,</l>
<l>perder l'antica sua prima vittoria</l>
<l>e con l'aiuto ancor di quei capelli</l>
<l>far tutti i raggi suoi lucenti e belli.</l>
<l>Con quant'arte, Signor, con quanta grazia</l>
<l>scendon raccolti in bell'ordine i crini</l>
<l>assai più che divini,</l>
<l>che sembran quasi un mar d'aürea luce</l>
<l>contento degli stretti suoi confini,</l>
<l>fra i quali l'acqua sua chiara si spazia,</l>
<l>di picciol corso sazia,</l>
<l>e l'onde d'or che senza fin riluce</l>
<l>contente al fisso termine conduce!</l>
<l>Ivi non scogli, non Caribdi o Silla</l>
<l>turban te, Amor, che ne l'aspetto altero</l>
<l>se' di quel mar nochiero,</l>
<l>e per quell'acqua a tuo voler tranquilla</l>
<l>guidi la lieve tua felice barca,</l>
<l>di mille cori in ciel rapiti carca.</l>
<l>Candidissimo avorio netto e terso</l>
<l>al dolce mar di quella luce viva</l>
<l>a cui Febo s'aviva</l>
<l>fa degno suolo, excelso e grato fondo,</l>
<l>e d'ogni 'ntorno a l'ond'amena riva,</l>
<l>riva che mai non ha color diverso</l>
<l>dal lito indico al perso,</l>
<l>percossa non con moto furibondo,</l>
<l>ma con scherzo piacevol e giocondo</l>
<l>de l'acque, che non han fortuna mai.</l>
<l>Dui ruscelletti, fuor lasciati ad arte,</l>
<l>appresso quella parte</l>
<l>ove più scalda 'l sol cinto di rai</l>
<l>sen van scherzando con l'onde amorose</l>
<l>fra la campagna di ligustri e rose.</l>
<l>Il ciel zoioso e di leticia pieno</l>
<l>ride presente a questo novo mostro,</l>
<l>onor del secol nostro,</l>
<l>e per gran meraviglia 'l corso allenta,</l>
<l>consperso di ridente luce d'ostro</l>
<l>l'aere, più de l'usato assai sereno,</l>
<l>si mostra tutt'ameno:</l>
<l>pien di foco amoroso a gara tenta</l>
<l>priegando pur Amor che gli consenta</l>
<l>basciar cossì mirabile lavoro,</l>
<l>perché quell'aere, a cui toccarlo lice,</l>
<l>divien più che felice</l>
<l>e si trammuta in vaga luce d'oro,</l>
<l>onde, sdegnando 'l suo proppio elemento,</l>
<l>ratto sen vola in ciel lieto e contento.</l>
<l>Amor, che tante meraviglie miri,</l>
<l>e scorgi 'l ciel, pien d'il tuo dolce ardore</l>
<l>che gli distrugge 'l core,</l>
<l>piegarsi a terra ognor che 'l mio ben vede</l>
<l>per soverchio desir di che si more,</l>
<l>et allentar e' suoi perpetui giri</l>
<l>con soavi sospiri,</l>
<l>qual gaudio è 'l tuo? O qual gaudio non cede</l>
<l>alla leticia tua, ch'ogn'altra excede?</l>
<l>Queste son quelle chiome altere e sole,</l>
<l>queste son la tua fama, il tuo diletto,</l>
<l>il tuo alto ricetto,</l>
<l>queste son la tua gloria, onde ti duole</l>
<l>che 'l gran spazio d'il mondo sia sì poco</l>
<l>che non presti al tuo onor bastante loco.</l>
<l>Non vedi tu, canzon, che tu vaneggi,</l>
<l>benché d'il ampio mar ch'Amor trastulla</l>
<l>abbi ritratto poco men che nulla?</l>
</lg>
</div1>
<div1>
<head>Capitolo 20</head>
<p>Poi che Epenofilo ebbe dato sosta al canto, servandosi ne le braccia il liuto, mosse queste parole:</p>
<p>– Con quanta grazia e con quanta maiestade stanno nel commandato ordine raccolte le più d'ogn'altre leggiadre chiome, con tanta e vaghezza e divinitade scendono sciolte sanza legge alcuna, movendo le sue cime con vaghi scherzi al soave spirar de' dolci venti, i quali spargendole qua e là mostrano quella chiara luce ch'era tutta ristretta in un loco, divisa in mille e mille dolci lumi, i quali a parangon di l'altero sole dimorante ne gli occhi d'il mio sommo bene sembrano spesse lucenti nocturne stelle, vincenti però di maggior lunga i raggi di Febo, ch'egli non fa qualunque menor lume d'il cielo. Allo splendor de le quali io, non altrimenti che notturno augello, con gli occhi fissi nel sole, perdo in tutto questo mio corporal lume visivo, né per questo mi doglio, perché quanto men posso mirar con esso tanto più vedo col pensero; il quale con vista assai più forte che l'augel di Giove, affisa non solamente gli occhi ne le splendide stelle, ma nel più chiaro sole dei lumi d'il mio bene: il quale priego m'inspiri rime degne di lui. – Indi, ricercando con dotta e veloce mano le canore corde, diede principio al canto di questa sotto notata sestina:</p>
</div1>
<div1>
<head>Capitolo 21</head>
<lg>
<l>Sì come nel seren di pura notte</l>
<l>luce consperso 'l ciel di mille stelle,</l>
<l>cossì fa in terra 'l mio leggiadro sole,</l>
<l>spargendo a l'aura i suoi lucenti crini,</l>
<l>ch'avanzan molto più di Febo i rai</l>
<l>ch'egli non vince ogni notturno lume.</l>
<l>Onde, sì com'augel d'infermo lume</l>
<l>non avezzo a volar se non di notte,</l>
<l>s'avien che veda 'l sol spargente i rai,</l>
<l>perde la vista onde vedea le stelle,</l>
<l>cossì mirando anch'io sparsi que' crini</l>
<l>divento un cieco augel notturno al sole.</l>
<l>Raggia con tanti soli il mio bel sole</l>
<l>ch'i' ne resto a mirar privo di lume;</l>
<l>ma, bench'i dolci suoi micanti crini</l>
<l>faccian al corpo tenebrosa notte,</l>
<l>vedo col mio penser non pur le stelle,</l>
<l>ma gran parte de' suoi più chiari rai.</l>
<l>Né perché sparga i suoi notturni rai</l>
<l>la bella donna mia cela 'l suo sole,</l>
<l>il sol degli occhi suoi che a tante stelle</l>
<l>porge col suo splendor celeste lume,</l>
<l>sì che 'l mio giorno pien di chiara notte,</l>
<l>che non offende 'l dì, fan gli aurei crini.</l>
<l>Dolcemente confusi inseme i crini</l>
<l>e gli occhi di costei spargon i rai</l>
<l>ove la vista mia piena di notte</l>
<l>erge 'l penser com'aquila nel sole,</l>
<l>la qual, ancor che sia di forte lume,</l>
<l>diverria cieca al sol de le sue stelle.</l>
<l>Dolci, leggiadre et amorose stelle,</l>
<l>che fa l'almo mio sol con sì bei crini,</l>
<l>quanto m'è grato che 'l mio debil lume</l>
<l>sia mancato al splendor de' vostri rai,</l>
<l>e ch'i' sia novo augel notturno al sole,</l>
<l>per starmi sempr'in cossì chiara notte!</l>
<l>Non mostrò notte mai sì vage stelle,</l>
<l>né sole 'l giorno, ch'i' non veda ai crini</l>
<l>mille volte più rai, privo di lume.</l>
</lg>
</div1>
<div1>
<head>Capitolo 22</head>
<p>Dopo 'l canto d'Epenofilo, l'instromento da lui velocemente ricercato risonava ancora, quando Filotimio, troppo voglioso, senza dimorarsi nel pensare, cossì continuò l'ordine dicendo: – Sorge, giudice mio, sopra 'l bel volto de la mia unica donna un vago colle, non troppo estendentese in fuore, col giogo piano carco sempre d'eterna neve, cui confinano quelle divine chiome di che v'ho già ragionato, e quello con dolce nodo cingono, collegate con ebano, 'l quale ne la stremità de la sua più bassa parte gli fa celeste et amorosa sepe, per metade diviso da condecente candido spazio, posto fra esso, ardito, con due archeggiate linee non excedenti la misura de la sottigliezza e lungezza convenienti, star sopra dui ardentissimi soli; scend&lt;e d&gt;a sì ameno colle una leggiadretta costa ad esso nel color non dissimile, la quale intorniata da candidi ligustri e matutine rose, non superbamente elevata né umilmente depressa, ma con tanta convenienzia ordinata, che niente più occupa con la lunghezza sua solamente tanto spazio d'il seren volto nel suo descendere, quanto 'l candido giogo sopra lei ne l'ascendere. Bastimi, giudice, con sì poche parole aver dessignato un mondo di bellezza, ch'i' me sforzarò col canto ampliar molto e, se non bene, almeno com'i' potrò, colorir questo dissegno. –</p>
</div1>
<div1>
<head>Capitolo 23</head>
<p>E poi ch'ebbe cossì detto, comminciò et andò modulando fin al fine la seguente canzone:</p>
<lg>
<l>Un bel colle amoroso,</l>
<l>coverto sempre di gelata neve,</l>
<l>col giogo netto, piano e spazïoso,</l>
<l>alto quant'esser deve</l>
<l>un sì divin lavoro,</l>
<l>cinto d'ebano e d'oro</l>
<l>concesso al mio bel sol meritamente,</l>
<l>sì colmo d'onestade</l>
<l>e di tanta divina maiestade,</l>
<l>sorge sì dolcemente</l>
<l>sopra la luce d'il suo chiaro viso</l>
<l>che mostra quasi tutto 'l paradiso.</l>
<l>Dal vago colle ameno,</l>
<l>fra l'ebano egualmente compartito,</l>
<l>– l'ebano che, di gran vaghezza pieno,</l>
<l>è sol nel mondo ardito</l>
<l>co gli archi excelsi e soli</l>
<l>coprir dui vivi soli, –</l>
<l>una leggiadra delicata costa</l>
<l>in giù tanto descende</l>
<l>quanto 'l bel giogo a lei di sopra ascende,</l>
<l>fra gigli e rose posta,</l>
<l>con tanta venustà, con tanta grazia</l>
<l>ch'ogni vista mortal stanca e non sazia.</l>
<l>Abita nel bel piano</l>
<l>un mondo di bellezza e d'onestate,</l>
<l>e seco inseme, fuor d'ogn'uso umano,</l>
<l>tanta divinitate</l>
<l>che chi sanza peccare</l>
<l>la può fiso mirare</l>
<l>per forza dietro a sé converte e spinge</l>
<l>la memoria e 'l pensero</l>
<l>a ramentarsi 'l suo stato primero,</l>
<l>con che lo si dipinge:</l>
<l>onde, purgata l'alma d'ogn'oblio,</l>
<l>con la guida d'Amor contempla Iddio.</l>
<l>Alla beltà divina</l>
<l>d'il vago fronte ov'ogni ben si vede,</l>
<l>l'alma, che l'alta antica sua ruvina</l>
<l>nel suo penser rivede</l>
<l>e che dal caso oppressa</l>
<l>non conoscea se stessa,</l>
<l>lieta si specchia e gode di vedersi,</l>
<l>poi, colma d'alte brame,</l>
<l>pasce di questa sol l'ingorda fame</l>
<l>e' suoi desir diversi,</l>
<l>onde sente al gustar d'un cibo tale</l>
<l>a poco a poco a sé rinascer l'ale.</l>
<l>Chi può narrar il bene</l>
<l>che gusta l'alma al dolce cibo avezza?</l>
<l>Benché sia 'l gusto poi di molte pene</l>
<l>misto con la dolcezza,</l>
<l>perché, mentre zoiosa</l>
<l>l'anima desïosa</l>
<l>per pascer sé di sì dolce alimento</l>
<l>quasi celeste auriga</l>
<l>vola al suo ben con la divina biga,</l>
<l>quanta noia e tormento,</l>
<l>quanta fatica, Dio, quanto sudore</l>
<l>pate, domando 'l suo destrier peggiore!</l>
<l>Indi felice fassi</l>
<l>l'alma, poi ch'ha 'l travaglio suo chetato,</l>
<l>e l'un e l'altro dei destrier suoi lassi</l>
<l>al fin ha raffrenato</l>
<l>col sùbito riparo</l>
<l>d'il fronte onesto e raro</l>
<l>ch'a l'iniquo destrier porge paüra.</l>
<l>Or qual dunque non vede</l>
<l>vestita di beltà, d'onor, di fede,</l>
<l>d'alta umiltate pura</l>
<l>quanta onestà fu mai, quanta ne fia</l>
<l>starse nel fronte de la donna mia?</l>
<l>Canzon, tu parli oscuro;</l>
<l>onde, se trovi alcun che ti riprenda,</l>
<l>priegalo ben che tua ragion intenda.</l>
</lg>
</div1>
<div1>
<head>Capitolo 24</head>
<p>Non era cheta apena l'ultima voce di l'amante, che l'altro, non men di lui bramoso, in questo modo sciolse la lingua: – Ne la parte d'il più che divinissimo volto de la bella donna mia (ch'i' pur cossì la nomarò, non sanza tema di farle ingiuria con sì basso nome), un terso, polito, celeste piano di candidissimo avorio s'estende alquanto in fuore e nasconde il suo nascimento sotto quel divin mare di che v'ho già ragionato, a l'onde lucenti d'il quale con tre lati porge commodatissima e bella riva. Onde a gara di questo, con la licenzia per sé stesso non sanza infinita grazia usurpata, ardisce l'odorante naso d'inalzarsi infra dui lucentissimi soli, e per diritto camino, pigliando sempre debito accrescimento, fra le rose e' gigli, tanto che posseda con la sua lungezza né più né meno che la terza parte di sì bel volto. Negli ultimi confini di la più bassa parte d'il celeste piano nasce un arco d'il colore de tenebrosa notte, distinto con picciol conveniente spazio di candidissima neve. Bastimi con sì poche parole avervi introdutto alla cognizione di sì meravigliosa infinita bellezza, perch'i' me sforzarò col canto di molto meglio sporlavi. Or udite:</p>
</div1>
<div1>
<head>Capitolo 25</head>
<lg>
<l>Un vago excelso piano,</l>
<l>senza fin terso, candido et altero</l>
<l>d'avorio poco visto in uso umano</l>
<l>ov'ogni latte è nero,</l>
<l>cossì vezzosamente</l>
<l>umìl superbamente</l>
<l>sopra 'l bel viso alquanto in fuor s'extende</l>
<l>e sotto lucid'onde</l>
<l>i suoi principi dolcemente asconde,</l>
<l>ch'a gara ardir ne prende</l>
<l>di rilevarsi infra duo soli un naso</l>
<l>da stancar mille Apollini in Parnaso.</l>
<l>Sì bel rilevo, nato</l>
<l>fra i chiari soli de la donna mia,</l>
<l>da vage rose e gigli intornïato</l>
<l>in giù prende la via</l>
<l>pien d'estrema bellezza</l>
<l>e con la sua lungezza</l>
<l>tien di 'l bel volto sol la terza parte,</l>
<l>ove non spinto in fuore</l>
<l>né in sé ristretto sta per man d'Amore,</l>
<l>con tant'ordine et arte</l>
<l>e sì ben posto e con tanta misura</l>
<l>che se ne stupeface la Natura.</l>
<l>In quella parte extrema</l>
<l>che sotto l'onde d'or non cela mai</l>
<l>il bel celeste pian che non ha tema</l>
<l>de sì propinqui rai,</l>
<l>nasce sì vago un arco</l>
<l>di color stigio carco</l>
<l>nel mezzo tinto sol di bianca neve,</l>
<l>la qual quanto conviene</l>
<l>l'un nero e l'altro dilungato tiene,</l>
<l>onde quel pian riceve</l>
<l>a misura de' mondi altere e belle</l>
<l>bellezze pari al numer de le stelle.</l>
<l>Il ciel meraviglioso</l>
<l>si specchia nel bel volto di costei,</l>
<l>ma più nel fronte dolce e glorïoso</l>
<l>stan tutti intenti i dèi:</l>
<l>Vener'è sola altera,</l>
<l>perché si sforza e spera</l>
<l>partorir novo Amor quando che sia,</l>
<l>sì degno e sì possente</l>
<l>che potrà l'arco aver meritamente</l>
<l>de l'alma donna mia,</l>
<l>poi che vede, e ne sta di sdegno accesa,</l>
<l>il suo Cupìdo inetto a tanta impresa.</l>
<l>Cossì Venere bella</l>
<l>sta tutta intenta al suo futuro parto,</l>
<l>non sol contenta di sua chiara stella</l>
<l>alzar al cerchio quarto,</l>
<l>se pur sortisce effetto</l>
<l>il suo alto concetto;</l>
<l>rimira 'l fronte e l'arco excelso e raro,</l>
<l>e da l'altezza loro</l>
<l>perde la speme di sì bel lavoro,</l>
<l>né sa pigliar riparo;</l>
<l>ma 'l suo desir ha in lei tanta possanza</l>
<l>ch'ancor de l'impossibile ha speranza.</l>
<l>Deh, cedan dunque omai</l>
<l>a questo novo, excelso e raro mostro</l>
<l>quantunque altri miracoli fur mai</l>
<l>o sono al secol nostro;</l>
<l>cedan le Grazie tutte</l>
<l>a parangon condutte:</l>
<l>e qual è tanto d'ogni error oppresso</l>
<l>che non dica 'l bel fronte</l>
<l>di tutte quante lor principio e fonte,</l>
<l>o chi non vede espresso</l>
<l>il bel rilevo e l'archeggiate ciglia</l>
<l>esser spetacol d'ogni meraviglia?</l>
<l>Canzon, s'alcun s'ammira</l>
<l>d'il tuo parlar, rispondi: – O che faresti</l>
<l>se quel che ti si cela conoscesti? –</l>
</lg>
</div1>
<div1>
<head>Capitolo 26</head>
<p>Già tacevan e le voce e l'instromento d'il cantante, quand'io, che aspettavo che l'altro sanza indugia dovesse seguire, lo vidi tutto in sé sospeso tacito dimorarsi, non so che nel suo pensero rivolgendo; onde poi che l'ebbi lasciato alquanto cossì pensoso:</p>
<p>– E tu, – dissi – Filotimio, che fai? Perché taci? Perché lasci tu cossì la tua causa sospesa e stai nanzi al giudice tacendo, senza tema di perdita, avendo si pronto e forte aversario? Non ti vergogni? Respondi! Veramente che tu ben meriti l'amor di la tua bella donna, la quale, se questo intenderà, com'i' provederò ch'ella l'intenda, pòi comprender quanto le sarà caro sì vile amante. Or oltra, se tu vòi, segui, et emenda quest'errore, svegliandoti omai. –</p>
<p>A pena con queste parole lo potì ritraere dal profondo suo pensero e reducerlo al solito ragionamento, al quale dopo un lungo sospiro cossì diede principio:</p>
<p>– Ahi lasso, ove m'ho io lasciato ridure, ove son io condutto! Veramente, giudice mio, a me par esser divenuto novo Giasone navigante in Colco, perciò che sì com'egli, spinto dal suo giovenil desire, arditamente accettando l'impresa de l'aureo vello, bench'ella pares&lt;s&gt;e sopra le forze umane, si pose per il non solcato mare, per il quale navigando, ancor che molti pericoli trappassasse, mai non fu in maggior spavento e dubio di se stesso che quando vide a sé davanti le spaventose Simplegade in sé concorrenti, dal qual loco dubitò ancora che 'l divino aiuto nol potesse liberare; cossì io, il quale troppo arditamente entrato nel novo mare d'infinita bellezza, non solcato per ancora da mortale alcuno, quantunque tale mia impresa sia sopra ogni valor umano, già ho molti scogli et infiniti perigli non so come divinamente schiffato, ora son condutto ove non meno periglioso luogo, che le Simplegadi fussero, avanti mi vedo, al quale varcare temo che l'aiuto mio divino, che da gli altri m'ha conservato, quasi non sia possente a scamparmi da questo. I' vedo, giudice, i' vedo dentro a questo mio celeste pelago dui occhi, dui vivi soli, dui scogli di lucentissima luce, fra gli quali, s'i' voglio l'onor di questa impresa, son sforzato a condur la mia fragile barca. Cossì conceda Iddio ch'ella solamente perda la popa e me sommerso in questi scogli non lasci! Né ti creder però, giudice mio, ch'i' dica questo perch'i' non sia come prima desioso di seguire lo 'ncominciato viaggio, anzi, più ch'ancora non ho fatto, ardentemente bramo; ma sì come più s'accende 'l desio, cossì maggior mi nasce la paura. Or m'avedo che niuno con tal opera fornisce le cose con qual credenza le principia, perciò che tutti con speranza certa d'il futuro deliberàmo l'impresa, poscia con tema manchiamo ne l'operazione. Ma sia come si voglia, giudice, i' pur seguirò il proposito; e se non mi sarà concesso sì come l'altre bellezze la presente ritrare, s'io pur potrò, mi sforzarò d'usar il rimedio di quel saggio pictore, il quale, avendo al sacrificio ov'era imolata Ifigenia dipinto Calcante tristo, Ulisse alquanto più mesto, Menelao lagrimante, avolto dal proprio manto fece tenersi 'l capo al misero padre di quella, perché ben conobbe tanta gramezza non si poter con penello alcuno ben imitare.</p>
<p>Cossì dunque, avend'io pur ombreggiate alquante de l'alte bellezze de l'unica donna mia, questa ch'i' vedo con parole non potersi agguagliare, come meglio saprò, cercarò di la mostrare, coperta con velo de parole, non però talmente che non conosci per te stesso, giudice mio, quella esser sopra l'altre vaga, leggiadra e divina, e quello che 'l mio ragionare nasconderà con l'animo non vedi. Ora, perch'i' sono più de l'usato prolixo nel mio parlare, cessando questo, passarò al canto, il quale con licenzia d'ammendue alquanto più d'il consueto allungarò, solo che mi promettate questo mio errore non come l'altro punire. –</p>
</div1>
<div1>
<head>Capitolo 27</head>
<p>E poi che da l'uno e da l'altro di noi gli fu con cenno assentito, esso dopo un sospiro comminciò:</p>
<lg>
<l>Chi me darà giamai,</l>
<l>chi me darà la voce,</l>
<l>chi potrà darmi le parole e 'l canto</l>
<l>.............................. &lt;ai&gt;</l>
<l>con ch'io possa sfogare</l>
<l>l'ardor che 'l cor mi coce</l>
<l>e al mio desir in parte sodisfare?</l>
<l>Deh, che mi potrà dare</l>
<l>quel stil, quel ch'i' vorei,</l>
<l>che pareggiasse 'l stato degli dei,</l>
<l>acciò che quasi un uom del ciel favelli,</l>
<l>per dir le vostre lode, occhi miei belli?</l>
<l>Ciò c'ho detto finora</l>
<l>de l'alta donna mia</l>
<l>è men che nulla appo la vostra luce,</l>
<l>luce ch'ad ora ad ora</l>
<l>dal ciel tal lume prende</l>
<l>che mi mostra la via</l>
<l>di gir lassuso ove più chiaro rende</l>
<l>quel ben ch'in lei discende;</l>
<l>ma in uman stil non luce</l>
<l>quel ch'in voi e da voi nel ciel traluce,</l>
<l>e chi questo mortal non si disveste</l>
<l>non può dir quel ch'è in voi più che celeste.</l>
<l>Più che celeste è quello</l>
<l>ch'i' vedo col pensero,</l>
<l>quel certo non so che, ch'i' non so dire,</l>
<l>più che 'l sol vago e bello,</l>
<l>la cui beltà mirando</l>
<l>umanamente pero</l>
<l>et entro tutto di me stesso in bando;</l>
<l>né so come guardando,</l>
<l>fuor d'ogn'uman costume,</l>
<l>gli occhi miei tristi alor perdon il lume:</l>
<l>ma dentr'a me con mill'occhi la mente</l>
<l>a sostener Iddio si fa possente.</l>
<l>Cossì degli occhi privo</l>
<l>mirabilmente veggio</l>
<l>e nov'Argo celeste alor divento</l>
<l>morto ad un tratto e vivo,</l>
<l>perch'i', già fatto cieco,</l>
<l>la mente a mirar chieggio,</l>
<l>la mente, che, sdegnando di star meco,</l>
<l>si ritra' tutta seco</l>
<l>e quasi accesa drento</l>
<l>rimira gli occhi pur d'il mio contento,</l>
<l>nei quali vede, sotto un sottil velo,</l>
<l>quella pura beltà data dal cielo.</l>
<l>Quella beltà divina</l>
<l>che la mia donna informa</l>
<l>vede per gli occhi suoi chiari e lucenti;</l>
<l>e tutta a lei s'inchina</l>
<l>la mente mia, ch'in essa</l>
<l>conosce la sua forma;</l>
<l>cossì contempla et arde, e mi confessa</l>
<l>lei quasi esser sé stessa,</l>
<l>e piena d'alta voglia</l>
<l>a poco a poco nel penser la spoglia,</l>
<l>ond'in lei, nuda già d'ogni diffetto,</l>
<l>conosce 'l primo ben puro e perfetto.</l>
<l>Quel ben ignudo vede</l>
<l>la mente troppo ardita</l>
<l>di fissar la sua vista a tanti lumi:</l>
<l>vostra dolce mercede,</l>
<l>occhi leggiadri e santi,</l>
<l>ch'in ciò mi date aita,</l>
<l>guidando i lumi miei ciechi et erranti</l>
<l>a tanto ben davanti</l>
<l>ove 'l veder consumi</l>
<l>di tanta luce a duo sì larghi fiumi,</l>
<l>perché l'occhio mental mi s'assottiglie</l>
<l>ne l'alto fonte de le meraviglie.</l>
<l>Canzon, non t'avergogni</l>
<l>che 'n tanta impresa già la fin aggogni?</l>
<l>Pon fren dunque alla rozza tua favella,</l>
<l>mentre che parla l'altra tua sorella.</l>
</lg>
</div1>
<div1>
<head>Capitolo 28</head>
<p>Poi che Filotimio ebbe posto fin alla passata canzone, con le medesime note la seguente continuò:</p>
<lg>
<l>S'i' pur debbio seguire</l>
<l>quest'alta impresa mia,</l>
<l>guidami, Amor, Amor, guidami almeno!</l>
<l>Tu vedi il mio desire</l>
<l>indomito et ardito:</l>
<l>mostrami tu la via</l>
<l>che calcar debbo, e dimmi a qual partito</l>
<l>il mio ben infinito</l>
<l>possa lodar a pieno,</l>
<l>o poni a tanto mio desir il freno;</l>
<l>perché 'l mio stil, se tu nol fermi e folci,</l>
<l>non basta a sì begli occhi alteri e dolci.</l>
<l>I' so ben, lasso!, quanto,</l>
<l>so ben, occhi miei belli,</l>
<l>quant'è mia laüde ingiurïosa a voi:</l>
<l>ma che poss'io, se tanto</l>
<l>mi spinge 'l gran desio</l>
<l>perché di voi favelli,</l>
<l>quanto l'indegnità m'affrena? Ond'io</l>
<l>pur cedo al voler mio,</l>
<l>lo qual coi sproni suoi</l>
<l>mi spinge al ben che dir non lice a noi,</l>
<l>e sì di ragionar, lasso, m'invoglia</l>
<l>che senza voce ancor parla la voglia.</l>
<l>Che poss'io dunque fare</l>
<l>se non seguir cantando</l>
<l>poscia che 'l mio fallir di scusa è degno?</l>
<l>Luci beate e care,</l>
<l>a voi volgo 'l mio stile</l>
<l>rozzo da sé: ma quando</l>
<l>parla di voi, di cossì inetto e vile</l>
<l>si fa tutto gentile;</l>
<l>ben, perché varca 'l segno</l>
<l>di l'onestà, con lui spesso mi sdegno</l>
<l>ch'e' non comprende, 'l sciocco, vostr'altezza</l>
<l>a qualunqu' altro stil porger bassezza.</l>
<l>Occhi cari e soavi,</l>
<l>occhi leggiadri e santi,</l>
<l>occhi, forza, potenza, arme d'Amore,</l>
<l>dolci d'il mio cor chiavi,</l>
<l>extrema alta speranza</l>
<l>de tutti i vostri amanti,</l>
<l>ove 'l penser, che tutti gli altri avanza,</l>
<l>d'un'in altra sembianza</l>
<l>senza prender errore</l>
<l>m'inalza al primo ben l'acceso core:</l>
<l>quando fia ch'i' ve merti 'l beneficio</l>
<l>che di tanto mio ben mi fate indicio?</l>
<l>Voi m'inalzate tanto</l>
<l>sovra le forze mie</l>
<l>ch'i' volo spesso in ciel ratto e leggero;</l>
<l>in voi comprendo alquanto</l>
<l>di quel gran sommo bene</l>
<l>ch'al ciel m'apre le vie;</l>
<l>quella beltà, ch'a l'occhio uman non vene,</l>
<l>luci sacre e serene,</l>
<l>col vostro lume altero</l>
<l>quasi ignuda scoprite al mio pensero:</l>
<l>ché quant'è in noi de la divina luce</l>
<l>apertamente fuor per voi traluce.</l>
<l>Quanto m'è grato assai</l>
<l>che 'l mio lume visivo</l>
<l>alla celeste luce in tutto manchi</l>
<l>de' vostri santi rai</l>
<l>e ch'i' resti di questa</l>
<l>umana vita privo</l>
<l>perché la mente pura se ne vesta</l>
<l>una, santa e modesta,</l>
<l>e con mill'occhi franchi</l>
<l>contempli il ben che lei non sazii e stanchi,</l>
<l>il ben che lieta può l'alma fruire</l>
<l>e non si lascia vincer al desire!</l>
<l>Dolci, lucenti lumi,</l>
<l>fiamme d'amor bëate,</l>
<l>che ardete 'l petto mio con dolce foco</l>
<l>fuor de' nostri costumi,</l>
<l>che 'l cor, benché si stempre</l>
<l>ne le voglie infiammate,</l>
<l>si rifà tutto poi, per viver sempre</l>
<l>sotto diverse tempre:</l>
<l>or qual vede sì poco</l>
<l>che non comprenda 'l ben, ond'i' m'infoco?</l>
<l>Qual è sì cieco e sì carco d'oblio</l>
<l>ch'in tanta luce non conosca Dio?</l>
<l>Canzon, se sei ripresa,</l>
<l>rispondi che tropp'alta era l'impresa:</l>
<l>s'altrui non vede 'l ben che porti teco,</l>
<l>di' ch'uom non vede 'l ver, s'e' non è cieco.</l>
</lg>
</div1>
<div1>
<head>Capitolo 29</head>
<p>Era già cheto l'instromento, e la voce inseme di Filotimio, et Epenofilo stava tutto in sé sospeso, il quale non dopo molto silenzio disse:</p>
<p>– Or sia che vole, io pur non tacerò –; e verso me piegando 'l volto seguì:</p>
<p>– Quantunque, benignissimo giudice, a tal passo mi conosca esser giunto, che né tacer né parlar senza vergogna mi vien concesso, nondimeno né la voglia né l'ardir mi sono ancora mancati; io mi sento più bramoso e più franco che mi sia stato finora. Tacer con mio onor non posso, e s'i' potessi non vorrei; et a qual modo ragionar mi debbia non comprendo. Io non so, giudice mio, né tacer né parlare: nondimeno, e quel ch'i' non so e non posso, mi basta l'animo di dire; né perch'io con tutto l'animo cerchi 'l modo, lo vedo in alcun loco. Già tutti i partiti ho nel pensero rivolti, tutte le maniere ho fra me considerate: niuno di quelli mi riesce, niuna fra tante ne veggio che vana e fallace non sia. I' conosco da ogni parte impossibile l'impresa mia, pur l'animo mi dà di questa impossibilità poter superare. Tutte le parole ho con la mente pesato, ma di gran lunga maggior peso sento quello ch'i' debbo dire. Confesso ben ne l'altre cose passate non aver a sofficenzia lodato la mia terrena dèa et in molte senza fine aver mancato; ma niuna finora è stata, dov'i' abbi avuto timore et ardimento maggiore, con più certa speranza. Io mi conosco novo Giasone con debil barca in mare navigante in Colco privo di vele e di remi, sanza la guida di Tifi, con le Simplegade avanti; io mi vedo un altro Teseo rinchiuso ne i fallaci errori di l'opera di Dedalo, senza la fidata guida d'il aiutante filo: fra i quali pericoli posto, ardisco di sperar, se non sicuro e laudabil porto, almeno non vituperoso, e seguir il deliberato viaggio. Vah, che poss'io fare s'altro non posso fare? Seguo dunque; i' seguo parlando, voi prestateme gli orecchi et udirete forse (se l'animo presago non m'inganna) cose che vi fiano grate. Gli occhi, giudice, quelli occhi leggiadri di la mia veramente terrena dèa, ancor col cognome divini bassamente nominati, mi premono e sanza fine mi stimolan a l'impresa de le bellezze loro; alle quali voler con parole agguagliare poi che né me né uomo alcuno bastar conosco, et ho assai con l'animo tentato ogni modo a me possibile, de' quali ciascuno finalmente vano e fallace mi si mostra, delibero di cossì proceder con le rime nel mio canto, come quelle a caso mi nasceranno in bocca, sperando ciò che con ordine asseguir no' vaglio forse a caso mi verrà fatto, et il mio sarà un ordinato disordine. Perch'i' me confido molto di l'exempio de Protogene, celebrato pictore, il quale avendo assai e lungamente tentato invano di ben imitar col pennello la spuma, la quale si sforzava di pingere alla bocca d'un corrente cane, desperato per la grandissima difficultade, con animo di guastar tutta l'opera, la spungia piena di vari colori ne la bocca al dipinto cane lanciò; de la qual cosa ne successe che la spuma gli dipinse, e cossì poté il caso quello che l'ingegno e l'arte non avevano potuto. Non altrimenti dunque anch'io, raccogliendo ne l'animo diverse cose, secondo che la lingua mi guidarà, dissordinatamente le spargerò, forse che questo mi succederà in bene. Ma perché precetto commune è a tutti gli uomeni ne le gran difficultadi ricorrersi a l'aiuto divino, io da quello non mi partirò, richie&lt;de&gt;ndo l'aiuto in questo mio novo caso non da Parnaso, non da Cirra, non dal fonte d'Aganippe, ma più presto da l'omnipotentissima Fortuna. Te dunque priego, santissima dea, la quale volgi e rivolgi, movi et acheti, turbi et affermi tutte l'umane cose, come a te piace, che, se mai soccorresti alcuno di te bisognoso, se mai sperasti gloria d'alcuno de' tuoi fatti maggiori, me senza 'l tuo soccorso non lasci in questo mio difficillimo caso, nel quale più ch'alcun altro mai in maggior bisogno mi trovo d'il tuo aiuto, il quale, se lo mi porgerai, a te riportarà immortal et eterna gloria, mai da te non avuta simile: mai fu uomo che sì alta impresa tentasse, e men di me a quella bastasse. Dunque, se tu mi sosterai in tanta cosa, tutta la laude fia tua, ché tu sai ben, omnipotentissima dea, l'opera tua esser tanto più meravigliosa e laudabile quanto tu in cosa più debile la collochi; et essa fa grandissimo effetto. Seguo dunque l'impresa: tu sia solecita alla tua gloria, che già m'avedo te essermi favorevole, poi che, non sapendo che mi dire, finora ho ragionato pur da te guidato, e me n'è molto ben avenuto.</p>
</div1>
<div1>
<head>Capitolo 30</head>
<p>Indi cantò nel modo che segue:</p>
<lg>
<l>Or, mente inamorata,</l>
<l>opra tutto 'l tuo ingegno</l>
<l>da non isparmïar a questa volta;</l>
<l>se sei nel ciel formata,</l>
<l>a me dal re concessa</l>
<l>d'il alto divin regno,</l>
<l>se non sei d'empia Lete in tutt'oppressa,</l>
<l>or dettami tu stessa,</l>
<l>come se fussi sciolta,</l>
<l>un parlar che nel ciel spesso s'ascolta,</l>
<l>un dir ch'ogni mortal stanchi e non sazie,</l>
<l>quel con che ragionar soglion le Grazie.</l>
<l>Se uopo mi fu mai</l>
<l>di qualche tuo soccorso,</l>
<l>or questo novo ogni bisogno avanza;</l>
<l>dimmi dunque, se sai,</l>
<l>quelle parole, quelle</l>
<l>che nel tempo transcorso,</l>
<l>quand'abitasti 'l regno de le stelle,</l>
<l>odisti excelse e belle,</l>
<l>benché la sua possanza</l>
<l>non basti a dir di l'alta mia speranza,</l>
<l>ché tant'avanzan lor gli occhi di lei</l>
<l>quanto fa 'l nostro 'l stato degli dei.</l>
<l>Non basta veramente</l>
<l>a ben discriver quelli</l>
<l>ogni celeste, ogni divin cantare:</l>
<l>ma, perch'accesa mente</l>
<l>con quel s'appressa alquanto</l>
<l>agli occhi alteri e belli,</l>
<l>a te richiedo solamente tanto</l>
<l>di quel celeste canto</l>
<l>che basti ad ombreggiare</l>
<l>la tanta sua beltà, se non lodare.</l>
<l>Guidami dunque e non t'incresca ch'io</l>
<l>ragioni col parlar proppio d'Iddio.</l>
<l>Ben sai: cieca, nol vedi</l>
<l>che sì belli occhi mai</l>
<l>non vide 'l mondo in la passata etate?</l>
<l>Or, stolta, non t'avedi</l>
<l>che tutto 'l paradiso</l>
<l>risplende coi suo' rai,</l>
<l>non vedi ch'al splendor d'il chiaro viso</l>
<l>sta tutto intento e fiso?</l>
<l>In molta quantitate</l>
<l>scendon a terra l'anime beate,</l>
<l>e tutte a garra per diverso calle</l>
<l>volan ai lumi suoi come farfalle.</l>
<l>Misera, or che ti vale</l>
<l>esser nata divina,</l>
<l>se tu non vedi quel che veggio sempre</l>
<l>i', che pur son mortale,</l>
<l>che la debil mia vista</l>
<l>a quei lumi s'affina</l>
<l>e quant'è men la sua luce e più trista,</l>
<l>tanto più ne racquista,</l>
<l>e con più forti tempre</l>
<l>par che 'l mio lume ad or ad or si tempre,</l>
<l>ond'i' comprendo, pien d'alta vagezza,</l>
<l>in me crescer la vista, in lor bellezza?</l>
<l>Tant'avanza sé stesso</l>
<l>il mio lume visivo</l>
<l>ch'i' vedo più ch'ad uom non si convene,</l>
<l>e quanto men concesso</l>
<l>m'è di mirar altrove</l>
<l>u' sia di vista privo,</l>
<l>tanto più lume da' belli occhi piove</l>
<l>che 'l mio veder rinove</l>
<l>nei quali per mio bene</l>
<l>maggior vaghezza ognor volando viene,</l>
<l>sì ch'in lor vedo quasi a ciascun punto</l>
<l>un mondo di bellezza essere aggiunto.</l>
<l>Occhi dolci e bëati,</l>
<l>quante volte vi veggio,</l>
<l>tant'è vostra beltà maggior che prima,</l>
<l>e più chiari e pregiati</l>
<l>senza alcuna misura</l>
<l>mai sempre vi riveggio!</l>
<l>Oh, quante volte 'l cor senza paüra</l>
<l>arditamente giura,</l>
<l>perciò che cossì stima,</l>
<l>esser vostra beltà giunta alla cima</l>
<l>né più poter montare, e 'ncontinenti</l>
<l>vi mira assai più belli e più lucenti!</l>
<l>Oh, se tu avessi intero</l>
<l>ben dimostrato quel ch'è più che vero,</l>
<l>i' direi ben, canzon, quanto mi piaci;</l>
<l>però senza parlar di novo taci.</l>
</lg>
</div1>
<div1>
<head>Capitolo 31</head>
<p>Ben s'accorse Filotimio che questa canzone aveva passato la misura de la sua primera, e con un cenno in atto di riprensione lo significò ad Epenofilo, il quale, dopo quella rimaso alquanto in sé pensoso, le dié compagna la seguente:</p>
<lg>
<l>O mente, or prendi ardire:</l>
<l>e che dubiti ancora?</l>
<l>Quest'è pur più che 'l sol palese e chiaro:</l>
<l>i' dunque 'l vo' pur dire,</l>
<l>benché incredibil fia</l>
<l>ancor forse talora</l>
<l>a qualunque mortal nota non sia</l>
<l>la bella donna mia;</l>
<l>ma almen (che mi fia caro)</l>
<l>ne faran fede quei che la miraro:</l>
<l>ben vede ognun che i suoi belli occhi vede</l>
<l>che l'ampla sua beltà vince ogni fede.</l>
<l>Ancor la lingua affreni,</l>
<l>troppo timida mente,</l>
<l>e contraria al desir, che sì la sprona,</l>
<l>in silenzio la tieni;</l>
<l>non sai che ciò ch'è vero</l>
<l>puo' dir sicuramente,</l>
<l>perché ciascun che vede in suo pensero</l>
<l>un ver puro e sincero</l>
<l>ardito ne ragiona?</l>
<l>Io 'l dico, acciò che l'oda ogni persona:</l>
<l>o tutto è nei belli occhi di costei</l>
<l>o non han luce sopra 'l cielo i dèi.</l>
<l>Egli è pur vero expresso:</l>
<l>chi 'l negarà già mai</l>
<l>se non quelli a che l'alme luci chiare</l>
<l>veder non è concesso,</l>
<l>e rimirar il cielo</l>
<l>ingordo dei suo' rai,</l>
<l>da sé scacciando ogni nube, ogni velo</l>
<l>fin là sopra 'l gran stelo,</l>
<l>in atto di gridare</l>
<l>star con questo visibile parlare?</l>
<l>Perché al splendor di cossì dolci lumi,</l>
<l>ingrato mondo, omai non ti consumi?</l>
<l>O luci vaghe, amene,</l>
<l>luci beate e liete,</l>
<l>luci sante, dilette, amate e care,</l>
<l>luci dolci, serene,</l>
<l>che ne la vostra luce</l>
<l>tanta chiarezza avete</l>
<l>che 'l gran lume che 'l giorno a noi conduce</l>
<l>appresso a voi non luce;</l>
<l>o luci dunque rare,</l>
<l>più che 'l sol mille volte eterne e chiare,</l>
<l>tanto vostra beltà ciascuna avanza</l>
<l>che supera ogni invidia, ogni speranza.</l>
<l>Or qual donna è qua giuso,</l>
<l>fra quantunque ne sono,</l>
<l>ardita di bramar vostra bellezza</l>
<l>ove chiaro e confuso</l>
<l>sta dolcemente inseme</l>
<l>ogni mirabil dono?</l>
<l>O qual sola nel mondo ora non teme</l>
<l>d'aver invidia o speme</l>
<l>di tant'alta vaghezza</l>
<l>che non giunge speranza alla sua altezza</l>
<l>e dov'al primo vol senza salire</l>
<l>riman spennato e stanco ogni desire?</l>
<l>Chi non lo crede, amanti,</l>
<l>o ardisce di negarlo,</l>
<l>venga a mirar queste luci divine</l>
<l>degli occhi alteri e santi,</l>
<l>poi dica ch'assai meno</l>
<l>di quel ch'è vero parlo.</l>
<l>Lume assai troppo più ch'almo e sereno,</l>
<l>vèdati alcun almeno;</l>
<l>poi, colmo di ruvine</l>
<l>venga volando di mia vita 'l fine,</l>
<l>s'alor non giura subito che Dio</l>
<l>dubita d'inalzarti 'l suo desio.</l>
<l>Lumi vaghi, immortali,</l>
<l>mirivi tutto 'l mondo;</l>
<l>i' sia bandito poi dal vostro aspetto</l>
<l>se fra tutti i mortali</l>
<l>sia sol un uom dubioso</l>
<l>che più dolce o giocondo</l>
<l>nel ciel, o ne la patria di riposo</l>
<l>sia alcun lume amoroso;</l>
<l>abbi 'l veder perfetto</l>
<l>d'ogni nube mortal purgato e netto</l>
<l>e vedavi mill'anni un uom a prova:</l>
<l>che vedrà sempre in voi bellezza nova.</l>
<l>Finita un'altra volta,</l>
<l>canzon, ti priego, omai taci et ascolta:</l>
<l>perché quanto men dici quel ch'i' voglio,</l>
<l>tanto più di parlar sempre m'invoglio.</l>
</lg>
</div1>
<div1>
<head>Capitolo 32</head>
<p>Apparecchiavasi Filotimio a seguir l'usato stile; ma Epenofilo movendo una man per cenno lo fece attento e disse:</p>
<p>– Poi che, giustissimo giudice, la tua mercede (che con ragion l'hai fatto), m'è concesso, non dirò di quest'errore commettere, ma di questa giustizia mandar ad effetto e punir il mio aversario de la sua tropa licenzia, ch'i' devrei dir insolenzia, vedendo la fortuna essermi non contraria in questo mio bisogno, con l'aiuto di quella, la qual priego di novo mi sia favorevole, senza più tardare darò la merita pena d'il suo peccato a costui, e sodisfarò in parte al desir che mi spinge a meglio, s'i' posso, celebrar gli occhi belli da me già lodati, ma non secondo 'l merito. –</p>
<p>E cossì repetendo 'l solito canto ci porse meraviglioso diletto dicendo questa canzone:</p>
<lg>
<l>Occhi chiari leggiadri, occhi beati</l>
<l>in che bellezza fa l'ultima prova,</l>
<l>io pur seguo 'l desir fallace e cieco</l>
<l>il qual nel petto mio tanto rinova</l>
<l>un voler nato fra penser gelati</l>
<l>e di novell'ardor lo scalda meco,</l>
<l>ch'a viva forza alfin mi guida seco</l>
<l>per ragionar di voi,</l>
<l>occhi dolci, ma poi</l>
<l>vedo inetto ogni stil latino e greco,</l>
<l>né so trovar di voi degne parole,</l>
<l>ben ch'a dir m'apparecchi</l>
<l>che sete specchi – al ciel, lumi del sole;</l>
<l>occhi sopra 'l divin corso sereni,</l>
<l>i' so ben veramente ch'i' v'offendo,</l>
<l>ma mi sforza 'l desir, ch'è tropp'audace,</l>
<l>da le cui forze estreme non comprendo</l>
<l>com'i' possa fuggir, che non m'affreni:</l>
<l>esso dunque mi guida ove gli piace,</l>
<l>che 'l mio liber arbitrio a lui soggiace.</l>
<l>E chi può riparare,</l>
<l>occhi vaghi, o scemare</l>
<l>quell'ardor che da voi nasce e mi sface?</l>
<l>O qual uom può talvolta rimirarvi</l>
<l>e desïarvi ancora</l>
<l>che non si mora – al tutto di lodarvi?</l>
<l>Occhi lucenti, ove si specchia 'l cielo</l>
<l>e donde prende 'l sol tutta la luce</l>
<l>che lo fa primo in ciel fra gli altri lumi,</l>
<l>voi ben vedete dove mi conduce</l>
<l>il celato desir ch'a voi non celo,</l>
<l>di che vol sempre Amor ch'i' me consumi.</l>
<l>O d'infinita luce alteri fiumi,</l>
<l>d'ogni bellezza mari,</l>
<l>occhi soavi e cari,</l>
<l>dolce splendor che tutto 'l mondo allumi,</l>
<l>lasciate almen ch'i' dica e me ne sazie,</l>
<l>co gli alberi c'ho intorno,</l>
<l>che fan soggiorno – in voi tutte le Grazie!</l>
<l>Occhi più che divini veramente,</l>
<l>senza i quali veder nulla si vede</l>
<l>in questo cieco carcere terreno,</l>
<l>appo la cui beltà ch'ogn'altra excede</l>
<l>tutte l'altre bellezze ho per nïente;</l>
<l>lumi dolci, il cui lume almo e sereno</l>
<l>vista mortal già mai non vede apieno;</l>
<l>o d'il mio ben radici,</l>
<l>occhi santi e felici,</l>
<l>vedavi eternamente un om almeno,</l>
<l>sforzisi di mirarvi a parte a parte:</l>
<l>ché ciò ch'averà visto</l>
<l>fia del non visto – ben la menor parte.</l>
<l>Occhi belli, occhi vagi, occhi leggiadri,</l>
<l>occhi di novo mille volte belli</l>
<l>e più che belli ancor ben mille volte,</l>
<l>sacri lampi d'amor, folgori snelli,</l>
<l>nei vostri movimenti accorti e ladri</l>
<l>de l'alme, che da' suoi legami tolte</l>
<l>seguon, volando poi libere e sciolte,</l>
<l>vostro lume giocondo,</l>
<l>occhi gloria d'il mondo,</l>
<l>ove son tutte le dolcezze accolte</l>
<l>et ove mira sempre intento e fiso</l>
<l>già per lungo costume</l>
<l>per aver lume – tutto 'l paradiso;</l>
<l>occhi, onor de le cose excelse e belle,</l>
<l>luci sacre, zoïose, amene e liete</l>
<l>onde procede quanto ben fu mai;</l>
<l>fiamme che tutti i cor degni accendete;</l>
<l>calde, soavi, ardenti, alme facelle</l>
<l>che fate arder altrui senza trar guai;</l>
<l>santi, lucenti et amorosi rai,</l>
<l>o lumi glorïosi,</l>
<l>occhi meravigliosi:</l>
<l>or qual beltà sarà ch'ardisca omai</l>
<l>d'esser bella appoi voi, o che ripiglie</l>
<l>le grazie in voi ridutte,</l>
<l>stupor de tutte – l'altre meraviglie?</l>
<l>Per qual altra cagion, per qual effetto</l>
<l>è post'un uom in vita,</l>
<l>occhi, luce infinita,</l>
<l>che non sia stato al vostro alto conspetto?</l>
<l>Per qual sua colpa 'l ciel, per qual errore</l>
<l>l'ha posto in tale stato?</l>
<l>Chi v'ha mirato, – poi perché non more?</l>
</lg>
</div1>
<div1>
<head>Capitolo 33</head>
<p>Tanto ci piacque il dissordine d'Epenofilo, che per merito d'il diletto a noi da esso porto io di consentimento de l'altro amante gli concessi licenzia di poter per un'altra volta solamente, quando gli piacesse, dissordinare. Indi Filotimio in tal parole sciolse la lingua:</p>
<p>– Né perch'io conosca me non bastante a lodar la donna mia e comprenda un infinito numero de le sue bellezze esser da me lasciato adietro, oltra che costui molto più di me et atto et animoso celebri la sua terrena dèa, despero perciò la palma, la quale son certissimo, giudice mio, ch'ad ogni modo fia dal mio lato, avendo tu con quest'occhi tuoi conosciuta e mirata la indegnamente da me et amata e lodata donna: perciò che (e tu ben lo sai, giudice) assai più vale uno sguardo d'essa mia da te mirata, che quante parole si possano dire di qualunqu' altre bellezze non viste. E perché non dée esser mia la victoria, ancor ch'io mi stessi in silenzio e costui ciò che può dicesse, se tu col testimonio de la vista veramente hai compreso niuna maggior bellezza esser al mondo, non ch'in Gazuolo? E quantunque costui mi superi (s'egli mi supera) di parole, son certo che tu conosci quelle tutte esser finte solamente per superarmi, perché tu ben sai ne la corte nostra, o vogliam dir d'Amore (e direm meglio), alcuna donna non esser che merti le finte lode da costui, se non la mia, la quale se ti pare ch'io abastanza non lodi, stima ciò che dicemo ammedue esser tutto da me detto, e s'a lui pur piace di far comparazione de le bellezze, tu, saggio giudice mio, considera, di qualunque altre sono in questa terra, tutte le bellezze esser nulla appo la divinissima menor parte de la mia. Ma perché m'extend'io in mostrarvi quello ch'è più vero assai che vero alcuno? Le cose finte bisognano esser fatte credibili con argomentose parole e con retorici figmenti; la nuda e semplice veritade sola non ha bisogno di fuco o di vestimento alcuno d'eloquenzia, perciò ch'ella è per sé più bella ignuda e meglio si fa veder che con ornamenti; sì che finga costui ciò che si vole, ch'i' pur vincerò, e le sue finte parole a lui noceranno, ch'a me gioveranno. E come non debbio sperar di vincer, se tutte le cose ch'egli di la sua finge, solamente alla mia si confanno, &lt;c'&gt; a tutte l'altre donne sono inconvenienti? Ma dove mi trasporta fuor di proposito il mio desio? Resta, giudice, a voler continuar lo fin qui osservato modo, ch'io passi alle bellezze de le vermiglie gote, le quali, perch'i' non stimo meglio che l'altre cose lodare, assai brevemente con una mia canzonetta tentarò di rimostrarvele. – E detto questo, e “Udite”, con accomodato suono porse aiuto alla sua voce, che dolcemente proferiva queste rime:</p>
<lg>
<l>Chi brama di gustar cogli occhi, amanti,</l>
<l>un mondo di dolcezza,</l>
<l>il fior d'ogni bellezza,</l>
<l>corra volando e non indugi molto,</l>
<l>ch'ei vedrà tutte le mirabil cose</l>
<l>divinamente accolte in un bel volto;</l>
<l>poi dica, se non more</l>
<l>d'il gran diletto ch'ivi porge Amore,</l>
<l>tutte le Grazie in le gote amorose</l>
<l>starsi vestite di gemelle rose.</l>
</lg>
</div1>
<div1>
<head>Capitolo 34</head>
<p>Indi Epenofilo soggiunse:</p>
<p>– Assai chiaramente pòi tu comprender, giustissimo giudice, l'inganno di costui, il quale con le parole mostra tutto 'l contrario de la celata volontade. Esso vitupera me che con parole mi sforzi di celar la veritade, la quale egli stesso con maggiori e più false ci vela, né si crede che noi se ne debbiamo avedere. Ma taccia, per Dio, e non m'incolpi di ciò, ch'egli giustamente può esser incolpato: ché s'io sono prolixo a suo modo, al mio, et a rispetto di quanto devrei dire, sono troppo breve. Alla qual cosa fare non bastano tutte le parole: s'a lui pare che le sue e le mie lode non convengano ad altra ch'alla sua donna, a me pare che tutte si disconvengano alla mia terrena dèa, al merito de la quale né tutte quelle, né quantunque se ne possan dire, sono abastanza. Te, giudice, te stesso (se conosci, ché conosci certo, la costui donna) in mio testimonio chiedo, perché ben so che tu, quantunque non la nomi, comprendi a quale s'estendano le mie parole, le quali, benché siano basse a l'altezza di quella, nondimeno appo loro tutte l'altre donne sostengono bassezza. E che bisogna nomar o mostrar quello ch'è per sé chiaro e palese? Ben è cieco colui che non vede 'l sole e lo discerne da l'altre stelle: io ben volentieri, giudice mio, mi sarei rimaso di parlare, per non far palese l'amor mio, ché ben sapev'io, se comminciavo a ragionare de la impresa mia, quella esser tant'alta che non ha comparazione, onde si pigli errore a giudicar qual ella si sia. Ma vantisene Filotimio se riportarà la victoria, la quale, più che la certezza certissima, sarà mia: per la qual meritare, cercarò col canto di ridurti a memoria le vezzose leggiadre guanze d'il volto di costei, non dubitando punto che questo non basti a vincer, e che tu, come finora (credo) hai fatto, non comprendi ancora quella infinita moltitudine di leggiadria ch'i' lasciarò di dire. – E, finito di ciò parlare, aiutandosi con l'instromento, con soave melodia ci por se a l'orecchie non poco diletto, dicendo:</p>
<lg>
<l>Miste con gigli candidi, vermiglie</l>
<l>due morbidette rose</l>
<l>leggiadre et amorose,</l>
<l>colte per man d'Amor, sì dolcemente</l>
<l>de chi mira 'l bel volto di costei</l>
<l>invitan ad ognor gli occhi e la mente,</l>
<l>per meraviglia astratti,</l>
<l>a star di sue bellezze stupefatti,</l>
<l>ch'in terra o ne la patria degli dèi</l>
<l>non prezzan poscia ciò che non è lei.</l>
</lg>
</div1>
<div1>
<head>Capitolo 35</head>
<p>A me pare – dopo 'l canto di l'altro disse Filotimio – né con parole né con canto poter superar costui, il quale assai male m'arrei per aversario instigato s'i' non avessi e piena ragione e giudice che la conoscesse e la mi facesse: il che stando, son certissimo di vittoria, la quale tu stesso, Epenofilo, mi concederai, et alla lite cederai, quando 'l nome de ch'i' amo intenderai: lo quale, posto che tutte le diffese mi manchino, esso solo per ultimo riparo, contra le tue menzogne riservato, mai non mi mancherà e da tutte le tue calumnie mi diffenderà. Onde ne succederà ch'overo ti sarà necessario palesar l'impresa tua o più presto confessar d'esser vinto, certissimo che la tua donna è molto men bella de la mia. Da le quali cose assicurato, vo' sforzarmi più ch'i' posso di caminar al fine, per giunger più presto a questa desiata alegrezza, oltra che 'l giorno già inclinato a sera mi ci spinge. Seguirò dunque l'ordine e sanza più allungar il mio ragionamento cantarò le lode de la divina bocca d'il mio sole. –</p>
</div1>
<div1>
<head>Capitolo 36</head>
<p>Poi, con veloci diti cacciando de le risonanti corde amenissimo suono, con soavissime note fu da lui modulata la qui notata canzone:</p>
<lg>
<l>Fresche leggiadre rose,</l>
<l>tinte d'il sangue ben di quella dea</l>
<l>che 'l terzo ciel vagheggia,</l>
<l>e rari almi rubini</l>
<l>veramente divini,</l>
<l>ond'ogn'alma dolente si ricrea</l>
<l>di quanto mai fu mesta,</l>
<l>fan sì divina e sì superba vesta</l>
<l>a due labra amorose,</l>
<l>che pur ch'un uom le veggia</l>
<l>con ogni sua fatica</l>
<l>non potrà far che poi non giuri e dica.</l>
<l>– Altre labra che quelle</l>
<l>non son al mondo belle. –</l>
<l>Elle dunqu', elle ... o lasso!</l>
<l>s'i' potessi pur dir com'elle stanno</l>
<l>alquanto rilevate,</l>
<l>dolcemente ridenti</l>
<l>con le Grazie presenti</l>
<l>ch'intorno ad esse ogni lor sforzo fanno,</l>
<l>piene di meraviglia,</l>
<l>quanto ciascuna a lor si rassomiglia,</l>
<l>soltanto a suo compasso</l>
<l>tenendosi beate!</l>
<l>Esce di quelle fuore,</l>
<l>spirando, un sì celeste, grato odore</l>
<l>che l'Arabia l'agogna</l>
<l>né se lo tien vergogna.</l>
<l>Dentr'a sì bel lavoro</l>
<l>sedon dui vezzi di minute perle,</l>
<l>nate inseme et unite</l>
<l>per far d'invidia ardente</l>
<l>ben tutto l'Orïente,</l>
<l>fuor di speranza omai di possederle,</l>
<l>con che madonna suole</l>
<l>affrenar le dolcissime parole</l>
<l>che fan stupir coloro</l>
<l>da ch'elle son udite;</l>
<l>questa terza bellezza</l>
<l>non men che l'altre piena di vagezza</l>
<l>m'infiamma d'un desio</l>
<l>di rivolar a Dio.</l>
<l>Voi, voi, arbori ombrosi,</l>
<l>ch'a lei correte d'il suo canto ingordi,</l>
<l>e tu, fiume vicino,</l>
<l>fatene meco fede,</l>
<l>se pur qualcun nol crede,</l>
<l>che non seti però ciechi né sordi</l>
<l>quando sì fermi e 'ntenti</l>
<l>udite 'l suon de' suoi beati accenti,</l>
<l>e gli occhi desïosi</l>
<l>de l'aspetto divino</l>
<l>quasi mostrate agli atti,</l>
<l>e da le vaghe labra, stupefatti,</l>
<l>quand'avien ch'ella canti,</l>
<l>pendete tutti quanti.</l>
<l>O quante e quante volte</l>
<l>ho rimirato (e voi ben lo savete)</l>
<l>una turba di voi</l>
<l>a lei correndo gire</l>
<l>per la sua voce odire</l>
<l>e in atto desioso in voi quïete</l>
<l>tener le foglie, e i rami</l>
<l>piegar, com'uom che d'ascoltarla brami;</l>
<l>e l'acque in sé raccolte</l>
<l>colmar i liti suoi</l>
<l>assai più de l'usato,</l>
<l>e di parole ogni sasso atteggiato</l>
<l>star, quasi le dimandi:</l>
<l>– Perché non mi commandi? –</l>
<l>Fra tante cose belle,</l>
<l>sopra i rubini armati d'onestade</l>
<l>i risi hanno la stanza;</l>
<l>ivi zoioso tutto</l>
<l>tengon il suo ridutto;</l>
<l>ivi si vede un mondo di beltade</l>
<l>et ogni dolce riso</l>
<l>ha seco un mar del mel de paradiso;</l>
<l>ivi calde facelle</l>
<l>infiamman con speranza</l>
<l>ogn'anim'a vertute;</l>
<l>ivi desio movente uom a salute;</l>
<l>ivi (che vol più dire)</l>
<l>sta ciò che fa gioïre.</l>
<l>Canzon, per tante prove sei sicura</l>
<l>che ben narrar potevi</l>
<l>ciò ch'in animo avevi.</l>
</lg>
</div1>
<div1>
<head>Capitolo 37</head>
<p>Subito che l'un amante fu posto in silenzio, l'altro lo rupe dicendo:</p>
<p>– Costui veramente si crede, giudice mio, con la sua falsa persuasione, di riportar la palma e spaventarmi da l'impresa, ne la quale già lo vedo pauroso e quasi certo di perdita, s'i' la seguo, il che maggior animo mi porge; né bisogna ch'egli si vada ritraendo e volgendo le spalle per pensarsi di vincer con la fuga: stando a fronte, Filotimio, si vince, non fuggendo o rompendo i patti già fra noi fermati! E ché ci bisognava proceder in litigio, se ciascun di noi avesse da prima voluto palesar il nome de le donne nostre, la beltà de le quali costui averia per sé ben examinata, senza che da noi gli fusse mostrata? Non bisogna dunque, Filotimio, che tu altrimenti nomini la donna tua, se le leggi fra noi constitute vòi osservare e la meta dal nostro giudice impostaci non trappassare. Ma perché tu t'avedi ch'i' non ti temo a modo alcuno e ch'io son securissimo di victoria, orsù, siate concesso, senza servar né leggi né patti, di nomar la tua donna, ch'io la mia tacerò, e questo silenzio mi donerà la palma di la question nostra. Già senza ch'io 'l dica, per sé stesso si mostrarà il nome de la signora mia, perché ben è cieco (com'i' ho già detto) chi non vede 'l sole, il quale per sé medesimo, senza ch'altri lo ci mostri, si fa conoscer fuor de le stelle. Eccoti dunque che, con ciò che potrai fare, tu pur perderai: meglio è dunque che per te stesso lasci l'impresa e renunci alla lite, la quale, se tu pur in essa starai, doppio danno t'arecarà, perciò che la sentenzia, che senza dubio sarà in favor mio, ti porgerà non poca vergogna, et io ti provocarò a novo giudicio e faroti condennare ne la pena di chi temerariamente litiga, de la quale da ora inanzi ti protesto. Ma perché ostinato perseverar ti vedo e con schernevole riso beffarmi, senza far segno alcuno di penitenzia del commesso errore, io procurerò la mia diffesa e passarò alle lode de la divina bocca, le quali a tuo exempio, sanza proceder in più parole, con le rime mi sforzarò di toccare. –</p>
</div1>
<div1>
<head>Capitolo 38</head>
<p>Dopo questo con la compagnia d'il soave suono ispresse la cantante voce questi versi:</p>
<lg>
<l>Ristretti in picciol loco,</l>
<l>divine rose, coralli e giacinto,</l>
<l>rubin, porpora et ostro</l>
<l>rilevatetti alquanto</l>
<l>copron con dolce manto</l>
<l>d'un color misto, incognito, indistinto</l>
<l>tutta la leggiadria</l>
<l>sopr'a' due labra de la donna mia,</l>
<l>ove si vede in gioco</l>
<l>ogni diletto nostro,</l>
<l>quanto piacer fu mai,</l>
<l>sì dolcemente, che son certe omai</l>
<l>altre labra che quelle</l>
<l>di più non esser belle.</l>
<l>Queste... che poss'io dire?</l>
<l>Perché non mi concede 'l ciel almeno,</l>
<l>perché non mi consente</l>
<l>ch'i' possa omai disfarmi</l>
<l>e tutto transformarmi</l>
<l>in chiara voce, in ragionar ameno</l>
<l>e con mill'altri canti</l>
<l>ispor al mondo in parte i suoi sembianti?</l>
<l>Deh, sazia 'l mio desire,</l>
<l>Amor, che sei possente,</l>
<l>mutami a parte a parte</l>
<l>e fa che parli in me ciascuna parte:</l>
<l>fa i pié, le man, le braccia</l>
<l>voce che mai non taccia.</l>
<l>Vaghe labra amorose,</l>
<l>voi (ma chi può ben dir quel ch'i' vorei?),</l>
<l>voi ritenete un mare</l>
<l>di non so che divino</l>
<l>che manten lieto 'l mondo</l>
<l>e pasce di meglior nectare i dei;</l>
<l>per voi sempre contenti</l>
<l>stan concordi in discordia gli elementi;</l>
<l>spira per voi di cose</l>
<l>che son lassù più rare</l>
<l>un odor grato, un'aura</l>
<l>che sempre 'l mondo e 'l ciel pasce e ristaura,</l>
<l>e tutti i dèi per forza</l>
<l>a desïarsi sforza.</l>
<l>Voi, che non sete avari</l>
<l>di mostrar a ciascun vostre richezze,</l>
<l>scoprite ben sovente</l>
<l>a chi brama vederle</l>
<l>assai minute perle</l>
<l>raccolte inseme, e strette alte bellezze</l>
<l>con non so che zoioso,</l>
<l>che fanno 'l paradiso invidïoso.</l>
<l>Dentr'ai vezzi sì rari</l>
<l>si move dolcemente</l>
<l>un nobile ametisto</l>
<l>cui non fu par già mai nel mondo visto,</l>
<l>con che madonna suole</l>
<l>formar le sue parole.</l>
<l>Chi vol stupirse, amanti,</l>
<l>e far ai sensi l'alma debitrice</l>
<l>di ciò che si può mai</l>
<l>con un obligo eterno,</l>
<l>perch'ella in sempiterno</l>
<l>sia poi la più beata e più felice</l>
<l>senza dolor patire,</l>
<l>le soavi parole venga a odire</l>
<l>de la mia donna e i canti,</l>
<l>ch'i' non sapre' già mai</l>
<l>con le rime imitare;</l>
<l>né so ben veramente altro che fare</l>
<l>se non, per vi ritrarla,</l>
<l>tacer com'ella parla.</l>
<l>Voi stessi ben vedrete,</l>
<l>se non state, 'l venir vostro tardando,</l>
<l>a le sue voci amene</l>
<l>odir, a i dolci accenti</l>
<l>correr i monti, i venti</l>
<l>fermarsi, 'l ciel in giù venir volando,</l>
<l>e di comun consenso</l>
<l>de l'altre parti, in su salir accenso</l>
<l>il mar con l'onde liete,</l>
<l>e colma d'ogni bene</l>
<l>la terra in ciel alzarsi,</l>
<l>e farsi un paradiso e rinovarsi,</l>
<l>poi c'ha finito 'l canto,</l>
<l>il mondo tutto quanto.</l>
<l>Non puoi con una voce et una lingua,</l>
<l>canzon, isprimer bene</l>
<l>quel che ti si convene.</l>
</lg>
</div1>
<div1>
<head>Capitolo 39</head>
<p>Tant'era 'l mio diletto vedendo et udendo a ciascuno de gli amanti cossì altamente exaltar la da noi parimente amata et onorata donna, che niente si può dir più; ma non men piacer similmente mi porgevano le sue questionevol tenzoni, inseme con lo errore nel quale conosceva l'un e l'altro esser avolto. Essi mi riducevano cossì ben a memoria le più d'ogn'altre divine bellezze de l'unica imperatrice de' nostri cori, et agli occhi de l'anima le mi rappresentavano a parte a parte, ch'i' le vedevo apertamente tutte. Né per me stesso arei saputo che mi dimandar altra maggior grazia agli iddii, se non di star sempre in tale stato, e per divin miracolo, sì come Argo d'occhi, cossì io d'orecchi esser suto pieno, acciò che maggior fusse stata la mia beatitudine, e cossì convertirmi tutto in odito, come Epenofilo bramava di cangiarsi in voce, il quale, essendo già sbrigato da la passata canzone, commandò silenzio con la destra mano a l'altro amante e disse:</p>
<p>– Poi che, la tua mercede, umanissimo giudice, ch'i' non credo merito mio, m'è concesso questo privilegio di poter per un'altra volta, quando mi piaccia, uscir di questo nostro poco servato ordine, ma non senza merita pena dal mio aversario trappassato, i' seguirò la tua volontade, non usando però molto di questa licenzia per non incorrer in maggior errore. Ma, prima ch'i' passi più avanti, ti ricordo (ch'i' pur lo dirò, quantunque non me ne doglia, ch'arei torto) che tu, giudice, m'hai con assai mio danno ubligato a questo ordine, ove mi conven seguir le pedate di costui, il quale, s'egli erra, mi constringe a rimanermi nel medesimo errore; egli ha lasciato molte cose adietro, le quali tutte arrei di raccontar sforzatomi, com'i' farò adesso in questa parte che da lui non è suta pur ramentata. Udite dunque: appresso quelle sì vaghe e sì divine labra che già ho racontate, fra esse e le morbidette guanze si vedono dui piccioli rotondetti bucolini, quantunque volte madonna ride, de' quali s'i' non saprò ben isprimere la bellezza, di loro è la colpa, perch'eglino tanta n'hanno che me ne fanno insofficiente: alla quale perciò, s'i' potrò, mi sforzarò d'accostarmi col canto. –</p>
<p>Con che seguì in questo modo:</p>
<lg>
<l>Chi vol veder quel che non può natura,</l>
<l>né 'l ciel con tutti i dèi,</l>
<l>miri dentr'al bel volto di costei,</l>
<l>quand'ella ride cossì dolcemente</l>
<l>che n'inamora 'l mondo,</l>
<l>infra le gote e le labra di lei</l>
<l>starsi con picciol fondo</l>
<l>in sé ristretto non so che giocondo,</l>
<l>per sé stesso cavato,</l>
<l>da tante meraviglie intornïato</l>
<l>ch'ognun che 'l vede giura: – Veramente</l>
<l>quest'è la stanza dei celesti risi,</l>
<l>fonte d'il mar de tutti i paradisi. –</l>
</lg>
</div1>
<div1>
<head>Capitolo 40</head>
<p>– Vah! – subito dopo il canto cominciò l'altr'amante – non fia ogi ch'i' possa ritrovar tante veritadi, che costui con altretante verisimil falsitadi non me le ricopra? Quest'è troppo vera mente, Epenofilo, che tu debbi tutt'ogi mentire e pensar che noi siamo cossì poco accorti che non s'aveggiamo de le tue menzogne. A questo modo non si vince, Epenofilo, come tu ti credi; queste tue false argomentose parole partoriscono dui mali effetti a te dannosissimi: il primo è questo, che tu sdegni contra te lo giudice, il quale quasi imputi d'ignoranzia, mentendo cossì palesemente in sua presenzia, senza creder ch'egli se n'aveda; l'altro è che, se pur a caso t'esce di bocca qualche veritade in exaltazione de la donna tua, egli non te la crede, perché sì spesso cerchi d'ingannarlo. Tu sai bene questo esser il guadagno de' bugiardi, che mai non gli è creduta la veritade. Deh, vedi s'i' conosco gli inganni tuoi! I' parlo teco, Epenofilo, non con il giudice, il quale per sé stesso senza le parole mie bene gli comprende. Tu hai ardire d'imputar il giudice nostro d'ingiusticia, accusandolo ch'egli t'ha con tuo gran danno ubligato a seguir le mie pedate, perché, se ciò non fusse, molte parti da me lasciate arresti altamente racontante. Or che si poteva più dire di quello è da me suto detto, in sì breve spazio? Infinite sono le parti che dopo le spalle mi lascio, ma tempo similmente infinito gli conveniva a deverle non solamente parlando racontare, ma contando numerare. Tu ben vedi il sole già porsi in camino per dar lume agli antipodi, e gli arbori qui dintorno a noi stanti occupar con maggior ombra l'acque vicine; e più de l'opra che d'il giorno avanza. Bisogna dunque secondo 'l tempo compartir le parole; or non è questo vero? Respondimi! Ma che dirai tu s'io ti mostro il nostro giudice averti con tuo utile a questo ordine obligato? Deh, vedi s'egli è maggior il tuo vantaggio, che cossì mi piace di nomarlo: tu sai, Epenofilo mio, ch'un bon schermitore ch'abbia visto il colpir d'il compagno, assai più cautamente si diporta e nei suoi colpi si mostra meglior mastro d'il primo; più bella e meglior strada trova chi scorge alcuno inanzi sé andante, et errante 'l camino. Cossì tu, vedendomi avanti gire e sovente errare 'l camino de le lode di costei, meglior e più spedita via sai ritrovare di la tua lodare; oltra di ciò, non sai tu esser facil cosa giunger alle cose trovate, correggendole ov'ha mancato 'l primo inventore e reformandole in meglio? Tu con accorto occhio discerni gli errori ch'io faccio, e nel secondo loco adempi ov'i' son mancato. Ma tu te ne ridi or, oltra al resto, ch'i' te ne farò forse lagnare; tu, Epenofilo, tu dici ch'io pavento e volgo le spalle? Or guarda se cossì si fugge, se cossì si teme, se cossì si fa battaglia a fronte, vedi s'io ti rispondo arditamente o no: ove sono queste tue menzogne? Orsù, procedan oltre, poi ch'io cossì ben te le conzo! Tu ardisci, Epenofilo, di ricordar leggi o patti: qual leggi o quali patti? Ti priego, narragli! La discordia nostra è processa perché tu non volesti la tua donna nomare, il che volsi far io: e che mi vieta apalesarla? Questo è mio giudice e testimonio amplissimo, esso la riverisce et adora altresì com'i' faccio. Che leggi dunque, che patti m'astringono a non la nomare? Che mi concedi tu di poter fare, secondo che voresti darloci ad intendere? Ma quand'i' lo farò te ne pentirai veramente, perché né tua donna né altra più bella vi si potrà agguagliare. Onde, se la tua pur tacerai, si giudicarà finta da te tale per bontà d'ingegno; se anche la nomarai, si vedranno molto più alte le tue lode de la sua bassezza, che non averà de la mia, a l'altezza de la quale saranno basse tutte le mie; dunque si sia tuo, Epenofilo (se ne riportarai), vanto. Ma tempo è omai di rivolgermi a te, giudice mio; porgemi dunque l'orecchie intente: il volto de la regina de l'anima mia ho già con molte parole poco men che ritratto, secondo che l'ingegno e 'l tempo, ammendui pochissimi, m'hanno lasciato fare. Ne la stremità dunque di quello, alla parte più bassa, stassi un mento non tondo, ma con apena apparente concavitade, perfilata a dritta linea di l'odorante naso e degli intercigli, coverto di candidi gigli e di bella neve inseme misti, non superbo in fuore né umilmente in sé depresso, con tanta convenienzia quanta più non si può dire, le cui bellezze lasciarò di cantare, perch'i' sono sforzato dal tempo, che pochissimo m'avanza, a passar al resto: cosa che veramente m'incresce. Resta dopo questo, giudice, ch'io vi narri la forma d'un can&lt;di&gt;dissimo collo, dolce sostegno de sì bel viso, il quale con conveniente longezza e poco men che perfetta rotonditade cossì bene e dolcemente si congiunge col spazioso petto, che poco e quasi niente mostra la sua congiuntura con esso. – Indi, con spesso moto invitando i tremuli nervi, ne fece uscire dolcissimo suono, il quale accompagnò la sua voce isprimente questi versi:</p>
</div1>
<div1>
<head>Capitolo 40</head>
<lg>
<l>Un divin, glorïoso,</l>
<l>lungo, terso, mirabile lavoro</l>
<l>di fresca neve, degno</l>
<l>d'esser caro sostegno</l>
<l>a quel bel viso, u' dolcemente stanno</l>
<l>rubin alteri e soli</l>
<l>che parangon non hanno,</l>
<l>rose, perle, coralli, ebbano et oro,</l>
<l>sembra con la bellezza</l>
<l>invitar l'alme alla divina altezza</l>
<l>e dir lor: – Cieche! Or non vi conoscete?</l>
<l>Voi pur là sovra 'l ciel create sete. –</l>
</lg>
</div1>
<div1>
<head>Capitolo 41</head>
<p>Dopo questo disse Epenofilo:</p>
<p>– S'i' me conoscessi parlar nanzi a uomo poco saggio, con più parole provarei di diffendermi da le calumnie di costui, le quali (perch'i' son certo, amoroso giudice, te non esser tale che meglio di me non le comprendi) a me daranno causa di poco tempo consumar in rispondergli, a lui d'accrescerle in infinito: che sarà con mio sommo spiacere, perché mentre in queste zanze indarno si consuma, 'l tempo si potrebbe più lodevolmente spendere ne l'impresa nostra. Ne la quale s'io mi doglio, o Filotimio, di deverti seguire, ciò non è sanza cagione, per ch'essendo a questo obligato, l'obligo solo senza gli altri m'è di sommo dispiacere, ché tu sai bene niuna servitude, opur obligazione, che quasi importa quel medesimo, fu che mai piacesse ad alcuno; oltra che me ne segue quest'altro incommodo, che non è picciolo, che noi non semo né schermitori né viandanti, ai quali tu con false parole t'ingegni di compararci, anzi dui occupatori di bella merce, de la quale tu, c'hai la elezzione, occupi le più preciose cose et a me lasci quelle ch'a te non piaceno. Vedi dunque, Filotimio, ch'i' so meglio et altrimenti interpetrar questo, che non hai fatto tu, il quale, avanti a questo giudice nostro, hai ardir di negar le leggi e' patti d'accordo fra noi ordinate e da esso confermate; e forse che non bisognerà gir lungi a trovar testimoni, per provarloti. Ma lascia, per Dio, Filotimio, lascia omai da parte queste tue calumnie e procedi secondo 'l continuato stile, narrando le parti ordinatamente de la tua signora, ch'i' farò 'l simile de la mia, de la quale, poi ch'a tuo modo ho descritto 'l suo bel volto, excetto 'l mento dignissimo di lei, ma al mio non pur ombreggiato apena, con tante sue bellezze, le quali sostene una gloriosa candidissima colonna di finissimo alabastro, tentarò la leggiadria di questa imitar col canto –; col quale accompagnò questi versi:</p>
<lg>
<l>Terso, celeste, netto,</l>
<l>de la lungezza che vi si convene,</l>
<l>con tutta la misura</l>
<l>che possa la natura,</l>
<l>un divin, vago, candido alabastro</l>
<l>con l'altre parti unito,</l>
<l>fabricato e pulito</l>
<l>non già da mortal mastro,</l>
<l>tutte l'alte bellezze orna e sostene</l>
<l>d'il volto di madonna</l>
<l>a cui fa glorïosa alma colonna,</l>
<l>pregio de le divine alte vagezze,</l>
<l>infinità de tutte le bellezze.</l>
</lg>
</div1>
<div1>
<head>Capitolo 42</head>
<p>– Sia fatto come ti piace: – incontinenti disse Filotimio – i' son disposto a ogni modo di compiacerti, poi che m'avedo di parlar nanzi a giudice che optimamente conoscerà la ragion di l'un e di l'altro, al quale mi sforzarò, come meglio potrò, mostrar coi versi miei le richezze d'il celeste petto, senza indarno, come tu dici, e con lunge parole consumar il tempo che se ne fugge. –</p>
<p>Poi, revocando ne le dotte mani l'usato instromento, l'andò imitando con la voce cantante in questa guisa:</p>
<lg>
<l>Candidissimo avorio almo e divino,</l>
<l>di sì pura e sì netta</l>
<l>bianchezza e sì perfetta</l>
<l>che gli cede ogni latte et ogni neve,</l>
<l>alteramente copre</l>
<l>un petto largo sol quant'esser deve,</l>
<l>ch'agli occhi umani scopre</l>
<l>non più di quella dolce morbidezza</l>
<l>che basta a farlo 'l fior d'ogni bellezza.</l>
<l>In sì bell'opra con poco rilevo</l>
<l>surgon dui pomi eguali,</l>
<l>per bellezza immortali,</l>
<l>nati in più bel giardin che di Levante,</l>
<l>da stancar mille lingue</l>
<l>e far fermar ancor mille Athalante;</l>
<l>l'un da l'altro distingue</l>
<l>la proppia strata lactëa del cielo,</l>
<l>che copre un crudo ingiurïoso velo.</l>
<l>Ben manifestan sua beltà celata</l>
<l>a chi mira, a mal grado</l>
<l>d'il vel, benché di rado,</l>
<l>i sospir di madonna, i risi, il canto</l>
<l>che 'l ciel adorna e molce;</l>
<l>alor si vede ben soave tanto</l>
<l>e sì vago e sì dolce</l>
<l>il tremolar de l'un e l'altro pomo</l>
<l>che non potrebbe non lodargli Momo.</l>
<l>Alla guardia di tante alte richezze</l>
<l>sta tutto lieto Amore,</l>
<l>che di dolcezza more,</l>
<l>ebrïo d'il piacer ch'ivi si sente;</l>
<l>infra i bei pomi siede</l>
<l>e con le luci sue vaghe e contente</l>
<l>usurpa la mercede:</l>
<l>mira or da l'uno et or da l'altro lato</l>
<l>né sa qual d'essi il faccia più beato.</l>
<l>Poi grida con gran voce:</l>
<l>– Voi ch'abitate in terra, se cercate</l>
<l>la via di gire al ciel, qui l'apparate. –</l>
</lg>
</div1>
<div1>
<head>Capitolo 43</head>
<p>A exempio di questo l'altro amante, senza proceder in parole, fece 'l medesimo, cossì dicendo:</p>
<lg>
<l>Entr'un pian di finissimo alabastro,</l>
<l>netto, sacro, amoroso,</l>
<l>divino, spazïoso,</l>
<l>sorgon duo colli e duo fonti di latte,</l>
<l>ove divinamente</l>
<l>tutte l'alte excellenze son ritratte,</l>
<l>mostrand'arditamente</l>
<l>infinita beltà non vista mai,</l>
<l>che 'l dir nostro e 'l pensar vince d'assai.</l>
<l>Sorge 'l ben pian, non però pian perfetto</l>
<l>ma poco rilevato,</l>
<l>di mille grazie ornato,</l>
<l>ove ciascun dei colli alta vaghezza</l>
<l>alzar tanto si vede</l>
<l>quanto possa mostrar la sua sodezza;</l>
<l>fra lor candida siede</l>
<l>e l'un da l'altro alquanto tien diviso</l>
<l>la via donde si scende al paradiso.</l>
<l>Perché non ho io almen, maligna stella,</l>
<l>perché non ho io almeno</l>
<l>un divin canto ameno?</l>
<l>Perché non sono queste mie parole,</l>
<l>cossì com'i' vorei,</l>
<l>di quel celeste mel che pascer suole</l>
<l>ne la lor patria i dei,</l>
<l>per poter ben narrar quanto diletto,</l>
<l>quanta dolcezza sia dentr'al bel petto?</l>
<l>Ma siami pur creduto in qualche parte</l>
<l>quel ch'i' dirò, ch'è poco,</l>
<l>appo 'l piacer, il gioco</l>
<l>di questa glorïosa altera donna.</l>
<l>Mondo, ti priego, vieni</l>
<l>et odi questo: i' dico che madonna</l>
<l>de tutti i maggior beni,</l>
<l>dei più dolci del ciel, dei più giocondi</l>
<l>ha nel bel petto suo ben mille mondi.</l>
<l>Quante volte dich'io,</l>
<l>per extremo piacer dei sensi privo:</l>
<l>– Io sento pur tanta dolcezza, e vivo! –</l>
</lg>
</div1>
<div1>
<head>Capitolo 44</head>
<p>Or chi non averebbe inamorato il canto de l'un e l'altro degli amanti, ma più d'Epenofilo, il quale, oltra che meglio cantasse che Filotimio, inseriva ne le sue canzoni un grandissimo cumulo di tropo altere e meravigliose lode, le quali, come che elle mostrassero men lodevole amore esser in lui che nell'altro amante, avevano in sé sparsi certi amorosi affetti, certi non so come troppo alteri detti, nati d'animo veramente amante, che dilettavano tanto chi gli odiva, quanto non si può dir più, massimamente me, lo quale pensi chi lo può imaginare, ch'i' per me nol so dire, di quanto piacer, di quanto diletto, di quanto gaudio fussi pieno, sentendo cossì alta, e cossì veramente celebrar colei ne le cui lode avevo tante volte affaticato l'ingegno, per sé non bastevole a tanta impresa, et a caso m'ero abbattuto in loco ove sanza mia fatica mi fu adempito ogni desio, sperando, come ho fatto, di raccoglier in un volume le parole et i versi dette da ciascuno degli amanti, per dar vita ne la memoria degli uomini alle bellezze di sì bella donna, istimando per sì alto beneficio al mondo fatto di non lasciarle perire, appo la fama di quelle acquistarmi qualche nome, essendo, se non de' gran fatti propri operatore, almeno degli altrui excellenti solecito divulgatore e benevolo conservatore. De la qual aventurosa occasione ne restai tanto ubligato alla fortuna, quanto d'ogn'altra non sarei, e tante grazie le rendei quante potì, ringranziandola che m'avesse sì prosperamente guidato ad esser giudice fra gli gioveni amanti, degli quali Filotimio, dopo la canzon di l'altro, cossì parlò:</p>
<p>– Già ho noverate quasi tutte le palese parti de la mia donna, excetto la bella mano, la quale di conveniente lungezza, candida, morbidetta, cossì ben si congiunge con un braccio lungo, svelto, degno di sì bella cosa, com'alcun'altra non può fare. Le grazie di questa, s'i' potrò, cantando vi farò sentire; ben tacerò il braccio e tutte l'altre parti celate, le quali giudico non inferiori alle apparenti, inseme con tutti gli altri ornamenti di madonna, perciò che, oltra ch'el tempo a questo far mi sforzi, l'animo mio è di lodar lei, non le veste e i panni e le cose ch'ella seco porta. –</p>
<p>Cossì dicendo, et accommodando la voce al suono uscente d'il solito istromento, expresse tali rime:</p>
<lg>
<l>O vaga man, de le più belle cose</l>
<l>celeste almo dissegno,</l>
<l>ove non può volar penna d'ingegno,</l>
<l>exempio di beltà celeste in terra,</l>
<l>unica al mondo bella,</l>
<l>pace d'ogni mia guerra,</l>
<l>di che par che la mente mia s'appaghe;</l>
<l>man, ove giù dal ciel un mondo piove</l>
<l>d'alte bellezze nove</l>
<l>che del carcer terren l'alma mi svella;</l>
<l>dolce, caro sostegno</l>
<l>del cor tristo et insano</l>
<l>che sol per te di quelle gravi piaghe</l>
<l>con che l'ancise morte, è fatto sano;</l>
<l>man in che sola si compiacque Dio</l>
<l>sì che vinci, non ch'altro, ogni desio.</l>
</lg>
</div1>
<div1>
<head>Capitolo 45</head>
<p>– Ben era – disse Epenofilo – la mente mia di non toccar punto alcuno degli ornamenti de la mia terrena dèa, bench'i' bramassi di molt'altre cose dire, se 'l giorno non fusse suto più breve d'il mio ragionare, perciò ch'ella tanto orna e dà grazia a quelli, quanto essi a tutte l'altre donne, et essa non è altro ch'un infinito ornamento a tutti gli ornamenti. Bastarà dunque a exempio di costui ombreggiar la sua bella mano. Udite:</p>
<lg>
<l>Quella man che fa 'l ciel stupir sovente</l>
<l>di tanta sua vaghezza</l>
<l>ha in sé raccolto 'l fior d'ogni bellezza;</l>
<l>visibilmente in lei si vede Amore,</l>
<l>senza che mai si sazie</l>
<l>con ogni suo valore</l>
<l>di piover sopra lei candidi gigli;</l>
<l>arma gli diti suoi lungi e felici</l>
<l>di cinque vaghi onìci;</l>
<l>in eterna vergogna de le Grazie</l>
<l>d'accorta morbidezza</l>
<l>le fa leggiadra vesta,</l>
<l>onde egli stesso se ne meravigli.</l>
<l>O bella man, tu sola (ancor che questa</l>
<l>sia fra le lode tue la di men pondo)</l>
<l>fai natura superba, altero 'l mondo.</l>
</lg>
</div1>
<div1>
<head>Capitolo 46</head>
<p>– Poi ch'i' m'avedo d'esser a questo far constretto, – soggiunse Filotimio – lasciarò tutte l'altre bellezze da parte de la regina mia donna, le quali, acciò che meglio possate considerare, ve le isprimerò con la infinitade dei benefici che da loro in me procedono. Per ch'i' usarò in questo il rimedio di l'ingegnoso Timante, lodatissimo pictore, il quale in picciol loco avendo dipinto un ciclopo dormiente, e desiando di ben isprimer la grandezza di quello, gli pinse appresso satiri misurantigli coi tirsi il police; ne la qual opra s'intende veramente assai più di quello è pinto. Cossì dunque avendovi ristrette in picciol loco tante bellezze, e molte convenendone lasciare, per mostrarvi la grandezza di quelle, come fin qui ho fatto, le pingerò accosto molti miei benefici da quelle nati, i quali, misurando la menor parte di loro, meglio vi dechiareranno l'ampiezza de l'altre ch'i' taccio.</p>
<p>E cossì detto, et invitando la voce col spesso moto de le risonanti corde, percosse l'aria con queste parole:</p>
</div1>
<div1>
<head>Capitolo 47</head>
<lg>
<l>La donna ch'al camin d'il ciel mi scorge</l>
<l>e cossì dolcemente</l>
<l>a me rape la mente</l>
<l>e seco in paradiso ne la porta</l>
<l>ove tutto 'l suo ben vede presente,</l>
<l>tanta dolcezza porge</l>
<l>a lei, che ben s'accorge</l>
<l>che sanza cossì cara e fida scorta</l>
<l>già fora vinta e morta</l>
<l>da quel dolce fallace</l>
<l>che tant'al mondo piace;</l>
<l>onde tutta s'alegra e si fa bella</l>
<l>al ben che vede in ella,</l>
<l>che d'un dolce desir caldo la sface,</l>
<l>con speranza ch'alfin le fia concesso</l>
<l>dopo tre vite a lui di star più presso.</l>
<l>I', che già mille volte fin da prima,</l>
<l>com'uom ch'è cieco et erra,</l>
<l>mi ritrovai in guerra</l>
<l>con l'altra parte mia, con l'uomo di drento,</l>
<l>senza veder più oltra che la terra,</l>
<l>più che verun non stima,</l>
<l>or son giunto alla cima</l>
<l>d'ogni felicità, d'ogni contento,</l>
<l>poi ch'i' m'avedo e sento</l>
<l>d'esser tanto concorde</l>
<l>quant'i' fui già discorde,</l>
<l>et aver fatto mia bellezza interna</l>
<l>eguale alla superna,</l>
<l>con che par che la donna mia s'accorde:</l>
<l>sì ch'i' 'n lei miro ognor com'in un speglio,</l>
<l>per me stesso anco riconoscer meglio.</l>
<l>Oh, quante volte (i' vo' pur dirvi questo</l>
<l>ch'è molto più che vero)</l>
<l>entr'al bel viso altero</l>
<l>visibilmente veggio 'l primo Amore,</l>
<l>incomprensibil, vero, almo e sincero,</l>
<l>ond'i' (se non che resto</l>
<l>per l'atto men onesto,</l>
<l>temendo aver dal vulgo pien d'errore</l>
<l>infamia e disonore),</l>
<l>sì come far devrei,</l>
<l>madonna adorarei</l>
<l>e per cagion di tanto beneficio</l>
<l>le farei sacrificio</l>
<l>com'a forma perfetta degli dei!</l>
<l>Ma scherniscami pur il vulgo, ch'io</l>
<l>da lui m'ascondo in me, colmo di Dio.</l>
<l>Amanti, tal è l'ombra di quel bene</l>
<l>ch'i' sento in me, qualora</l>
<l>madonna ad ora ad ora</l>
<l>d'ogni men bel piacer l'alma disgombra</l>
<l>e mostra la beltà che m'inamora,</l>
<l>ch'i' non so però bene</l>
<l>se dir di più convene:</l>
<l>ma, presso a quella, ciò che 'l mondo ingombra</l>
<l>parrebbe un sogno d'ombra.</l>
<l>Da tal beltà divina,</l>
<l>a cui sola s'affina</l>
<l>ogni vertù di ch'ella tien la palma,</l>
<l>riceve l'afflitt'alma</l>
<l>dei più gran mali suoi la medicina.</l>
<l>Ma perché 'l tempo passa, amanti, odite</l>
<l>un segno de le lode sue infinite.</l>
<l>Con lei tutte le grazie se ne vanno,</l>
<l>con lei sen va onestate</l>
<l>e superba umiltate;</l>
<l>bellezza in ogni loco l'accompagna</l>
<l>e da lei prende ogni sua qualitate;</l>
<l>da lei sen fugge inganno,</l>
<l>ogni doglia, ogni affanno;</l>
<l>et ogni mal, di ch'uom nato si lagna,</l>
<l>fugge di sua compagna;</l>
<l>va seco ogni salute,</l>
<l>ogni chiara vertute;</l>
<l>leggiadria par che da lei sola impare</l>
<l>il bel soave andare.</l>
<l>Ma che più dir? Tutte lingue son mute</l>
<l>a dir di tanta sua beltade 'l vero,</l>
<l>che pur non cape dentr'al mio pensero.</l>
<l>Canzon, s'uom brama pace</l>
<l>e 'l viver lieto apprezza,</l>
<l>miri tanta bellezza,</l>
<l>da la qual ogni ben qua giù procede,</l>
<l>com'i' ne faccio fede,</l>
<l>pien di tanta mirabile dolcezza</l>
<l>che per forza confessa tutto 'l mondo</l>
<l>che nulla è senza lei dolce o giocondo.</l>
</lg>
</div1>
<div1>
<head>Capitolo 48</head>
<p>– Sì picciol è 'l spazio – seguì Epenofilo – e sì grande 'l ciclopo ch'i' vorei dipingervi, che non m'avanza loco ove poner satiri misurantigli il police per isprimer la grandezza di quello, il quale come meglio saprò cercarò di finir di dissegnare; e se non tutto, quelle poche parti che caperanno nel voto de la tabella. – Poi cantò questa canzone:</p>
<lg>
<l>La donna, che 'l mio cor negli occhi porta</l>
<l>e nel bel viso tene</l>
<l>tutto 'l mio sommo bene,</l>
<l>è veramente un abondante mare</l>
<l>che tutte l'excellenze in sé contene,</l>
<l>con che ciascun conforta</l>
<l>Amor, che ne riporta</l>
<l>tante lode e vittorie alte e preclare,</l>
<l>ch'omai la terra e 'l mare,</l>
<l>il ciel, l'aëre, 'l foco</l>
<l>non han bastante loco</l>
<l>alla sua gloria, a i suoi tanti trofei;</l>
<l>vint'ha gli uomini e i dèi,</l>
<l>onde gli incresce e se ne duol non poco,</l>
<l>che non sian mille cieli e mille mondi</l>
<l>perché di tante più vittorie abondi.</l>
<l>Duolsi ch'invan costei sparga i suo' sguardi</l>
<l>fra gli uomini mortali,</l>
<l>con ciaschedun de' quali</l>
<l>vincer potrebbe un altro mondo, un cielo</l>
<l>e mille dèi ancor più ch'immortali;</l>
<l>mantiengli accorti e tardi</l>
<l>perch'ei più raro guardi</l>
<l>e gli occhi ond'esce un dolce ardente gelo</l>
<l>cela col proprio velo;</l>
<l>spend'ogn'ingegno, ogn'opra</l>
<l>acciò che gli ricopra,</l>
<l>et ella inutilmente men consumi</l>
<l>di que' celesti lumi;</l>
<l>e quand'avien che tanta luce scopra,</l>
<l>per aver maggior gloria, alor s'ingegna</l>
<l>se può vincer d'il ciel cosa più degna.</l>
<l>Ma poi c'ha cerco con la mente vaga</l>
<l>ogn'ultimo confine</l>
<l>è disperato alfine</l>
<l>di trovar ai belli occhi degna impresa:</l>
<l>converso a quelle luci alm'e divine</l>
<l>con dolce interna piaga</l>
<l>di sé stesso si piaga,</l>
<l>e di tal foco, onde non senta offesa,</l>
<l>si fa l'anima accesa;</l>
<l>poscia, con gli occhi intenti</l>
<l>quanto più può patenti,</l>
<l>si sforza a lei di ber tutto quel bene</l>
<l>che ne la vista tiene;</l>
<l>ma poi c'ha i suoi desir stanchi e non spenti,</l>
<l>e resta ben da far ciascun felice,</l>
<l>rivolto al mondo tal parole dice:</l>
<l>– Che bisogna cercar paesi strani,</l>
<l>senza aver mai quïete?</l>
<l>O voi ch'in terra sete,</l>
<l>lasciate tutte omai le vostre imprese:</l>
<l>ché, se desir di belle cose avete,</l>
<l>vostri desir son vani:</l>
<l>già per gir in lontani</l>
<l>luoghi, cercando or quest'or quel paese,</l>
<l>le vostre voglie accese</l>
<l>non pascerete mai!</l>
<l>Correte ai dolci rai</l>
<l>di questo sol d'ogni beltà ridutto:</l>
<l>qui vederete tutto</l>
<l>quant'è suto di bello o fia già mai. –</l>
<l>Ciò giura Amor, e dice: – Ahi sventurato</l>
<l>chi questa donna ancor non ha mirato! –</l>
<l>Non sa che sia pur ombra di diletto,</l>
<l>di grazia, di beltade,</l>
<l>di vertù, d'onestade</l>
<l>chi non ha visto questa donna mia,</l>
<l>in che si specchia ogni divinitade;</l>
<l>ciò ch'altrov'ha diffetto</l>
<l>è in lei tutto perfetto;</l>
<l>nei movimenti suoi sembra che sia</l>
<l>ciascuna leggiadria:</l>
<l>ha i modi santi, i gesti</l>
<l>più che vagi et onesti;</l>
<l>ella va con le gioie tutte quante</l>
<l>intorno alle sue piante,</l>
<l>mostra costumi in sé più che celesti,</l>
<l>ride d'ogni dolcezza alteri risi,</l>
<l>e spira grazie, e parla paradisi.</l>
<l>Canzon ardita, 'l mondo</l>
<l>a qui venir consiglia,</l>
<l>a tanta meraviglia;</l>
<l>digli ch'ogn'altra donna fuor che quella</l>
<l>non osa d'esser bella,</l>
<l>se non quel poco che le s'assomiglia;</l>
<l>sicuramente giura a chi nol crede</l>
<l>che, sanza lei veder, nulla si vede.</l>
</lg>
</div1>
<div1>
<head>Capitolo 49</head>
<p>– Costui pur segue l'usato suo stile, disse – Filotimio – mostrandosi in tutto di quelli amanti militanti sotto l'imperio d'il secondo Amore, nato non di Venere celeste, ma di quella che terrestre e vulgare nomina Platone: perciò non dubita di prepor la bellezza de la sua donna a quelle d'il cielo, non s'avedendo che niente si può dir più di quelle, e lodar talmente l'amata sua non è, com'egli si crede, exaltarla, ma mostrar il furore d'il suo vulgar amore. Queste poche parole ho voluto dirti, amoroso giudice, acciò che sapi me non esser superato da costui, se non perché l'onesto amor mio non m'ha lasciato trappassar la linea de l'onestade, oltra la quale egli è di gran lunga transcorso. Ora, perché t'avedi ch'io con cossì fatte cose arrei saputo exaltar altresì la vera regina d'il mio core, voglio cantarti certi versi già da me composti nel principio d'il mio amore, quando fui amente come questi, non amante com' i' son ora. –</p>
<p>Indi, movendo i canori nervi, ne expresse dolci consonanzie, con ch'accordò la voce dicente:</p>
<lg>
<l>Amanti, i' 'l vo' pur dir, ch'ognun m'intenda,</l>
<l>poi segua ciò che vole;</l>
<l>già non temo ch'alcun me ne riprenda,</l>
<l>se non chi non ha visto 'l mio bel sole.</l>
<l>Io 'l dico dunque omai senza paüra,</l>
<l>perché la veritade,</l>
<l>non udita più vera in altra etade,</l>
<l>mi sforza et assicura</l>
<l>a tutto 'l mondo spor queste parole:</l>
<l>o che la donna mia l'ha nel bel viso,</l>
<l>over ch'altrove non è paradiso.</l>
</lg>
</div1>
<div1>
<head>Capitolo 50</head>
<p>Già si bagnava 'l sole ne l' onde d'Occeano e la notte comminciava a vestir il cielo de spessi lumi, quando Filotimio, finito 'l canto et achetato l'altro che voleva seguire, a me converso aspettava la sentenzia, la qual poi che vide alquanto più tarda d'il suo desio:</p>
<p>– Orsù, – disse – tu stesso, Epenofilo, giudicarai: io amo ... e nominò quella ch'era e donna e regina di tutti noi. – Onde Epenofilo in segno d'il suo amore si dipinse tutto in volto d'apparente rossezza, che interpetrava l'altro in vergogna d'esser vinto, se non ch'egli rispose:</p>
<p>– Veramente, Filotimio, i' confesso tua esser la palma di questa lite, se la tua donna può sé stessa di bellezza avanzare; il che non potendo, giudico ch'ella sia d'ammendue egualmente. –</p>
<p>Questo non intendeva egli fin ch'i' non gli dechiarai il tutto, mostrandogli che l'amata sua non poteva se non vincere, avendo il giudice e i litiganti tutti in suo favore. De la qual cosa contenti sopra modo, s'aviàmo di compagnia verso Gazuolo.</p>
</div1>
<div1>
<head>Capitolo 51</head>
<opener>
<salute>Giovanni Muziarello allo lettore. S.</salute>
</opener>
<p>Prima ch'i' dia pace al calamo, che dopo questa fatica brama di riposarse, parmi, o mio lettore, d'esser ubligato a renderti ragione d'una cosa, de la quale tu per aventura mi daresti carico d'errore contra ragione, dicendo fra te stesso mal istare, avendo tante cose in laude di sì alta mia donna scritte, il nome suo con silenzio aver trappassato. Alla qual cosa fare m'ha indutto la tema di non farle ingiuria con sì poche e mal composte lode ridutte in questo mio volume a rispetto de l'infinite che se le converiano; oltra che, avendo dato notizia d'il loco ov'è la sua divina stanza, m'è parso assai sufficiente indicio a mostrar il suo nome a ciascuno pratico di Gazuolo, di ch'è pratica quasi tutta Italia, o per conversazione o per fama da la sua beltate poco men che tutta procedente, nel quale ritrovare, la bellezza di lei, ch'è infinita e sanza paragone, non lascia errar alcuno. Sia felice, o mio lettore, e non aspettare d'udir ne le mie rime sì divin nome inserto, fin ch'i' non sapia secondo 'l merito di quello divinamente proferirlo.</p>
</div1>
</body>
</text>
</TEI.2>
