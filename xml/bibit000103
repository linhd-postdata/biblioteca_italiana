<?xml version="1.0" encoding="UTF-8"?>
<!DOCTYPE TEI.2 SYSTEM "http://backend.bibliotecaitaliana.it/DTD/bibit.dtd">
<TEI.2>
<teiHeader>
  <fileDesc>
    <titleStmt>
      <title>Epigrammi</title>
      <author>Iacopo Sannazaro</author>
    </titleStmt>
    <extent>78 Kb in UTF-8</extent>
    <publicationStmt>
      <publisher>Biblioteca Italiana</publisher>
      <pubPlace>Roma</pubPlace>
      <date>2005</date>
      <idno>bibit000103</idno>
      <availability>
        <p>Questa risorsa digitale è liberamente accessibile per uso
              personale o scientifico. Ogni uso commerciale è vietato</p>
      </availability>
    </publicationStmt>
    <seriesStmt>
      <title>Collezione BibIt</title>
    </seriesStmt>
    <sourceDesc>
      <bibl>
        <title>Jacobi, sive Actii Syncerii Sannazarii ... Poemata ex antiquis editionibus accuratissime descripta. Accessit ejusdem vita, Jo. Antonio Vulpio auctore; item Gabrielis Altilii et Honorati Fascitelli carmina quae extant</title>
        <author>Sannazzaro, Iacopo</author>
        <editor id="ed">Altilio, Gabriele</editor>
        <editor id="ed2">Volpi, Giovanni Antonio</editor>
        <editor id="ed3">Fascitelli, Onorato</editor>
        <publisher>Comino, Giuseppe</publisher>
        <pubPlace>Padova</pubPlace>
        <date>1731</date>
      </bibl>
    </sourceDesc>
  </fileDesc>
  <encodingDesc>
                  <samplingDecl>
                    <p>Tutti i materiali paratestuali della fonte cartacea non riconducibili alla
                      responsabilità dell'autore dell'opera sono stati soppressi nella versione
                      digitale</p>
                  </samplingDecl>
                  <editorialDecl>
                    <correction method="silent" status="medium">
                      <p>Livello medio: controllo a video con collazione con edizione di
                      riferimento</p>
                    </correction>
                    <quotation form="data" marks="all">
                      <p>I simboli di citazione e di discorso diretto presenti sulla fonte cartacea
                        sono stati rappresentati sulla versione digitale</p>
                    </quotation>
                    <hyphenation eol="none">
                      <p>I trattini di sillabazione a fine riga sono stati soppressi e le parole
                        ricomposte</p>
                    </hyphenation>
                  </editorialDecl>
    <classDecl><taxonomy id="CGB"><bibl>Classificazione generi BibIt</bibl></taxonomy></classDecl></encodingDesc>
  <profileDesc>
    <creation>
      <date>400</date>
    </creation>
    <langUsage><language id="lat">Latino</language></langUsage>
    <textClass>
      <keywords scheme="CGB">
        <term>Poesia</term>
      </keywords>
    </textClass>
  </profileDesc>
  <revisionDesc>
    <change>
      <date>Data sconosciuta anteriore al 2000</date>
      <respStmt>
        <name>CIBIT-Messina</name>
      </respStmt>
      <item>Digitalizzazione</item>
    </change>
    <change>
      <date>Data sconosciuta anteriore al 2000</date>
      <respStmt>
        <name>CIBIT-Messina</name>
      </respStmt>
      <item>Correzione linguistica</item>
    </change>
    <change>
      <date>2004-11-04T00:00:00.000+02:00</date>
      <respStmt>
        <name>Marta Zanazzi</name>
        <name>BIBIT</name>
      </respStmt>
      <item>Codifica XML - Codifica manuale</item>
    </change>
    <change>
      <date>2004-11-19T00:00:00.000+02:00</date>
      <respStmt>
        <name>Carla Deiana</name>
        <name>BIBIT</name>
      </respStmt>
      <item>Validazione</item>
    </change>
  </revisionDesc>
</teiHeader>

<text>
<body>
<div1 type="libro">
<head>Liber I</head>
<div2 type="poesia">
<head>I. Ad Federicum regem.</head>
<lg>
<l>Scribendi studium mihi tu, Federice, dedisti</l>
<l>Ingenium ad laudes dum trahis omne tuas.</l>
<l>Ecce, suburbanum rus, et nova praedia donas:</l>
<l>Fecisti vatem, nunc facis agricolam.</l>
</lg>
</div2>
<div2 type="poesia">
<head>II. Ad villam mergillinam.</head>
<lg>
<l>Rupis o sacrae, pelagique custos,</l>
<l>Villa Nympharum domus, et propinquae</l>
<l>Doridos, regum decus una quondam,</l>
<l>Deliciaeque;</l>
<l>Nunc meis tantum requies Camoenis;</l>
<l>Urbis invisas quoties querelas,</l>
<l>Et parum fidos popularis aurae</l>
<l>Linquimus aestus:</l>
<l>Tu mihi solos nemorum recessus</l>
<l>Das, et haerentes per opaca laurus</l>
<l>Saxa: tu fontes, Aganippidumque</l>
<l>Antra recludis.</l>
<l>Nam simul te te repeto; tuasque</l>
<l>Sedulus mecum veneror Napaeas:</l>
<l>Colle, Mergillina, tuo repente</l>
<l>Pegasis unda</l>
<l>Effluit, de qua chorus ipse Phoebi,</l>
<l>et chori Phoebus pater, atque princeps,</l>
<l>Nititur plures mihi jam canenti</l>
<l>Ducere rivos.</l>
<l>Ergo tu nobis Helicon, et udae</l>
<l>Phocidos saltus, hederisque opacum</l>
<l>Thespiae rupis nemus, et canoro</l>
<l>Vertice Pindus.</l>
<l>I, puer, blandi comitem laboris</l>
<l>Affer e prima citharam columna,</l>
<l>Affer et flores, procul omnis a me</l>
<l>Cura recedat.</l>
<l>Principis nostri decus, arque laudes</l>
<l>Fama, per latas spatiata terras,</l>
<l>Evehat, qua Sol oriens, cadensque</l>
<l>Frena retorquet;</l>
<l>Quaque non notos populos, et urbes</l>
<l>Damnat aeternis Helice pruinis,</l>
<l>Quaque ferventes cumolos arenae</l>
<l>Dissipat Auster.</l>
<l>Ille crescentes veneratus annos</l>
<l>Vatis, antiquum referentis ortum</l>
<l>Stirpis, et clarum genus, et potentum</l>
<l>Nomen avorum;</l>
<l>Contulit large numerosa dextra</l>
<l>Dona et ignavae stimulos juventae</l>
<l>Addidit, silvas et amica Musis</l>
<l>Otia praebens.</l>
</lg>
</div2>
<div2 type="poesia">
<head>III. Calendae maji.</head>
<lg>
<l>Majus adest; da serta, puer; sic sancta vetustas</l>
<l>Instituit, prisci sic docuere patres.</l>
<l>Junge hederam violis, myrtum subtexe ligustris;</l>
<l>Alba verecundis lilia pinge rosis.</l>
<l>Fundat inexhaustos mihi decolor Indus odores:</l>
<l>Et fluat Assyrio sparsa liquore coma.</l>
<l>Grandia fumoso spument crystalla Lyaeo:</l>
<l>Et bibat, in calices lapsa corona meos.</l>
<l>Post obitum non ulla mihi carchesia ponet</l>
<l>Aeacus. Infernis non viret uva jugis.</l>
<l>Heu vanum mortale genus, quid gaudia differs?</l>
<l>Falle diem: mediis mors venit atra jocis.</l>
</lg>
</div2>
<div2 type="poesia">
<head>IV. In tumulum Ladislai regis.</head>
<lg>
<l>Miraris niveis pendentia saxa columnis,</l>
<l>Hospes, et hunc, acri qui sedet altus equo.</l>
<l>Quid si animos, roburque Ducis, praeclaraque nosses</l>
<l>Pectora, et invictas dura per arma manus?</l>
<l>Hic Capitolinis dejecit sedibus hostem:</l>
<l>Bisque triumphata victor ab urbe redit:</l>
<l>Italiamque omnem bello concussit, et armis:</l>
<l>Intulit Etrusco signa tremenda mari.</l>
<l>Neve foret Latio tantum diademate felix;</l>
<l>Ante suos vidit Gallica sceptra pedes.</l>
<l>Quumque rebellantem pressisset pontibus Arnum;</l>
<l>Mors vetuit sextam claudere Olympiadem.</l>
<l>I nunc, regna para, fastusque attolle superbos</l>
<l>Mors etiam magnos obruit atra Deos.</l>
</lg>
</div2>
<div2 type="poesia">
<head>V. Ad Federicum regem.</head>
<lg>
<l>Clausa quod effossis erumpunt ossa sepulcris,</l>
<l>Et referant veteres putria saxa rogos:</l>
<l>Nimirum tanto cupiunt sub Principe Manes</l>
<l>Vivere, et ad nutus Umbra vocata venit.</l>
<l>Utque decet, longo mansuras tempore sedes</l>
<l>Spondent, et regnis otia laeta tuis.</l>
<l>Quaeque diu ambiguis tecum fortuna vagata est</l>
<l>Passibus; hic certa stat bene nixa rota.</l>
<l>Sume animos, Federice: tuis hic meta periclis</l>
<l>Haeret: habent Manes, et pia busta fidem.</l>
</lg>
</div2>
<div2 type="poesia">
<head>VI. Ad Ninam.</head>
<lg>
<l>Sexcentas, Nina, da, precor, roganti</l>
<l>Sed tantum mihi basiationes:</l>
<l>Non quas dent bene filiae parenti;</l>
<l>Nec quas dent bene fratribus sorores</l>
<l>Sed quas nupta rogata det marito,</l>
<l>Et quas det juveni puella caro.</l>
<l>Juvat me mora longa basiorum;</l>
<l>Ne me tam cito deserat voluptas.</l>
<l>Nolo marmora muta, nolo pictos</l>
<l>Dearum, Nina, basiare vultus:</l>
<l>Sed totam cupio tenere linguam,</l>
<l>Insertam humidulis meis labellis;</l>
<l>Hanc et sugere, morsiunculasque</l>
<l>Molles adjicere; et columbulorum</l>
<l>In morem, teneros inire lusus,</l>
<l>Ac blandum simul excitare murmur.</l>
<l>Haec sunt suavia dulciora melle</l>
<l>Hyblaeo, et Siculae liquore cannae.</l>
<l>Haec sola ambrosiaeque, nectarisque</l>
<l>Succos fundere, sola habere possunt.</l>
<l>Quae si contigerint mihi, tuisque</l>
<l>Admovere sinas manum papillis:</l>
<l>Quis tunc divitias, quis aurum, et omnes</l>
<l>Assis me putet aestimare reges?</l>
<l>Jam non maluerim mihi beatas</l>
<l>Aurorae, Venerisque habere noctes:</l>
<l>Non Hebes thalamos beatiores:</l>
<l>Non, si deserat haec suum Maritum:</l>
<l>Non si me roget usquequaque: non si</l>
<l>Aeternam mihi spondeat juventam.</l>
</lg>
</div2>
<div2 type="poesia">
<head>VII. De natali Altilii vatis.</head>
<lg>
<l>Musarum lux alma, meus cui tura quotannis,</l>
<l>Cui rite Altilius fundit in igne merum:</l>
<l>Accipe servatos hiberno frigore flores;</l>
<l>Quaeque madent Siculis annua liba favis.</l>
<l>Quandoquidem agnum Latio, rarumque dedisti</l>
<l>Pignus, et Aoniis non leve nomen aquis.</l>
<l>At tu, sic tristes numquam experiare tenebras,</l>
<l>Sic Phoebi nitido semper honore mices:</l>
<l>Fausta, precor, longos tamen exspectata per annos,</l>
<l>Altilioque tuo concolor usque redi.</l>
</lg>
</div2>
<div2 type="poesia">
<head>VIII. Ad Federicum regem.</head>
<lg>
<l>Hibernas tibi pampineis cum vitibus uvas</l>
<l>Mittimus, o regni gloria, honosque tui.</l>
<l>Praela vacant; riget omnis ager; spumantia tandem</l>
<l>Musta silent; mensis est tamen uva tuis.</l>
<l>Jam pater Autumnus vernantia lilia mittet;</l>
<l>Talia si medio frigore Bruma dedit.</l>
</lg>
</div2>
<div2 type="poesia">
<head>IX. De expeditione Alfonsi regis.</head>
<lg>
<l>Venturos olim Romana ad moenia Turcas,</l>
<l>Dixerunt vates: credite, vera canunt.</l>
<l>Scilicet Alfonsum Turcas in bella trahentem</l>
<l>Exspectas fatis anxia Roma tuis.</l>
<l>Pone metum, vincet; sed te meliora manebunt</l>
<l>Imperia, Alfonso principe major eris.</l>
</lg>
</div2>
<div2 type="poesia">
<head>X. In tumulum Laurae puellae.</head>
<lg>
<l>Et lacrimas etiam Superi tibi, Laura, dedissent;</l>
<l>Fas etiam Superos si lacrimare foret.</l>
<l>Quod potuit tamen, auratas Puer ille sagittas</l>
<l>Fregit, et exstinctas moesta Erycina faces.</l>
<l>Sed quamvis homines tangant tua fata, Deosque;</l>
<l>Nulli flebilior, quam mihi, vita, jaces.</l>
<l>Felices animae, quibus is comes ipsa per umbras;</l>
<l>Et datur Elysium sic habitare nemus.</l>
</lg>
</div2>
<div2 type="poesia">
<head>XI. De partu Nisaeae, Charitei conjugis.</head>
<lg>
<l>Dum parit, et longas iterat Nisaea querelas;</l>
<l>Scinditur incerta seditione polus.</l>
<l>Piërides puerum, Charites optare puellam:</l>
<l>His Venus, ast illis docta Minerva favet.</l>
<l>Adstat amans Veneri Mavors, Phoebusque Minervae,</l>
<l>Magnanimusque aequa Jupiter aure sedet:</l>
<l>Quum subito aurato surgit Puer improbus arcu;</l>
<l>Et Caelum notis territat omne minis.</l>
<l>Assensere metu Superi. Pater ipse Deorum</l>
<l>Risit; et Aonias jussit abire Deas.</l>
<l>Exsultat palma Venus, et nascenti puella</l>
<l>Augentur Charites, Cypria turba, Deae.</l>
</lg>
</div2>
<div2 type="poesia">
<head>XII. Ad Federicum Regem.</head>
<lg>
<l>Edicto nuper quum tu, Rex magne, caveres,</l>
<l>Audaci ne quis stringeret arma manu:</l>
<l>Deposuisse tuum vel primus diceris ensem,</l>
<l>Et monstrasse palam primus inerme latus.</l>
<l>Quid majus populisve tuis, Federice, vel urbi</l>
<l>Accidere huic nostrae per tua dona potest?</l>
<l>Post domitos hostes, inter tot commoda pacis,</l>
<l>Contigit exemplis vivere posse tuis.</l>
<l>Publica nimirum res tunc sibi constat, et aequum</l>
<l>Imperium, quum Rex, quod jubet, ipse facit.</l>
</lg>
</div2>
<div2 type="poesia">
<head>XIII. De emendatione Catulli ad Jovianum.</head>
<lg>
<l>Doctus ab Elysia redeat si valle Catullus;</l>
<l>Ingratosque trahat Lesbia sola choros:</l>
<l>Non tam mendosi moerebit, damna libelli;</l>
<l>Gestiet officio quam, Joviane, tuo.</l>
<l>Ille tibi amplexus, atque oscula grata referret;</l>
<l>Mallet et hos numeros; quam meminisse suos.</l>
</lg>
</div2>
<div2 type="poesia">
<head>XIV. De Caesare Borgia.</head>
<lg>
<l>Qui modo prostratos jactarat cornibus ursos,</l>
<l>In latebras taurus concitus ecce fugit.</l>
<l>Nec latebras putat esse satis sibi: Tybride toto</l>
<l>Cingitur, et notis vix bene fidit aquis.</l>
<l>Terruerat montes mugitibus: obvia nunc est,</l>
<l>Et facilis cuivis praeda sine arte capi.</l>
<l>Sed tamen id magnum, nuper potuisse vel ursos</l>
<l>Sternere, nunc omnes posse timere feras.</l>
<l>Ne tibi, Roma, novae desint spectacula pompae;</l>
<l>Amphitheatrales reddit arena jocos.</l>
</lg>
</div2>
<div2 type="poesia">
<head>XV. Ad eumdem, dum ab Ursinis premeretur.</head>
<lg>
<l>O Taure, praefens qui fugit periculum</l>
<l>(Nam te nec odio taediove tam bonas</l>
<l>Sprevisse silvas, tam bonos putem lacus)</l>
<l>Dic, quis propinqua nubibus tibi juga</l>
<l>Molestus invidet? juga illa jam tuis</l>
<l>Sudata cornibus, tuisque praeliis</l>
<l>Devicta? quis saltus, et amnium uberes</l>
<l>Cursus, torosque marginum virentium?</l>
<l>Quis uda rivis prata? quis recondita</l>
<l>Nemora? Quis umbras sibilantium arborum</l>
<l>Male advocatus abstulit tibi Deus?</l>
<l>Non amplius videbis, ah miser, miser,</l>
<l>Amata regna; non videbis amplius</l>
<l>Tuos amores; non licebit, heu, tibi</l>
<l>Posthac cubanti sub genistulis tuis,</l>
<l>Mollive fulto niveum amaraco latus,</l>
<l>Audire voces ruminantium gregum;</l>
<l>Meridianum non inire somnulum.</l>
<l>Quae nunc adibis tesqua? quae petes loca,</l>
<l>Miselle Taure? quas subibis ilices?</l>
<l>Ubi myricae? Ubi virentis arbuti</l>
<l>Jucunda sedes? ubi salicta, et omnibus</l>
<l>Eheu juvenca praeferenda pascuis?</l>
<l>Juvenca, solos quae relicta ad aggeres</l>
<l>Padi sonantis, heu malum sororibus</l>
<l>Omen, dolentes inter orba populos</l>
<l>Te te requirit, te reflagitans suum,</l>
<l>Implet querelis nemus; et usque mugiens</l>
<l>Modo huc, modo illuc furit, amore perdita</l>
<l>Omnia peragrat arva; lustrat omnia;</l>
<l>Num qua bisulcae signa cernat ungulae:</l>
<l>Quaerit per alta montium cacumina;</l>
<l>Quaerit per ima vallium cubilia</l>
<l>Memor locorum, non tamen sui memor:</l>
<l>Te mane primo, te rubente vespero</l>
<l>Luget: nec illam Luna quum recurreret</l>
<l>Caelo, nec atrae noctis alma sidera</l>
<l>Videre dormientem. abire flumina,</l>
<l>Abire Solem, abire cernit omnia;</l>
<l>At ipsa moestam sola non abit domum,</l>
<l>Humi recumbens, strata sub nudo aethere.</l>
<l>Hanc et Puellae nemorum, et ipse corniger</l>
<l>Silvanus adspicit; hanc bubulcus intuens,</l>
<l>Miser bubulcus, nec juvare eam valens,</l>
<l>Tantum, quod unicum in malis refugium habet,</l>
<l>Suspirat, ingemit, Deûm invocat fidem</l>
<l>Iratus Ursis, quod coëgerint procul</l>
<l>Abire silvis albulum juvenculum,</l>
<l>Et tam venustam clamitare buculam.</l>
</lg>
</div2>
<div2 type="poesia">
<head>XVI. In Gemmam suam.</head>
<lg>
<l>Haec, mihi quae roseos jussit sordere hyacinthos,</l>
<l>Et nitet articulis unica gemma meis;</l>
<l>Cujus in exiguo Ductor stat Troïcus orbe,</l>
<l>Anchisesque senex, Ascaniusque puer:</l>
<l>Quis credat? veteres inter neglecta ruinas,</l>
<l>Et vili latuit semisepulta solo.</l>
<l>Tu tamen obrueras; nec te, Sinvessa, pudebat</l>
<l>Hoc decus heu terris occuluisse tuis.</l>
<l>Scilicet Aenean Natumque, Patremque gerentem,</l>
<l>Ignibus ereptos obrueresque Deos?</l>
<l>Parcere debueras, cui jam pia flamma pepercit;</l>
<l>Nec te tam turpi dedecorare nota.</l>
<l>Et dubitem Belgasque feros, rigidosque britannos</l>
<l>Hac comite, ignotos et penetrare sinus?</l>
<l>Haec est Iliacos pietas spectata per ignes;</l>
<l>Quum verita est profugos laedere flamma Deos.</l>
</lg>
</div2>
<div2 type="poesia">
<head>XVII. De Venere, et Marte.</head>
<lg>
<l>Dum Venus armatum complectitur obvia Martem;</l>
<l>Distrinxit teneram fibula adunca manum.</l>
<l>Sensit, et ante Jovem ridens ait aemula Pallas:</l>
<l>Bella iterum gessit cum Diomede Soror.</l>
</lg>
</div2>
<div2 type="poesia">
<head>XVIII. De Endymione, et Luna.</head>
<lg>
<l>Spreverat hirsutas pascentem Pana capellas</l>
<l>Candida nocturnis quae Dea fertur equis.</l>
<l>At postquam niveae conspexit munera lanae;</l>
<l>Posthabuit notas Endymionis oves:</l>
<l>Qui simul ac tristes somno inclinaret ocellos;</l>
<l>Mors haec, mors, inquit, non mihi somnus erit.</l>
</lg>
</div2>
<div2 type="poesia">
<head>XIX. De Ferdinando juniore.</head>
<lg>
<l>Corniger aesculea Faunus recubabat in umbra;</l>
<l>Quum prope latrantes sensit adesse canes.</l>
<l>Mox Juvenem Superis similem divinaque tela</l>
<l>Conspiciens, trepido sic movet ora sono:</l>
<l>Seu Mars, sive alto Phoebus descendis Olympo;</l>
<l>Jam jam linquo omnes te veniente feras.</l>
</lg>
</div2>
<div2 type="poesia">
<head>XX. De Poggio florentino, historico.</head>
<lg>
<l>Dum patriam laudat, damnat dum Poggius hostem,</l>
<l>Nec malus est civis, nec bonus historicus.</l>
</lg>
</div2>
<div2 type="poesia">
<head>XXI. De Barth. Platina.</head>
<lg>
<l>Ingenia, et mores, vitasque, obitusque notasse</l>
<l>Pontificum, argutae lex fuit historiae.</l>
<l>Tu tamen hinc laurae tractas pulmenta culinae:</l>
<l>Hoc, Platina, est, ipsos pascere pontifices.</l>
</lg>
</div2>
<div2 type="poesia">
<head>XXII. De Diana, et Ferdin. II.</head>
<lg>
<l>Errabat Diana suis immista puellis;</l>
<l>Quum procul ecce mei cospicit ora Ducis;</l>
<l>Atque ait: huc, Nymphae, concedite; namque propinquat</l>
<l>Qui regat in saevas certius arma feras.</l>
</lg>
</div2>
<div2 type="poesia">
<head>XXIII. De mane, et vespere.</head>
<lg>
<l>Sol jubet exoriens, Faunos, Dryadasque puellas</l>
<l>Quaerere, et herboso ducere monte choros.</l>
<l>Declivis, vitreas suadet descendere ad undas,</l>
<l>Doridaque, et lusus, o Galatea, tuos.</l>
<l>Caussa patet: quia, sublimes quum tendit in arces,</l>
<l>Nos quoque per saltus, et juga summa rapit.</l>
<l>Quum vero Hesperios petit imae Thetyos amnes</l>
<l>Exemplo ad fontes nos vocat ipse suo.</l>
<l>Hinc adeo natura hominum loca mane requirit</l>
<l>Ardua; caruleis vespere gaudet aquis.</l>
</lg>
</div2>
<div2 type="poesia">
<head>XXIV. De Vulturno, et puero regio.</head>
<lg>
<l>Miramur tacitis Vulturnum currere lymphis,</l>
<l>Et tardos dura compede ferre pedes.</l>
<l>At magis occulto mirabimur urier igni,</l>
<l>Et puerum tota nocte vocare suum.</l>
<l>Tune etiam, formose puer, vaga flumina torques?</l>
<l>An fuerit reges perdomuisse parum?</l>
<l>Quinetiam combure Deos, Dominoque Deorum</l>
<l>Arma move, et pulso da Ganymede merum.</l>
</lg>
</div2>
<div2 type="poesia">
<head>XXV. In Quintium.</head>
<lg>
<l>Clara tibi videor scripsisse Epigrammata, Quinti.</l>
<l>Sunt, fateor: medio scripsimus illa die.</l>
<l>Tu latebras obscurus amas; quia lumine nullo,</l>
<l>Atque intempesta scribere nocte soles.</l>
</lg>
</div2>
<div2 type="poesia">
<head>XXVI. De Mercurio, et Amore.</head>
<lg>
<l>Dum comes aligero Cyllenius iret Amori</l>
<l>Aliger, incauto subripuit faculas.</l>
<l>Deprenso tum fure, manum referebat ad arcum,</l>
<l>Sed non inventa risit Amor pharetra.</l>
</lg>
</div2>
<div2 type="poesia">
<head>XXVII. In tumulum Hannibalis.</head>
<lg>
<l>Hannibal huc victas secum Carthaginis arces</l>
<l>Transtulit: haec ambos terra Libyssa tegit.</l>
</lg>
</div2>
<div2 type="poesia">
<head>XXVIII. De Venere, et Junone.</head>
<lg>
<l>Confidit nimium jaculo dum pulcher Adonis;</l>
<l>Inguina setosus candida rupit aper.</l>
<l>Accurrit miseranda Venus. tum Nupta Tonantis;</l>
<l>Quid gemit haec? nullo Mars meus ictus apro est.</l>
</lg>
</div2>
<div2 type="poesia">
<head>XXIX. In Fabianum.</head>
<lg>
<l>Esse tibi sapiens, et vir, Fabiane, videris:</l>
<l>At mihi, nec sapiens, nec, Fabiane, vir es.</l>
</lg>
</div2>
<div2 type="poesia">
<head>XXX. De praetore praeside deside.</head>
<lg>
<l>Ait nefastas esse nundinas praetor;</l>
<l>Fari recusat: quid nefastius dicas?</l>
</lg>
</div2>
<div2 type="poesia">
<head>XXXI. Atramentum scriptorium.</head>
<lg>
<l>Ferrum putre situ spumanti fervet aceto,</l>
<l>Mandet ut aeternis scripta voluminibus.</l>
<l>Scilicet hoc illud, vatum volitare per ora,</l>
<l>Hoc est, Pyramidas vincere, Nile, tuas.</l>
<l>Infelix fatum: sanies rubiginis ergo</l>
<l>Eripit inviso nomina nostra rogo?</l>
</lg>
</div2>
<div2 type="poesia">
<head>XXXII. Ad Federicum Regem.</head>
<lg>
<l>Ne tibi non aliquid Jani misisse Calendis</l>
<l>Arguar, aut laetam non celebrasse diem:</l>
<l>Mittimus hibernis servatas mensibus uvas;</l>
<l>Insuper et faustas addimus ore preces;</l>
<l>Ut tibi qui nitido cum Sole renascitur annus,</l>
<l>Felici redeat candidus usque pede.</l>
</lg>
</div2>
<div2 type="poesia">
<head>XXXIII. In Mancinum.</head>
<lg>
<l>Qui ferro frates, stupro, Mancine, sorores</l>
<l>Fas violare putat; quid putat esse nefas?</l>
</lg>
</div2>
<div2 type="poesia">
<head>XXXIV. Tumulus Maximillae.</head>
<lg>
<l>Hic hic siste, precor, gradum, viator.</l>
<l>Hoc sub marmore Maximilla clausa est:</l>
<l>Quacum frigiduli jacent Amores,</l>
<l>Et lusus, Veneresque, Gratiaeque.</l>
<l>Hac illi miserae severa Clotho</l>
<l>Pro dulci thalamo domum paravit.</l>
<l>Has matri dedit, has patri querelas</l>
<l>Pro plausu, choreisque nuptiarum.</l>
<l>Quid firmum tibi, quid putes, viator,</l>
<l>Mansurum inviolabile, aut perenne?</l>
<l>Si quae deliciae juvenculorum,</l>
<l>Et decus fuerat puellularum,</l>
<l>Nunc eheu jacet ecce Maximilla,</l>
<l>Luctus perpetuus juvenculorum,</l>
<l>Aeternae et lacrimae puellularum.</l>
</lg>
</div2>
<div2 type="poesia">
<head>XXXV. De mirabili urbe Venetiis.</head>
<lg>
<l>Viderat Hadriacis Venetam Neptunus in undis</l>
<l>Stare Urbem, et toto ponere jura mari:</l>
<l>Nunc mihi Tarpejas quantumvis, Jupiter, arces</l>
<l>Obijce, et illa tui moenia Martis, ait.</l>
<l>Si pelago Tybrim praefers; Urbem adspice utramque</l>
<l>Illam homines dice, hanc posuisse Deos.</l>
</lg>
</div2>
<div2 type="poesia">
<head>XXXVI. De Alfonso duce Calabriae.</head>
<lg>
<l>Alfonsus magnum dum traijcit Apenninum;</l>
<l>Castraque non solita primus in Alpe locat:</l>
<l>Armorum sonitus, galeasque, aerataque tela</l>
<l>Silvarum dominae pertimuere Deae.</l>
<l>Nec minus occultas Satyri petiere latebras,</l>
<l>Assueti imbelles ante videre feras:</l>
<l>Spectaruntque procul celsa de rupe silentes;</l>
<l>Agmina dum, et magnos cogeret ille duces.</l>
<l>Atque aliquis signa adspiciens, miratur, et inquit:</l>
<l>Imperium vobis urbis, et orbis erit.</l>
</lg>
</div2>
<div2 type="poesia">
<head>XXXVII. De Innocentio Viii. pontifice max.</head>
<lg>
<l>Innocuo priscos aequum est debere Quirites:</l>
<l>Progenie exhaustam restituit patriam.</l>
</lg>
</div2>
<div2 type="poesia">
<head>XXXVIII. Ad Venerem.</head>
<lg>
<l>Quid mihi te facilem blandis promittis ocellis,</l>
<l>Si miserum sic post uris, acerba Venus?</l>
<l>Non decet hoc Superos. aut te mihi fronte serena</l>
<l>Concilia, aut torvo lumine bella move.</l>
</lg>
</div2>
<div2 type="poesia">
<head>XXXIX, De Galla.</head>
<lg>
<l>Omnes, quos scripsi, versus vult Galla videre:</l>
<l>Mittam ego, pro libris si mihi labra dabit.</l>
</lg>
</div2>
<div2 type="poesia">
<head>XL. De Vetustino.</head>
<lg>
<l>Emit sepulcro praedium vetustinus,</l>
<l>Sed quod futuros non sequatur haeredes;</l>
<l>Iratus aeque mortuisque, vivisque.</l>
<l>Scribique curat grandibus notis, demens,</l>
<l>VIGINTI IN AGRO IN FRONTE TER PEDES OCTO.</l>
<l>Habitat sub urbe scandulis tribus tectus;</l>
<l>Ne pensione degravetur, aut sumtu.</l>
<l>Dormit grabato, quo nec ipse jam vellet</l>
<l>Dormire cimex, nec lacerta, nec forex.</l>
<l>Coenat per hortos alliumque, caepasque,</l>
<l>Et salgamorum jure lividos caules:</l>
<l>Vel, siquid optat unctius sibi poni,</l>
<l>Piscatur ipsis in paludibus ranas:</l>
<l>Aut e cloaca colligit meras sordes,</l>
<l>Putrem palumbum, mortuumve caponem.</l>
<l>Et doliorum turbidam bibit faecem,</l>
<l>Tamquam Falernum consulare, vel Chium,</l>
<l>Opimianae quod refuderint cellae.</l>
<l>Nec jam profestis hoc, sed Idibus tantum</l>
<l>Sacrisque potat ferculis Calendarum.</l>
<l>Et mane veste currit anxius rapta</l>
<l>Ad architectos, marmorumque sectores,</l>
<l>Ut de sepulcro conserat novas lites.</l>
<l>Quos jam misellos pessimis modis mulctat;</l>
<l>Ducit, reducit, distrahit, rapit, vexat,</l>
<l>Per angiportus, viculosque, clivosque,</l>
<l>Et per ruinas Urbis, et per anfractus</l>
<l>Monstrat theatra, porticusque priscorum,</l>
<l>Arcusque claris Principum sacros armis;</l>
<l>Hinc et Deorum templa, et obrutas thermas,</l>
<l>Et quidquid altis fornicum subest clivis:</l>
<l>Nec jam Favissas linquit, et nigros Manes.</l>
<l>Demum trecentis quum laboribus fractos,</l>
<l>Et aestuantes pariter, et fame siccos</l>
<l>Vix officinae post meridiem reddit</l>
<l>Jam feriatae, vectibusque adhuc clausae;</l>
<l>Culpat coronas, zophorumque permutat.</l>
<l>Spiras reformat, et scapos columnarum:</l>
<l>Et nunc Etruscas, nunc Corinthias mavult</l>
<l>Nunc Doricarum laudat ordinem tantum;</l>
<l>Guttas, triglyphos, taenias, toros, plinthos.</l>
<l>Quid cum columnis nunc tibi, Vetustine,</l>
<l>Aut cum voluta, Jonicisve pulvinis?</l>
<l>Dormi, miselle; sat diu laborasti:</l>
<l>Coenare fessos et aliquando permitte.</l>
<l>Aut, si sepulcri cura te coquit tanta,</l>
<l>Cadaver istud vel Gemoniis conde.</l>
</lg>
</div2>
<div2 type="poesia">
<head>XLI. In tumulum Neaerae.</head>
<lg>
<l>Quae voces? Charitum. quae circum pompa? Neaerae.</l>
<l>Unde odor hic? cineri tura ministrat Amor.</l>
<l>Unde pyra? ex pharetra. quinam struxere? Lepores.</l>
<l>Ast haec illacrimans quae legit ossa? Venus.</l>
<l>Fortunate lapis, tumuloque beatior omni,</l>
<l>Tu tegis in terris siquid honoris erat.</l>
</lg>
</div2>
<div2 type="poesia">
<head>XLII. De Hybla.</head>
<lg>
<l>Hybla, mei quondam dulcissima cura Marulli;</l>
<l>Hybla, suburbano nuper humata solo:</l>
<l>Accipe quae multo promuntur verba dolore</l>
<l>Accipe de lacrimis humida serta meis.</l>
<l>Te rosa, te violae, te mollis amaracus ornet:</l>
<l>Te pia suspenso pondere velet humus.</l>
<l>Et tibi, quod rarae possunt sperare puellae;</l>
<l>Contingant vatis carmina docta tui.</l>
</lg>
</div2>
<div2 type="poesia">
<head>XLIII. De Aufidio.</head>
<lg>
<l>Dum caput Aufidio tractat chirurgus, et ipsum</l>
<l>Altius exquirit, quo videat cerebrum.</l>
<l>Ingemit Aufidius; quid me, chirurge, fatigas?</l>
<l>Quum subii rixam, non habui cerebrum.</l>
</lg>
</div2>
<div2 type="poesia">
<head>XLIV. Ad Alfonsum.</head>
<lg>
<l>Qui prius Herculeae sensit Leo vulnera clavae,</l>
<l>Hic, Alfonse, tuos corruet ante pedes.</l>
<l>Quaeque viret nostras quercus passura secures,</l>
<l>Deseret immundos fulmine tacta sues.</l>
<l>Victa dabit Bellona manus: Pax arva reviset:</l>
<l>Claudentur dirae Marte sedente fores.</l>
<l>Tunc pia Parthenope laetos tibi ducet honores.</l>
<l>Per fora, per vicos otia vulgus aget.</l>
<l>Sebethosque pater fluviis metuendus Etruscis,</l>
<l>Aurea caeruleum tollet ad astra caput.</l>
</lg>
</div2>
<div2 type="poesia">
<head>XLV. In Lydam.</head>
<lg>
<l>Quum dixi medio tibi macram algere sub aestu,</l>
<l>Non dixi fluvium, Lyda: quid ergo? cutem.</l>
</lg>
</div2>
<div2 type="poesia">
<head>XLVI. In Ollum.</head>
<lg>
<l>Omnia facturum te dicis, nil facis, Olle.</l>
<l>Nil mirum: levius dicere, quam facere est.</l>
</lg>
</div2>
<div2 type="poesia">
<head>XLVII. Ad Rufum.</head>
<lg>
<l>Tamquam prisca mihi, saxoque inventa vetusto,</l>
<l>Disticha, Rufe, soles saepe referre tua.</l>
<l>Stultum adeo me, Rufe, putas? ego tam mala credam</l>
<l>Carmina Romano marmore posse legi?</l>
<l>Archemoro longos affingis Nestoris annos.</l>
<l>Andromaches puerum Laomedonta vocas.</l>
<l>Desine mentiri Pyliam, Phrygiamque senectam.</l>
<l>Sint vetera haec aliis, mi nova semper erunt.</l>
</lg>
</div2>
<div2 type="poesia">
<head>XLVIII. De Cyparisso Puero.</head>
<lg>
<l>Flebat adhuc moerens cervo Cyparissus ademto,</l>
<l>Quum sua conspexit cortice membra tegi.</l>
<l>Delius exclamat: Quid nostro, silva, dolore</l>
<l>Crescis? Tu Daphnen, tu Cyparisson habes.</l>
</lg>
</div2>
<div2 type="poesia">
<head>XLIX. De Harmosyne.</head>
<lg>
<l>Harmosynen quisquis seu vir, feu femina vidit,</l>
<l>Deperit: anne oculos Actius unus habet?</l>
</lg>
</div2>
<div2 type="poesia">
<head>L. De Jucundo Architecto.</head>
<lg>
<l>Jucundus geminos fecit tibi, Sequana, pontes:</l>
<l>Jure tuum potes hunc dicere Pontificem.</l>
</lg>
</div2>
<div2 type="poesia">
<head>LI. De Aenea, Et Didone.</head>
<lg>
<l>Immemor ah miserae cur ensem linquis Elisae,</l>
<l>Nate Dea? Profugas non gravat ille rates.</l>
<l>Anne parum fuerat caussam dare mortis acerbae,</l>
<l>Ni ferrum fugiens tu quoque triste dares?</l>
<l>Tolle, precor, tumidas tecum hoc, jam tolle per undas.</l>
<l>Discessu, satis est, si perit illa tuo.</l>
</lg>
</div2>
<div2 type="poesia">
<head>LII. In Caecilianum.</head>
<lg>
<l>Si tibi per genium fas est jurare Minervae,</l>
<l>Per Veneris flavas, Caeciliane, comas,</l>
<l>Nec jubar excipitur Solis, nec cornua Phoebes,</l>
<l>Nec Capitolini crura, caputque Patris:</l>
<l>Cur mihi tu ventrem, cur intestina Deorum,</l>
<l>Hispana tactus relligione, sonas?</l>
<l>Non pudet heu caelum rebus foedare pudendis?</l>
<l>An credis magnos haec quoque habere Deos?</l>
</lg>
</div2>
<div2 type="poesia">
<head>LIII. Ad Marinum Caracciolum.</head>
<lg>
<l>O dulce, ac lepidum, Marine, factum,</l>
<l>Dignum perpetuo joco, atque risu,</l>
<l>Dignum versiculis, facetiisque,</l>
<l>Necnon et salibus, Marine, nostris.</l>
<l>Ille maximus Urbis imperator</l>
<l>Caesar Borgia, Borgia ille Caesar,</l>
<l>Caesar patris ocellus, et sororis,</l>
<l>Fratrum blanditiae, quies, voluptas,</l>
<l>Montis pupulus ille Vaticani,</l>
<l>Ille inquam dominae Urbis inquinator</l>
<l>Caesar Borgia, Borgia ille Caesar,</l>
<l>Moechus illi sororis, atque adulter,</l>
<l>Fratrum pernicies, lues, sepulcrum,</l>
<l>Montis bellua tetra Vaticani;</l>
<l>Quingentas modo qui voravit urbes</l>
<l>Imbutus scelere, et malis rapinis,</l>
<l>Urbes sub ducibus suis quietas,</l>
<l>Quascumque aut Latium ferax virorum,</l>
<l>Aut Campania pinguis, aut per alta</l>
<l>Divisi juga continent Sabini;</l>
<l>Hisque ingessit Ariminum, Pisaurum,</l>
<l>Urbinum, Populoniamque magnam,</l>
<l>Camertes pariter, Forumque Livii,</l>
<l>Cornelîque Forum, Faventiamque,</l>
<l>Et quantum Aemiliae est, Etruriaeque,</l>
<l>Quantum circuitu hinc et inde longo</l>
<l>Neptuni lavat aestuantis unda.</l>
<l>At nunc quis neget esse opus Deorum?</l>
<l>Dum vecors animi impotente morbo,</l>
<l>Quaerit plura, nec est potis misellus</l>
<l>Explere ingluviem periculosam;</l>
<l>Ecce ecce evomit; o Jovem facetum,</l>
<l>O pulchram Nemesim, o venusta fata.</l>
<l>Verum scilicet id, Marine, verum est,</l>
<l>Quod dici solet, en fides probat nunc,</l>
<l>Fortunam si avide vorare pergas,</l>
<l>Eamdem male concoquas, necesse est.</l>
<l>Ut jure evomere hunc putemus ipsum,</l>
<l>Qui tantum miser hausit oppidorum.</l>
<l>Ast id omne, quod hausit, oppidorum,</l>
<l>Quod quinque assiduis voravit annis,</l>
<l>Imbutus scelere, et malis rapinis,</l>
<l>Scis quot evomuit diebus? Uno.</l>
<l>O lucem niveam, o Jovem facetum,</l>
<l>O pulchram Nemesim, o venusta fata,</l>
<l>O dulce, ac lepidum, Marine, factum.</l>
</lg>
</div2>
<div2 type="poesia">
<head>LIV. De Caesare Borgia.</head>
<lg>
<l>Aut nihil, aut Caesar vult dici Borgia: quid ni?</l>
<l>Quum simul et Caesar possit, et esse nihil.</l>
</lg>
</div2>
<div2 type="poesia">
<head>LV. Ad eumdem.</head>
<lg>
<l>Omnia vincebas: sperabas omnia, Caesar,</l>
<l>Omnia deficiunt: incipis esse nihil.</l>
</lg>
</div2>
<div2 type="poesia">
<head>LVI. Dies genialis.</head>
<lg>
<l>Aureli, perfunde meis unguenta capillis,</l>
<l>Tu super et vernas sparge, Nearche, rosas.</l>
<l>Sed prius aestivum ramis defendite solem;</l>
<l>Et viridi mollem sternite fronde torum.</l>
<l>Non plumae, non picta juvant me stragula, nec quae</l>
<l>Pavonis vario sponda colore nitet.</l>
<l>Larga coronata disponite pocula mensa;</l>
<l>Setino et gelidas adsociate nives:</l>
<l>Certatimque leves potanti inducite somnos.</l>
<l>Sic juvat aetatis ducere fila meae.</l>
<l>An scimus miseri, quid lux ventura minetur?</l>
<l>Vivamus: mortem fallere nemo potest.</l>
</lg>
</div2>
<div2 type="poesia">
<head>LVII. Ad amicam.</head>
<lg>
<l>Da mihi tu, mea lux, tot basia rapta petenti,</l>
<l>Quot dederat vati Lesbia blanda suo.</l>
<l>Sed quid pauca peto, petiit si pauca Catullus</l>
<l>Basia? pauca quidem si numerentur, erunt.</l>
<l>Da mihi, quot caelum stellas, quot litus arenas,</l>
<l>Silvaque quot frondes, gramina campus habet;</l>
<l>Aëre quot volucres, quot sunt et in aequore pisces;</l>
<l>Quot nova Cecropiae mella tuentur apes.</l>
<l>Haec mihi si dederis, spernam mensasque deorum,</l>
<l>Et Ganymedea pocula sumta manu.</l>
</lg>
</div2>
<div2 type="poesia">
<head>LVIII. Ad Bassum de Phillide.</head>
<lg>
<l>Quum de cathedra, Basse, surgeret nuper</l>
<l>Mammosa Phyllis; tunica mollis, ut saepe</l>
<l>His accidit, qui obesulas habent clunes,</l>
<l>Intravit illuc, unde prodeunt aurae,</l>
<l>Quae de sabaeis Messibus nihil spirant:</l>
<l>Quod ut animadvertit dicaculus quidam;</l>
<l>Urbaniorem ut se faceret, ait ridens:</l>
<l>Heus, Phylli, quisnam mordicus tenet vestem?</l>
<l>Vorabit hanc, ni praecaves. Ad hunc Phyllis,</l>
<l>Immo, inquit, ut scias, sibi labra abstergit:</l>
<l>Accede, pupe, basiare te nam vult.</l>
</lg>
</div2>
<div2 type="poesia">
<head>LIX. Ad Vesbiam.</head>
<lg>
<l>Adspice, quam variis distringar, Vesbia, curis.</l>
<l>Uror, et heu nostro manat ab igne liquor.</l>
<l>Sum Nilus, sumque Aetna simul: restinguite flammam,</l>
<l>O lacrimae, lacrimas ebibe, flamma, meas.</l>
</lg>
</div2>
<div2 type="poesia">
<head>LX. Ad Aeglen.</head>
<lg>
<l>Si tibi sum Phoebus, si sum tibi Jupiter, Aegle:</l>
<l>Cur tu non Daphne sis mihi, non Danaë?</l>
</lg>
</div2>
<div2 type="poesia">
<head>LXI. Ad Pulicianum.</head>
<lg>
<l>Ait nescio quis Pulicianus,</l>
<l>Ni pulex mage sit vocandus hic, qui</l>
<l>Unus grammaticus, sed his minutis</l>
<l>Vel longe inferior, minutiorque est;</l>
<l>Divinum sibi passerem Catulli</l>
<l>Haudquaquam bene passerem sonare;</l>
<l>Nec jam id esse, quod autument legentes,</l>
<l>Sed quod versiculis parum pudicis</l>
<l>Ludens innuat ipse Martialis:</l>
<l><hi rend="italic">Da mi basia, sed Catulliana:</hi></l>
<l><hi rend="italic">Quae si tot fuerint, quot ille dixit;</hi></l>
<l><hi rend="italic">Donabo tibi passerem Catulli:</hi></l>
<l>Ut sit, quod puero Poëta possit</l>
<l>Post longas dare basiationes,</l>
<l>Quod salvo nequeat pudore dici.</l>
<l>Proh, Dii, quam vafer es, Puliciane;</l>
<l>Solus qui bene calleas poëtas.</l>
<l>Nimirum, et quod ab omnibus probetur,</l>
<l>Mutandum quoque suspicaris illud,</l>
<l>Quod nunc illepidumque, et infacetum</l>
<l>Mendosis Epigrammaton libellis</l>
<l>Insulse legit imperita turba:</l>
<l><hi rend="italic">Sic forsan tener ausus est Catullus</hi></l>
<l><hi rend="italic">Magno mittere passerem Maroni:</hi></l>
<l>Quum sit simpliciusque, rectiusque</l>
<l>Mitti, dicere, mentulam Maroni.</l>
<l>Sed quid vos, Aganippides Puelllae,</l>
<l>Ridetis? Meus hic Pulicianus</l>
<l>Tam bellum sibi passerem Catulli</l>
<l>Intra viscera habere concupiscit.</l>
</lg>
</div2>
<div2 type="poesia">
<head>LXII. De eodem.</head>
<lg>
<l>Vanas Gigantum iras et impetus graves</l>
<l>Miratur aliquis audiens mortalium;</l>
<l>Ausumque Caelo vincula inferre irrita</l>
<l>Saevum Typhoëa, quum jogosum Pelion</l>
<l>Adderet Olympo, matre nec Terra fatum</l>
<l>Agnosceret se se; impium donec Pater</l>
<l>Iratus ardenti igne substulit caput;</l>
<l>Ut par erat: nam quis petat sanus Deos?</l>
<l>At nunc quis hoc, quis hoc ferat mortalium?</l>
<l>Iners, pusillus, unus heu pulex ciet</l>
<l>Turmas, cohortes, copias, manipulos</l>
<l>Muscarum, et altos scandere adparat toros</l>
<l>Heroum; opacis qui sub umbris arborum</l>
<l>Strati, ac perenni flore subfulti caput,</l>
<l>Ducunt quietem perpetem, aeternam, optimam;</l>
<l>Nec nostra curant dicta, vel facta amplius,</l>
<l>Ut qui beatos incolant tuti locos;</l>
<l>Et nomen alta in arce sacrarint suum,</l>
<l>Functi periclis, et malis laboribus;</l>
<l>Cunctasque Fortunae improbae calcent minas,</l>
<l>Ne dum pusilli pulicis morsus leves.</l>
<l>At tu, moleste, amare, vesane, impie</l>
<l>Pulex, inepti concitator agminis,</l>
<l>Quo proripis te? quo vocas muscarias</l>
<l>Istat phalanges? quo volatiles globos</l>
<l>Impellis audax? i procul, miser, miser,</l>
<l>I, criminose, maximam in malam crucem.</l>
<l>Haud fas quietas Manium sedes Deûm</l>
<l>Muscas subire, pulicumque copias.</l>
<l>Nil hic negotii vel tibi, vel pessimis</l>
<l>Tuis maniplis: quid moraris, impie?</l>
<l>Abi profundam in noctem, et ultimum Chaos.</l>
<l>Speranda certe gloria hic nulla est tibi.</l>
<l>Quos Dii probavere semel, hos semper probant.</l>
</lg>
</div2>
<div2 type="poesia">
<head>LXIII. Actaeon marmoreus.</head>
<lg>
<l>Viderat Idaeo nudas in vertice Divas</l>
<l>Phryx Paris, et dixit: vincis utramque, Venus.</l>
<l>At si, Gargaphiis quam nos male vidimus undis</l>
<l>Vidisset, poterat dicere: cede, Venus.</l>
</lg>
</div2>
<div2 type="poesia">
<head>LXIV. Orpheo respicienti.</head>
<lg>
<l>Hoc fuit, infelix, et adhuc heu respicis, Orpheu,</l>
<l>Quod te, quod miseram perdidit Eurydicen.</l>
</lg>
</div2>
<div2 type="poesia">
<head>LXV. Echo loquitur.</head>
<lg>
<l>Vidi arsi, flevi, tristemque (heu fata) repulsam</l>
<l>Spreta tuli: sum nunc vox, sonus, aura, nihil.</l>
</lg>
</div2>
<div2 type="poesia">
<head>LXVI. Eadem jocatur.</head>
<lg>
<l>Quum facie caream, quaeris, cur dicar imago:</l>
<l>Quum tua verba sequar; dic, ubi lingua mea est?</l>
</lg>
</div2>
<div2 type="poesia">
<head>LXVII. In malum librum.</head>
<lg>
<l>Si sapis, hospes, abi; miserum neu tange libellum.</l>
<l>Non hic Maeoniden, Virgiliumve leges,</l>
<l>Sed foedas Bavii chartas, et olentia Maevii</l>
<l>Carmina, Romani dedecus eloquii.</l>
<l>Quid dubitas sacros incendia poscere lucos;</l>
<l>Abnuerit liquidas si dare Phoebus aquas?</l>
</lg>
</div2>
</div1>
<div1 type="libro">
<head>Liber II</head>
<div2 type="poesia">
<head>I. Laudat Federicum regem.</head>
<lg>
<l>Quum vehor picta vacuus phaselo;</l>
<l>Et modo septos jaculis echinos,</l>
<l>Nunc bene haerentes scopulis laboro</l>
<l>Vellere conchas:</l>
<l>Tange vocales studiosa chordas,</l>
<l>Musa; et auratum moderare plectrum:</l>
<l>Pauca de multis referamus acta</l>
<l>Regis amati.</l>
<l>Qualis herboso spatiata campo</l>
<l>Virgo, jam matris decus, et voluptas,</l>
<l>Nectit e solis violis coronam,</l>
<l>Caetera linquens.</l>
<l>Hic ubi veras imitata turres</l>
<l>Tot simul pinnis, niveisque tectis,</l>
<l>Rupe Mergillina sedens, propinquum</l>
<l>Spectat in aequor,</l>
<l>Adsit ex imo Galatea fundo,</l>
<l>Nil timens saevos Polyphemi amores;</l>
<l>Nec mihi durum refluens canenti</l>
<l>Obstrepat unda.</l>
<l>Sit licet magnus, trepidasque turmas</l>
<l>Fregerit primis Federicus ausis;</l>
<l>Quum puer celsas pernetravit Alpes,</l>
<l>Saxaque Rheni:</l>
<l>Texerit latis pelagus carinis,</l>
<l>Dalmatûm dites populatus urbes:</l>
<l>Senserit presso prope fulminantem</l>
<l>Ore Timavus:</l>
<l>Cinxerit sacra meritum corona</l>
<l>Et caput; Gallos quoniam feroces</l>
<l>Contudit: totas revocarit Orci ex</l>
<l>Faucibus urbes:</l>
<l>Nil tamen majus, nihil egit umquam</l>
<l>Fortius; quam quod titubante regno,</l>
<l>Quum sibi sceptrum, et diadema posset</l>
<l>Sumere tutus;</l>
<l>Conjugem caram, propriosque natos</l>
<l>Liquit, et fidas lacrimas clientum,</l>
<l>Fratris heu pulsam sobolem secutus</l>
<l>Per mare vastum.</l>
<l>Ergo nunc illi Moderator alti</l>
<l>Aetheris, cui sunt pia facta curae;</l>
<l>Regium frontis decus, et negatos</l>
<l>Addit honores.</l>
<l>O Fides, rarum, placidumque numen;</l>
<l>O mihi nullis reticenda saeclis;</l>
<l>Te te ego aeternum prece, victimisque</l>
<l>Pronus adorem.</l>
</lg>
</div2>
<div2 type="poesia">
<head>II. De Andrea Matthaeo Aquivivo.</head>
<lg>
<l>Cernis, ut exsultet patriis Aquivivus in armis;</l>
<l>Duraque spumanti frena relaxet equo?</l>
<l>Quis mites illum Permessi hausisse liquores</l>
<l>Credat, et imbelles excoluisse lyras?</l>
<l>Consurgunt niveae fulgenti in casside cristae:</l>
<l>At clypeus torvo Gorgonis ore tumet.</l>
<l>Macte animo, rigidum Musas qui stringere ferrum,</l>
<l>Qui Martem doctos cogis amare choros.</l>
<l>Haec ducis est virtus; non uni insistere palmae;</l>
<l>Sed nomen factis quaerere, et ingeniis.</l>
</lg>
</div2>
<div2 type="poesia">
<head>III. In Bubonem.</head>
<lg>
<l>Nam quis te, inepte Bubo, tam stolidus furor</l>
<l>Adegit importunum inire praelium,</l>
<l>Isto indecenti rostro, et alis luridis?</l>
<l>Quid bellicosae volucris, insulse, asperos</l>
<l>Lacessis ungues? desine, miser, dum licet;</l>
<l>Ne dormientis excites somnum tuo</l>
<l>Cum maximo, ut par est, malo, ac clade ultima.</l>
<l>Sed pervenire vis in ora vulgi; et hac</l>
<l>Via cupis, sceleste, fieri notior?</l>
<l>Non assequere; nec profecto tam bono</l>
<l>Fruere fato. An hoc pudendo sanguine</l>
<l>Se tingat Aquila, fulminum et caeli immemor?</l>
<l>Ponenda honestae mortis haec spes est tibi.</l>
</lg>
</div2>
<div2 type="poesia">
<head>IV. Ad Mathonem.</head>
<lg>
<l>Ut mandem victura meis tua nomina chartis;</l>
<l>Dicis amitiam te, Matho, velle meam.</l>
<l>Et tibi semper in ore Duces, quos Grajus Homerus,</l>
<l>Quos noster Latia vexit in astra tuba.</l>
<l>Dumque ego sum tanti te judice; venit ab horto</l>
<l>Cum donis olitor bisve, semelve tuus,</l>
<l>Scilicet aeterni pretium mihi grande daturus</l>
<l>Nominis, et fidae pignus amicitiae.</l>
<l>O Matho, quam felix et amico, et vate reperto es,</l>
<l>Quam felix horto, muneribusque tuis;</l>
<l>Si quod Diis genitis vix tot peperere labores,</l>
<l>Id tibi lactucae, prototomique dabunt.</l>
</lg>
</div2>
<div2 type="poesia">
<head>V. De patria Homeri.</head>
<lg>
<l>Smyrna, Rhodos, Colophon, Salamin, Ios, Argos, Athenae</l>
<l>Cedite jam: Caelum patria Maeonidae est.</l>
</lg>
</div2>
<div2 type="poesia">
<head>VI. De Luna, et Pane.</head>
<lg>
<l>Effudit longas Tegeaea in rupe querelas</l>
<l>Pan captus forma, candida Luna, tua.</l>
<l>Quumque levi calamos cera conjungeret, addit:</l>
<l>Praedata es sensus tu quoque, canna, meos.</l>
</lg>
</div2>
<div2 type="poesia">
<head>VII. In tumulum Amaranthae.</head>
<lg>
<l>Hic Amarantha jacet; quae, si fas vera fateri,</l>
<l>Aut Veneri similis, vel Venus ipsa fuit.</l>
</lg>
</div2>
<div2 type="poesia">
<head>VIII. Ad Ferrandum Regem.</head>
<lg>
<l>Ex ferro nomen tibi sit licet, aurea condis</l>
<l>Saecula; nam sub te principe nemo metit.</l>
</lg>
</div2>
<div2 type="poesia">
<head>IX. De Summontii pietate.</head>
<lg>
<l>Excitat obstrictas tumulis Summontius Umbras;</l>
<l>Impleat ut sanctae munus amicitiae.</l>
<l>Utque prius vivos, sic et post fata sodales</l>
<l>Observat; tristes et sedet ante rogos.</l>
<l>Nec tantum violas cineri, ac bene olentia ponit</l>
<l>Serta; sed et lacrimis irrigat ossa piis.</l>
<l>Parva loquor: cultis reparat monumenta libellis;</l>
<l>Quum possint longam saxa timere diem.</l>
<l>At tu, vivaci quae sulcis nomina fama,</l>
<l>Poscenti gratas, Musa, repende vices:</l>
<l>Ut quoniam dulces optat sic vivere amicos;</l>
<l>Vivat, et in libris sit sacer ille meis.</l>
</lg>
</div2>
<div2 type="poesia">
<head>X. De Venere, et Diana.</head>
<lg>
<l>Incultam adspiciens silvis Cytherea Dianam,</l>
<l>Risit, et, An tendes retia semper? ait.</l>
<l>Cui Dea casta: Feris cur non ego retia tendam;</l>
<l>Tendere si potuit Vir tuus illa tibi?</l>
</lg>
</div2>
<div2 type="poesia">
<head>XI. Ad Aeglen.</head>
<lg>
<l>Absentem quaeris, praesentem despicis, Aegle.</l>
<l>Non redamas; sed me vis in amore mori.</l>
</lg>
</div2>
<div2 type="poesia">
<head>XII. De Venere, et Priapo.</head>
<lg>
<l>Tractabat clypeum Marti placitura Dione:</l>
<l>Saevaque feminea sumserat arma manu.</l>
<l>Pone, Dea, exclamat petulanti voce, Priapus;</l>
<l>Pone; decet istas haec magis arma manus.</l>
</lg>
</div2>
<div2 type="poesia">
<head>XIII. In Gelliam.</head>
<lg>
<l>Quem tu nunc patruum, nunc patrem, Gellia, dicis;</l>
<l>Hic tibi nec patruus, Gellia, nec pater est.</l>
</lg>
</div2>
<div2 type="poesia">
<head>XIV. In Flaccum.</head>
<lg>
<l>Non largitur opes, et vult Epigrammata Flaccus.</l>
<l>Jure suo haec poscit; vult sibi verba dari.</l>
</lg>
</div2>
<div2 type="poesia">
<head>XV. De Peto Compatre.</head>
<lg>
<l>Petus deliciae tuae, Dione;</l>
<l>Uni cui Charitum sales beatos,</l>
<l>Cui fontes dederas facetiarum,</l>
<l>Ac risus simul eleganter omnes;</l>
<l>Petus mortuus est tuus, Dione,</l>
<l>Petus Compater usque ad astra notus.</l>
<l>Qui puro niveae colore mentis</l>
<l>Vincebat nitidissimos olores.</l>
<l>Donarunt violas Jocusque, Amorque,</l>
<l>Donavit teneram Thalia myrtum.</l>
<l>Mox promens citharam decentiorem,</l>
<l>Versus addidit eruditiores.</l>
<l>O saevae nimium, malaeque Parcae,</l>
<l>Vestros non potuit tenere fusos</l>
<l>Petus; qui rapidas domare tygres,</l>
<l>Qui duras potuit movere quercus,</l>
<l>Vetras non potuit colos morari.</l>
<l>Sic, sic occidis heu, miselle Pete:</l>
<l>Nec te Piërides tuae, nec ipsa</l>
<l>Quae te per Paphon, et Gnidon virentem,</l>
<l>Per colles Amathuntios vocavit,</l>
<l>Fatis eripuere tam malignis.</l>
<l>At non unanimes tui sodales</l>
<l>Quos tu pectore tam pio colebas,</l>
<l>Quos tristes obitu tuo relinquis,</l>
<l>Hoc duro tibi defuere casu.</l>
<l>Quin me trans Ligerim, ferosque Celtas,</l>
<l>Lustrantem Morinûm pigras paludes.</l>
<l>Dum quaero Oceani ultimos recessus;</l>
<l>Veris nuncius obruit querelis.</l>
<l>Ergo quid tibi tam vagus viator,</l>
<l>Cui nec pulcra Neapolis, nec alti</l>
<l>Colles Pausilypi, nec ipse adesset</l>
<l>Sebethos pater, aut pater Vesevus;</l>
<l>Inferre exsequiarum, amice, possem?</l>
<l>Rupem, quam vagus hinc, et inde Nereus</l>
<l>Alterna veniens retundit unda,</l>
<l>Accessi; et procul angulo in supremo</l>
<l>Stans, supra Pelagi alluentis aestus,</l>
<l>Manes terque quaterque convocavi.</l>
<l>Hic fudi lacrimas amariores:</l>
<l>Hic vici gemitus vel unus omnes,</l>
<l>Omnes et simul omnium querelas.</l>
<l>Mox quamvis cineri tuo decentem</l>
<l>Pontanus tumulum pararit, ac te</l>
<l>Cognatas veneretur inter Umbras;</l>
<l>Quamvis et diuturnius sepulcrum,</l>
<l>Quod nec saecula vincere ipsa possint,</l>
<l>Divinis paret excitare chartis:</l>
<l>Nostrum non tibi qualecumque munus</l>
<l>Inter frigora, solitudinesque</l>
<l>Cessavit; nec honore te supremo</l>
<l>Fraudavi miser: hoc scit ipsa Tethys;</l>
<l>Scit late Oceani unda Gallicani.</l>
<l>Stant arae tibi, stat videnda nautis</l>
<l>Terreni tumuli pusilla moles;</l>
<l>Et buxus super, et dicata quercus.</l>
<l>Nam myrtum regio illa non habebat.</l>
<l>Quae jussit pietas sacrare, ut esset</l>
<l>Naturae tibi terminus sepulcrum.</l>
</lg>
</div2>
<div2 type="poesia">
<head>XVI. Ignes nocturni Romae.</head>
<lg>
<l>Adspicis, ut picti vultus imitetur Olympi,</l>
<l>Certet et astriferos vincere Roma polos.</l>
<l>Scilicet hos, Auguste, tibi largitur honores;</l>
<l>Ne cupias magni tecta videre Jovis.</l>
<l>Alta coronatae jactant incendia turres:</l>
<l>Et Vaticano fulmina monte tonant.</l>
<l>Dumque palam tantos cupit ostentare paratus</l>
<l>Urbs nimium in laudes ambitiosa suas:</l>
<l>Vivant astra, inquit, summo contenta Tonante;</l>
<l>Pareat Augusto dummodo Roma suo.</l>
</lg>
</div2>
<div2 type="poesia">
<head>XVII. De tyrannis et Bruto.</head>
<lg>
<l>Quum tot Tarquinios passim consurgere cernas;</l>
<l>Miraris, Brutum cur ferat Italia?</l>
</lg>
</div2>
<div2 type="poesia">
<head>XVIII. In tumulum pueri.</head>
<lg>
<l>Nate, patris, matrisque amor, et suprema voluptas,</l>
<l>Accipe, quae nobis te dare par fuerat.</l>
<l>Busta eheu, tristesque notas damus; invida quando</l>
<l>Mors immaturo funere te rapuit.</l>
</lg>
</div2>
<div2 type="poesia">
<head>XIX. De Hercule, et Ganymede.</head>
<lg>
<l>Palluit Alcides teneri Ganymedis amore:</l>
<l>Et vetus amissi cesserat ardor Hylae.</l>
<l>Quid linquet nobis puer hic? ait Uxor: honores</l>
<l>Eripuit quondam; nunc rapit ecce Virum.</l>
</lg>
</div2>
<div2 type="poesia">
<head>XX. In Ufentem crapulatorem.</head>
<lg>
<l>Non futuit, non paedicat, non irrumat Ufens:</l>
<l>Ista olim; quid nunc? aut vomit, aut comedit.</l>
</lg>
</div2>
<div2 type="poesia">
<head>XXI. In degenerantem.</head>
<lg>
<l>Nomen avi, non facta refers: diceris ab illo</l>
<l>Alter, sed juvenis tu, precor, ille senex.</l>
</lg>
</div2>
<div2 type="poesia">
<head>XXII. De Jove, et Cupidine.</head>
<lg>
<l>De Veneris Nato questa est Dictynna Tonanti,</l>
<l>Quod nimis ille Puer promtus ad arma foret.</l>
<l>Tum Pater accito ostendens grave fulmen Amori,</l>
<l>Hoc tibi, saeve Puer, spicula franget, ait.</l>
<l>Cui lascivus Amor motis haec reddidit alis:</l>
<l>Quid si iterum posito fulmine Cycnus eris?</l>
</lg>
</div2>
<div2 type="poesia">
<head>XXIII. In Riccium.</head>
<lg>
<l>Aegrotat sedis vitio, et male Riccius audit.</l>
<l>Quid, si esset surdis Riccius auriculis?</l>
</lg>
</div2>
<div2 type="poesia">
<head>XXIV. De Danae, et Jove.</head>
<lg>
<l>Formosam Danaën munibat ahenea turris:</l>
<l>Et satis hoc vanus credidit esse Pater.</l>
<l>Indoluit, tenerae miseratus fata Puellae</l>
<l>Jupiter, et subito factus amator, ait:</l>
<l>Ergo arcere potes Natam Divisque, virisque:</l>
<l>At si non arces imbribus, imber ero.</l>
</lg>
</div2>
<div2 type="poesia">
<head>XXV. De Lucio grammatista.</head>
<lg>
<l>Noctes, et noctes iterat dum Lucius, illi</l>
<l>Perpetuam noctem praebuit altus Arar.</l>
</lg>
</div2>
<div2 type="poesia">
<head>XXVI. De Vulcano, et Venere.</head>
<lg>
<l>Horrida Caelicolis narrabat praelia Mavors,</l>
<l>Saevaque terribili capta trophaea manu:</l>
<l>Quod Venus audiret, doluit Vulcanus. Et, heus tu,</l>
<l>Inquit, an exspectas, ut mea vincla canat?</l>
</lg>
</div2>
<div2 type="poesia">
<head>XXVII. De se ipso.</head>
<lg>
<l>Miraris, liquidum cur non dissolvor in amnem,</l>
<l>Quum numquam siccas cogar habere genas.</l>
<l>Miror ego, in tenues potius non isse favillas,</l>
<l>Assiduae carpant quum mea corda faces.</l>
<l>Scilicet ut misero possim superesse dolori;</l>
<l>Sic lacrimis flammas temperat acer Amor.</l>
</lg>
</div2>
<div2 type="poesia">
<head>XXVIII. De Hercule, et Jove.</head>
<lg>
<l>Pendebat Phrygii Tirynthius ore ministri;</l>
<l>Delicias magno dum facit ille Jovi.</l>
<l>Tum Pater, haud equidem favi, fortissime, dixit,</l>
<l>Formosum rapuit quum tibi Naïs Hylan.</l>
</lg>
</div2>
<div2 type="poesia">
<head>XXIX. De Venere, et Pallade.</head>
<lg>
<l>Induerat thoraca humeris, galeamque decoro</l>
<l>Aptarat capiti, Marte jubente, Venus.</l>
<l>Nil opus his, Sol, Diva, inquit; sumenda fuerunt,</l>
<l>Quum vos ferratae circuïere plagae.</l>
</lg>
</div2>
<div2 type="poesia">
<head>XXX. Catonis tumulus.</head>
<lg>
<l>Hic, ubi Libertas, magni et jacet Umbra Catonis,</l>
<l>Quam melius poterant Caesaris ossa tegi!</l>
</lg>
</div2>
<div2 type="poesia">
<head>XXXI. De venetorum signis.</head>
<lg>
<l>Romanas Aquilae postquam liquere cohortes;</l>
<l>Magnanimus turmas ducit in arma Leo.</l>
</lg>
</div2>
<div2 type="poesia">
<head>XXXII. De Andrea Matthaeo Aquivivo, duce Hadriae.</head>
<lg>
<l>Moesta Bituntinae duxerunt otia Nymphae,</l>
<l>Nec Faunis solitos exhibuere choros.</l>
<l>Scilicet optato quidquid sine principe cernunt,</l>
<l>Ingratum est, tantus Principis urget amor.</l>
<l>Nec satis est, positis arcum sprevisse sagittis,</l>
<l>Questubus et totos continuasse dies.</l>
<l>Ast etiam nostris faciunt convicia terris:</l>
<l>Et nos Sirenas, Lotophagosque vocant.</l>
<l>Vera loquor: Divae, veniam date vera loquenti:</l>
<l>Non amor hic certe, sed magis invidia est.</l>
</lg>
</div2>
<div2 type="poesia">
<head>XXXIII. De Thelesinae crinibus.</head>
<lg>
<l>Dum nectit flavos auro Thelesina capillos</l>
<l>Contraxit radios Phoebus, et erubuit.</l>
<l>Mox haec ad Superos: En auro jungitur aurum:</l>
<l>Hoc est mortales, hoc superare Deos.</l>
</lg>
</div2>
<div2 type="poesia">
<head>XXXIV. In Galeatium Caracciolum.</head>
<lg>
<l>Hippolyten, Leden, Thelesinam diligis unus;</l>
<l>Dic mihi, quid tota restat in urbe boni?</l>
</lg>
</div2>
<div2 type="poesia">
<head>XXXV. In theatrum campanum.</head>
<lg>
<l>Dicite, Semidei, silvarum Numina, Panes,</l>
<l>Et siqua adventu es Nympha fugata meo:</l>
<l>Cui licuit tantas saxorum evertere moles,</l>
<l>Quas jam disjectas vix nemora alta tegunt?</l>
<l>Hisne olim sueta est cuneis Campana juventus</l>
<l>Amphitheatrales laeta videre jocos?</l>
<l>Nunc ubi tot plaususque hominum, vocesque canorae,</l>
<l>Tot risus, tot jam gaudia, tot facies?</l>
<l>Scilicet, heu fati leges, rapit omnia tempus;</l>
<l>Et quae sustulerat, deprimit ipsa dies.</l>
</lg>
</div2>
<div2 type="poesia">
<head>XXXVI. De fonte Mergillines.</head>
<lg>
<l>Est mihi rivo vitreus perenni</l>
<l>Fons, arenosum prope litus; unde</l>
<l>Saepe discendens sibi nauta rores</l>
<l>Haurit amicos.</l>
<l>Unicus nostris scatet ille ripis,</l>
<l>Montis immenso sitiente tractu,</l>
<l>Vitifer qua Pausilypus vadosum ex-</l>
<l>currit in aequor.</l>
<l>Hunc ego vitta redimitus alba,</l>
<l>Flore, et aestivis veneror coronis;</l>
<l>Quum timent amnes, et hiulca saevum</l>
<l>Arva Leonem.</l>
<l>Antequam festae redeant Calendae</l>
<l>Fortis Augusti, superantque Patri</l>
<l>Quatuor luces; mihi tempus omni</l>
<l>Dulcius aevo.</l>
<l>Bis mihi sanctum, mihi bis vocandum</l>
<l>Bis celebrandum potiore cultu</l>
<l>Duplici voto, geminaque semper</l>
<l>Turris acerra.</l>
<l>Namque ab exstremo properans Eoo,</l>
<l>Hac die primum mihi vagienti</l>
<l>Phoebus illuxit, pariterque dias</l>
<l>Hausimus auras.</l>
<l>Hac et insigni peragenda ritu</l>
<l>Sacra solennes veniunt ad aras,</l>
<l>Nazarî unde omnes tituli, meaeque</l>
<l>Nomina gentis;</l>
<l>Nazari vastas cohibentis undas</l>
<l>Aequoris, saevosque domantis aestus,</l>
<l>Quidquid et vani truculenta jussit</l>
<l>Ira Neronis.</l>
<l>O decus caeli, simul et tuorum,</l>
<l>Rite quem parva veneramur aede;</l>
<l>Cui frequentandas populis futuris</l>
<l>Ponimus aras:</l>
<l>Si mihi primos generis parentes,</l>
<l>Si mihi lucem pariter dedisti:</l>
<l>Huc age, et fontem tibi dedicatum</l>
<l>Saepe revise.</l>
</lg>
</div2>
<div2 type="poesia">
<head>XXXVII. Divo Nazario.</head>
<lg>
<l>Natali quod, Dive, tuo lucem editus hausi;</l>
<l>Quod tua nascenti lux mihi prima fuit:</l>
<l>Actius hoc riguo parvum cum fonte sacellum</l>
<l>Dedico; tu nutu fac rara vota tuo:</l>
<l>Ut quae Sextiles lux venerit ante Calendas</l>
<l>Quarta, sic hic generi bis celebranda meo;</l>
<l>Et quod solemnes revocat tua festa per aras;</l>
<l>Et quod natalem contigit esse meum.</l>
</lg>
</div2>
<div2 type="poesia">
<head>XXXVIII. De lauro ad Neritinorum ducem</head>
<lg>
<l>Illa Deûm laetis olim gestata triumphis,</l>
<l>Claraque Phoebaeae laurus honore comae,</l>
<l>Jampridem male culta, novos emittere ramos,</l>
<l>Jampridem baccas edere desierat.</l>
<l>Nunc lacrimis adjuta tuis revirescit; et omne</l>
<l>Frondiferum spirans implet odore nemus.</l>
<l>Sed nec eam lacrimae tantum juvere perennes;</l>
<l>Quantum mansuro carmine quod colitur</l>
<l>Hoc debent, Aquivive, Duces tibi debet et ipse</l>
<l>Phoebus; nam per te laurea silva viret.</l>
</lg>
</div2>
<div2 type="poesia">
<head>XXXIX. In tumulum Cottae veronensis.</head>
<lg>
<l>Sperabas tibi docta novum Verona Catullum:</l>
<l>Experta es duros bis viduata Deos.</l>
<l>Nulla animum posthac res erigat: optima quando</l>
<l>Prima rapit celeri Parca inimica manu.</l>
<l>Quae tamen ut vidit morientis frigida Cottae</l>
<l>Ora; suum fassa est crimen, et erubuit.</l>
</lg>
</div2>
<div2 type="poesia">
<head>XL. In Picentem medicum.</head>
<lg>
<l>Quod noctu latras, quod sellas olfacis unus;</l>
<l>Da veniam, Picens, hoc canis est vitium.</l>
<l>Sed quia tu Cynicus vis dici, et Clinicus idem;</l>
<l>Esse idem poteris Merdicus, et Medicus.</l>
</lg>
</div2>
<div2 type="poesia">
<head>XLI. De Ferdinando juniore</head>
<lg>
<l>Si merita audieris Ferrandi; Nestora credas:</l>
<l>Si numeres annos, dixeris Antilochum.</l>
</lg>
</div2>
<div2 type="poesia">
<head>XLII. In quemdam.</head>
<lg>
<l>Ne valeam, superi, bene si facere hic pote, quem fors</l>
<l>Exilio, et vinclis vexit ad imperium.</l>
<l>Et peream, ni cuncta evertere jam volet hic, qui</l>
<l>Nil meminit praeter vincula, et exsilium.</l>
</lg>
</div2>
<div2 type="poesia">
<head>XLIII. Tumulus in quo ploratur filius unicus.</head>
<lg>
<l>Cur heu Laetitiam falso dixere parentes,</l>
<l>Tristitiam qui me dicere debuerant?</l>
<l>Natus erat miserae lux unica matris, ocellus</l>
<l>Unicus; hunc Lachesis noxia subripuit.</l>
<l>I nunc, vel Nioben confer mihi, cujus habet sors</l>
<l>Hoc melius, fieri saxea quod potuiot.</l>
</lg>
</div2>
<div2 type="poesia">
<head>XLIV. In picturam.</head>
<lg>
<l>Anna Parens, cui caelestem sperare Nepotem</l>
<l>Contigit, intactae Virginis, Anna, Parens:</l>
<l>Ut tandem te te meliori in sede locares,</l>
<l>Credibile est artes edidicisse novas.</l>
<l>Scilicet obscoenae semper convicia turbae,</l>
<l>Et scelera antiqui perpetiar domini?</l>
<l>Vix haec, et medicas invadis protinus artes;</l>
<l>Nec mora, jam caecis lumina restituis.</l>
<l>Accurrunt aegri, completentur compita rhedis;</l>
<l>Occupat angustas sedula turba vias.</l>
<l>Ecce in quo picta es, paries exscinditur; et te</l>
<l>Accipit hospitio Nata benigna pio.</l>
<l>Nimirum sapis, Anna; hoc contulit ipsa senectus:</l>
<l>Haud aliter poteras hac caruisse domo.</l>
</lg>
</div2>
<div2 type="poesia">
<head>XLV. De Junone, et Ganymede</head>
<lg>
<l>Jusserat Iliacum mensis adstare ministrum</l>
<l>Jupiter: at Conjux, quis mihi miscet, ait?</l>
<l>Ille verecundis libat crystalla labellis:</l>
<l>Cui Dea: Amatori da, puer, ista tuo.</l>
</lg>
</div2>
<div2 type="poesia">
<head>XLVI. In Catonis laudem.</head>
<lg>
<l>Quae tegit exstinctum cum Libertate Catonem,</l>
<l>Insultat tumulis, Caesar, arena tuis.</l>
</lg>
</div2>
<div2 type="poesia">
<head>XLVII. De Homero in latinum verso.</head>
<lg>
<l>Quid septem de Vate sacro contenditis Urbes?</l>
<l>Ecce potest civem dicere Roma suum.</l>
<l>At vos aut nostrum, si fas, auferte Maronem;</l>
<l>Aut alium vobis quaerite Maeoniden.</l>
</lg>
</div2>
<div2 type="poesia">
<head>XLVIII. In tumulum Assanii.</head>
<lg>
<l>Tu, qui disjectos artus, inhumataque furtim</l>
<l>Assanii occulto membra refers tumulo;</l>
<l>Macte animi pietate, tamen nihil irrita busti</l>
<l>Gloria tam claros afferet ad cineres:</l>
<l>Quandoquidem voluit potius sic sparsa jacere,</l>
<l>Quam cadere ad tristes nobilis Umbra rogos.</l>
<l>Nunc late exigui fines egressa sepulcri,</l>
<l>Eoum fama verberat Oceanum.</l>
<l>Contemsit dulcemque animam, floremque juventae;</l>
<l>Sanguine ut agnato dedecus elueret.</l>
<l>Quumque hausit saevi stricto latus ense Tyranni;</l>
<l>Laudem obitu statuit quaerere, non tumulum.</l>
<l>Quodque magis mirere; hilaris, ridensque cruentos</l>
<l>Carnificis cultros cernere sustinuit.</l>
<l>Dissimulet patriam; taceat nomenque, genusque:</l>
<l>Qui facit hoc, dicit se Lacedaemonium.</l>
</lg>
</div2>
<div2 type="poesia">
<head>XLIX. In tumulum Caudolae.</head>
<lg>
<l>Heu quae te rigidi rapuit vis effera fati;</l>
<l>Quis matri miserae tot peperit lacrimas,</l>
<l>Flos veterum, Caudola, virûm? tibi moesta sepulcrum</l>
<l>Illa dedit, tristes Actius hos titulos;</l>
<l>Hos titulos; qui te nigras descendere ad umbras,</l>
<l>Obduci Stygia non patiantur aqua.</l>
<l>Tempora miretur quivis sua: talis Achilles,</l>
<l>Talis, quum caderet, Martius Hector erat.</l>
<l>I, precor, i nullos non durature per annos,</l>
<l>Nestoreos qui jam vivere dignus eras.</l>
</lg>
</div2>
<div2 type="poesia">
<head>L. De Jove, Et Amore.</head>
<lg>
<l>Jupiter infractos jactat dum saepe Gigantes;</l>
<l>Et sibi servanti dat decus omne poli:</l>
<l>Sic est, inquit Amor; namque hoc mugire solebas</l>
<l>Tunc quoque, quum torva fronte juvencus eras.</l>
</lg>
</div2>
<div2 type="poesia">
<head>LI. Hymnus ad d. Nazarium.</head>
<lg>
<l>Nazari, heu quis me tibi ad hanc supremi</l>
<l>Litoris ripam, quis ad hos putasset</l>
<l>Tethyos fluctus, quis ad has daturum</l>
<l>Tura paludes?</l>
<l>Post tot emensos pelago labores,</l>
<l>Tot pererratos populos, sub ipso</l>
<l>Fine terrarum datur ecce amicum</l>
<l>Cernere Numen.</l>
<l>Ergo in extremis, Pater alme, terris</l>
<l>Barbarae norunt tua sacra gentes,</l>
<l>Qua latus dextrum Liger aestuosis</l>
<l>Objicit undis.</l>
<l>Jamque et Aulercos genus acre, et ipsos</l>
<l>Cernis ad te Lexovios citato</l>
<l>Effedo et picta volitare flavos</l>
<l>Puppe Britannos.</l>
<l>O mihi semper geniale caeli</l>
<l>Sidus, o famae decus omne nostrae</l>
<l>Auctor o idem mihi gentis, et spi-</l>
<l>rabilis aurae.</l>
<l>Se tibi debet proavorum origo, et</l>
<l>Sanguinis si sunt decora ulla nostri:</l>
<l>Debet et praesens genus, et futurum,</l>
<l>Debet et haec lux</l>
<l>Sacra; quae magnum mihi prima Solem</l>
<l>Obtulit nascenti, et inane aperti</l>
<l>Aëris, pulchrosque micantis aethrae</l>
<l>Tot simul ignes.</l>
<l>Hinc tuis per me dare grata templis</l>
<l>Munera, hinc natalicias coronas</l>
<l>Annuis suevit sociare sertis,</l>
<l>Dum fuit haec fors.</l>
<l>Nunc in ignotis vagor ecce campis,</l>
<l>Regis heu cari exsilium secutus;</l>
<l>Dum fides, et fas, et amor, piusque</l>
<l>Me rapit ardor.</l>
<l>I, puer, buxum nemore e propinquo</l>
<l>Collige, et siquas tibi litus offert</l>
<l>Quercuum frondes: celebrare moestum</l>
<l>Sic juvant annum.</l>
<l>O, ubi dulces patriae recessus</l>
<l>Abluis, Sebethe, loca illa myrto</l>
<l>Consita; o, qui Pausilypi virentes</l>
<l>Det mihi citros,</l>
<l>Qua tuum lambens maris unda fontem</l>
<l>Margines parvi minuit sacelli,</l>
<l>Nostrum opus; quo se recreet quotannis</l>
<l>Laeta juventus.</l>
<l>Quae tibi sacris operata arenis,</l>
<l>Frondibus remos, celeresque cymbas</l>
<l>Ornat, et forsan mea nunc, ut olim,</l>
<l>Dona requirit.</l>
<l>Heu, pater, cur heu mihi ad institutos</l>
<l>Non licet jam jam properare cursus?</l>
<l>Cur vetor templis, et adesse ludis</l>
<l>Rite dicatis?</l>
<l>Sit satis ventos tolerasse, et imbres,</l>
<l>Ac minas fatorum, hominumque fraudes:</l>
<l>Da, pater, tecto salientem avito</l>
<l>Cernere fumum.</l>
</lg>
</div2>
<div2 type="poesia">
<head>LII. De Amore fugitivo.</head>
<lg>
<l>Quaeritat huc illuc raptum sibi Cypria Natum:</l>
<l>Ille sed ad nostri pectoris ima latet.</l>
<l>Me miserum, quid agam? durus Puer; aspera Mater;</l>
<l>Et magnum in me jus altera, et alter habent.</l>
<l>Si celem, video, quantus Deus ossa peruret:</l>
<l>Sin prodam; merito durior hostis erit.</l>
<l>Adde, quod haec non est, quae Natum ad flagra reposcat,</l>
<l>Sed quae de nostro bella cruore velit.</l>
<l>Ergo istic, fugitive, late; sed parcius ure:</l>
<l>Haud alio poteris tutior esse loco.</l>
</lg>
</div2>
<div2 type="poesia">
<head>LIII. De Camilla Scalampa Mediolanensi.</head>
<lg>
<l>Fumantem ambustis olim Phaëtonta quadrigis</l>
<l>Excepit rapidis fluctibus Eridanus.</l>
<l>Ecce recens, Ticine, tibi de Sole trophaeum</l>
<l>Erigit auratis culta Camilla comis.</l>
<l>Nam Deus ille tuis ausus concurrere ripis,</l>
<l>Majoris Numen sensit adesse deae.</l>
<l>O fatum fluviorum! ergo nova fabula vestris</l>
<l>Semper erunt Nymphis aut Pater, aut Phaëton</l>
</lg>
</div2>
<div2 type="poesia">
<head>LIV. De Violante Grappina, femina praeclariss. dialogus Veneris et Amoris.</head>
<sp><speaker>Ven.</speaker><l part="I">Unde mihi has violas affers, Puer?</l></sp>
<sp><speaker>Am.</speaker><l part="F">accipe mater;</l>
<l>Quando aliud calida de nive nil potui.</l>
</sp>
<sp><speaker>Ven.</speaker><l part="I">De nive tu calida violas?</l></sp>
<sp><speaker>Am.</speaker><l part="F">Perstrixit ocellos</l>
<l>Candor, et ecce, nivem quod puto, pectus erat.</l></sp>
<sp><speaker>Ven.</speaker><l part="I">Mira refers: sed tela ubi sunt illa aurea?</l></sp>
<sp><speaker>Am.</speaker><l part="F">habebam</l>
<l>Quum legerem violas; nunc Violantis habet.</l>
</sp>
</div2>
<div2 type="poesia">
<head>LV. De Morinna.</head>
<lg>
<l>Sit spectanda comis: sit pulcro corpore tota;</l>
<l>Sit Venus, et blandas spiret ab ore rosas:</l>
<l>Aoniasque Deas, ipsam quoque Pallada vincat</l>
<l>Ingenio; et dulci pectore mella fluant:</l>
<l>Dum tamen ire mihi noctes Morinna quietas,</l>
<l>Et sinat arbitrii libera jura mei.</l>
<l>Arsimus; et primos miseri deflevimus ignes:</l>
<l>Hoc satis: extremo turpe in amore mori.</l>
</lg>
</div2>
<div2 type="poesia">
<head>LVI. Ad animum suum.</head>
<lg>
<l>Arsisti; et miseras consumsit flamma medullas;</l>
<l>Aridaque in cineres ossa abïere leves:</l>
<l>Flevisti; roremque oculi fudere perennem;</l>
<l>Sebethus lacrimis crevit et ipse tuis:</l>
<l>Ardendi, fledique igitur quae tanta cupido est?</l>
<l>O anime, exsequias disce timere tuas;</l>
<l>Neve iterum tua damna, iterum tua funera quaeras:</l>
<l>Sirenum scopulos praeteriisse juvet.</l>
</lg>
</div2>
<div2 type="poesia">
<head>LVII. De Cassandra Marchesia.</head>
<lg>
<l>Desine formosae dotes numerare puellae;</l>
<l>Desine jam exstinctas sollicitare faces.</l>
<l>Nam dum saepe comas, frontemque, humerosque, manusque</l>
<l>Commemoras; proprios exstruis ipse rogos.</l>
<l>Dumque oculis Cassandra, animo Cassandra recursat;</l>
<l>Cassandra heu mentis jus habet omne tuae;</l>
<l>Blandus Amor tacitis subrepsit in ossa venenis.</l>
<l>Sic sibi vel fatum quilibet esse potest.</l>
</lg>
</div2>
<div2 type="poesia">
<head>LVIII. Hymnus divo gaudioso.</head>
<lg>
<l>Gaudete, coetus Virginum,</l>
<l>Plenas habentes lampadas.</l>
<l>Sponsus sacras ad nuptias</l>
<l>Venit repente: surgite.</l>
<l>Venit serenus Lucifer,</l>
<l>Nocturna pellens sidera:</l>
<l>Optata lux solennibus</l>
<l>Adest dicata gaudiis;</l>
<l>Lux clara, qua fugans nigram</l>
<l>Mundi Sator caliginem,</l>
<l>Vestri latere gloriam</l>
<l>Patris diu non passus est;</l>
<l>Qua Gaudiosi segmina,</l>
<l>Tot inreperta saeculis</l>
<l>Suis videnda civibus,</l>
<l>Dives retexit urnula.</l>
<l>O ter beate et amplius</l>
<l>Lapis pusille, qui tuo</l>
<l>Tanti verendum Praesulis</l>
<l>Sinu recondis pulverem.</l>
<l>Praesul sed o beatior,</l>
<l>Clarae decus Neapolis,</l>
<l>Tuae benignus patriae</l>
<l>Fer, Gaudiose, gaudia.</l>
<l>Adsit fides, et veritas;</l>
<l>Adsit probata castitas:</l>
<l>Morbos, famem, pericula</l>
<l>Tuis repelle moenibus.</l>
<l>Ergo tibi sit gloria,</l>
<l>Inseparata Trinitas,</l>
<l>Verbum, Paterque, et Spiritus,</l>
<l>Qui condidistis omnia.</l>
</lg>
</div2>
<div2 type="poesia">
<head>LIX. De eodem ad vesperas.</head>
<lg>
<l>Audiat surgens pariter, cadensque</l>
<l>Sol tuas laudes, meritosque honores.</l>
<l>Urbis o nostrae columen, tuaeque</l>
<l>Gloria gentis.</l>
<l>Audiat caelum, mare, terra, et aër,</l>
<l>Annuos ritus tibi dum novamus,</l>
<l>Dum damus flammis adolenda sacris</l>
<l>Tura per aras.</l>
<l>Huc ades festa redimite fronde,</l>
<l>Caelitum plausus, choreasque linquens;</l>
<l>Et tuam sedem, tua, Gaudiose,</l>
<l>Ossa revise;</l>
<l>Ossa, quae longa tumuli sub umbra</l>
<l>Abdita, ignaras latuere gentes;</l>
<l>Nocte mox pulsa redeunt apertas</l>
<l>Lucis in auras.</l>
<l>Hic dies nobis celeber, precamur,</l>
<l>Laetior semper redeat, nec ullos</l>
<l>Hostium motus ferat, aut maligni</l>
<l>Sideris aestus.</l>
<l>Da tuis longam, venerande, pacem</l>
<l>Civibus, da perpetuos honores,</l>
<l>Da bonam mentem, superique plenos</l>
<l>Luminis haustus.</l>
<l>Justa poscentes animos benignus</l>
<l>Adjuva; injustos moderare sensus.</l>
<l>Sentiant per te patuisse castis</l>
<l>Aethera votis.</l>
<l>Laus tibi, Caeli Pater, atque Princeps,</l>
<l>Omnium Rector simul et Creator;</l>
<l>Quem fides veri studiosa Trinum</l>
<l>Credit, et Unum.</l>
</lg>
</div2>
<div2 type="poesia">
<head>LX. Ad divum Nazarium.</head>
<lg>
<l>Dive, cui vasti metuenda ponti</l>
<l>Vis, et iratae famulantur undae;</l>
<l>Quem per et spumas gradientem, et aestus</l>
<l>Nauta vocavit,</l>
<l>Ah miser poenas pelago daturus,</l>
<l>Quum niger circumstreperet procellis</l>
<l>Auster, et turbata minax feriret</l>
<l>Sidera fluctus:</l>
<l>Te, mihi sanctum, patriumque Numen,</l>
<l>Te canam gentis columen Latinae,</l>
<l>Auream prolem patris Africani,</l>
<l>Perpetuaeque</l>
<l>Matris heu vulnus grave, dum relictis</l>
<l>Tybridis ripis, Italoque caelo,</l>
<l>Sponte trans Rhoetos iter, et nivosas</l>
<l>Arripis Alpes;</l>
<l>Lacte depulsus, velut ille, primi</l>
<l>Quem rapit cursus generosus ardor,</l>
<l>Pullus, et matrem fugit, et rapaces</l>
<l>Transilit amnes.</l>
<l>Mox et ad Rhenum, horribilesque tendis</l>
<l>Treverûm gentes animosus hospes,</l>
<l>Morte festinans capere invidendae</l>
<l>Praemia palmae.</l>
<l>Hic, ubi e carae gremio parentis,</l>
<l>Jam necis magnae comitem futurum.</l>
<l>Excipis Celsum, Pater, et salubri</l>
<l>Perluis unda.</l>
<l>Perluis totas, mora nulla, et urbes:</l>
<l>Undique exhaustis properatur agris:</l>
<l>Barbaros gaudent Druydae sacrorum</l>
<l>Ponere ritus.</l>
<l>Nazarî nomen, meritique famam</l>
<l>Audiit, siquem Liger in remotis</l>
<l>Occulit ripis, refugove inundat</l>
<l>Sequana cursu.</l>
<l>Te neque injusti rabies Neronis,</l>
<l>Impios jam jam minitantis ignes,</l>
<l>Non per exsertos Anolinus urgens</l>
<l>Terruit enses.</l>
<l>Jam voluptatum, gelidaeque victor</l>
<l>Mortis, et lapsi reparator orbis</l>
<l>Diceris, milesque peraeque Iberis</l>
<l>Notus, et Indis.</l>
<l>Ergo speratum, Genitor, triumphum,</l>
<l>Et parum factis meruisse Caelum est:</l>
<l>Aureum vultu jubar, et coruscos</l>
<l>Fundis honores.</l>
<l>Salve io, magni nova lux Olympi,</l>
<l>Cui per extentas operosa terras</l>
<l>Templa tot surgunt, calidisque fumant</l>
<l>Ignibus arae.</l>
<l>Nos tibi hac grata scopulorum in umbra</l>
<l>Rite parvis aediculam columnis</l>
<l>Ponimus: nos perpetuo sacramus</l>
<l>Munere fontem.</l>
<l>Accipe aestivam, nova serta, citrum, et</l>
<l>Virgines lauros, gracilesque myrtos,</l>
<l>Quosque Mergellina tulit propinquo</l>
<l>Litore odores.</l>
<l>O mihi longos liceat per annos</l>
<l>Hic sacra, et festos renovare ludos,</l>
<l>Et tuum castis sine fraude votis</l>
<l>Poscere Numen.</l>
</lg>
</div2>
<div2 type="poesia">
<head>LXI. De Ferdinando Havalo, Piscariae principe.</head>
<lg>
<l>Admoveant iterum Caelo si castra Gigantes</l>
<l>Hoc duce, quo Ligurum gloria fracta jacet:</l>
<l>Cum Marte Enceladus, cum Phoebo signa Typhoëus</l>
<l>Conferet, ipse Havalus cum Jove bella geret.</l>
</lg>
</div2>
<div2 type="poesia">
<head>LXII. In Nolam urbem.</head>
<lg>
<l>Infensum Musis nomen, male grata petenti</l>
<l>Virgilio optatam Nola negavit aquam.</l>
<l>Noluit haec eadem Joviano rustica vati</l>
<l>Hospitium parvae contribuisse morae:</l>
<l>Idcirco nimirum hoc dicta es nomine, Nola,</l>
<l>Nolueris magnis quod placuisse viris.</l>
<l>At tibi pro scelere hoc coenosos fusa per agros</l>
<l>Exhausit populos Styx violenta tuos.</l>
<l>Jamque quid, o nullis abolenda infamia saeclis,</l>
<l>Imprecer? Et caelum desit, et unda tibi.</l>
</lg>
</div2>
<div2 type="poesia">
<head>LXIII. In Lygdamum.</head>
<lg>
<l>Quaeris, Lygdame, musca cur voceris?</l>
<l>Nam musca es, mihi crede, tam molesta,</l>
<l>Quam nec sunt culices, gravesque fuci,</l>
<l>Quam nec vermiculique, cimicesque.</l>
<l>Unum te tamen arceat necesse est.</l>
<l>Turdelae auxilium cacantis, ut te</l>
<l>Non muscaria, milviique caudae,</l>
<l>Non alae accipitrum potentiorum</l>
<l>Avertant, abigantque saevientem.</l>
</lg>
</div2>
</div1>
<div1 type="libro">
<head>Liber III.</head>
<div2 type="poesia">
<head>I. Mariae Garloniae Grappinae.</head>
<lg>
<l>Propago formosae arboris</l>
<l>Formosa Virgo, quae vagos</l>
<l>Inter orta Cupidines,</l>
<l>Veris lilia vincis,</l>
<l>Rosasque molles, et croci</l>
<l>Pulchre rubentis igneum</l>
<l>Florem, et uvidulas comas</l>
<l>Halantis hyacinthi:</l>
<l>Redisti avitos ad lares,</l>
<l>Felicem ocellulis tuis</l>
<l>redditura Neapolim,</l>
<l>Caro adnixa marito:</l>
<l>Redisti ad optatos choros</l>
<l>Aequalium, et probos sinus</l>
<l>Matris, ac bene cognitum</l>
<l>Fratris dulcis amorem.</l>
<l>Quis o, quis hunc albo mihi</l>
<l>Signet diem lapillulo?</l>
<l>Quis Sabaea calentibus</l>
<l>Addat munera flammis?</l>
<l>Vocanda Musarum cohors.</l>
<l>Huc huc, benigna; et abditam</l>
<l>Barbiton cape, myrteis</l>
<l>Frontem vincta coronis,</l>
<l>Thalia: quid dignum tuo</l>
<l>Promis favore? quid bonae</l>
<l>Voce, vel fidibus student</l>
<l>Respondere Sorores?</l>
<l>Sed esse quid laetum, Deae,</l>
<l>Hic absque amoribus potest?</l>
<l>Non movet Chione suis,</l>
<l>Non me Lyda papillis.</l>
<l>Procul facessant hinc malae,</l>
<l>Saecli pudor, libidines.</l>
<l>Mi sat est, minuat graves</l>
<l>Si Garlonia curas.</l>
<l>Juventa, cur me tam cito</l>
<l>Ludendo inepta deseris?</l>
<l>Haec erat facies novis</l>
<l>Non fraudanda libellis.</l>
</lg>
</div2>
<div2 type="poesia">
<head>II. Ad Cassandram.</head>
<lg>
<l>Quarta Charis, decima es mihi Piëris, altera Cypris</l>
<l>Cassandra una choris addita Diva tribus.</l>
</lg>
</div2>
<div2 type="poesia">
<head>III. Se fidem servaturum.</head>
<lg>
<l>Si post fata novos animas errare per artus,</l>
<l>Vera docent Samii dogmata nota Senis;</l>
<l>Nec pote mens eadem mutari, seu ferus altis</l>
<l>Erret aper silvis, seu vaga cantet avis:</l>
<l>Ipse ego, mens quoniam est uni servire puellae,</l>
<l>Exsurgam moestis turtur ab exsequiis.</l>
</lg>
</div2>
<div2 type="poesia">
<head>IV. Ad Federicum.</head>
<lg>
<l>Litibus abstinui semper; mihi testis Apollo est,</l>
<l>Et Musae, et studiis otia grata meis.</l>
<l>Nunc me nescio quis per tristia jurgia versat</l>
<l>Scotius, et rauci cogit ad arma fori.</l>
<l>Es fateor magnus pulsis, Rex inclyte, Gallis.</l>
<l>Pelle etiam Scotos, et mihi major eris.</l>
</lg>
</div2>
<div2 type="poesia">
<head>V. Ad Eunum.</head>
<lg>
<l>Quidquid erat tripodum Cumis, Delphisque, petisti;</l>
<l>Discere fortunam dum cupis, Eune, tuam.</l>
<l>At Deus: exstabis supra Regesque, Ducesque:</l>
<l>Veridico tandem rettulit ore tibi</l>
<l>Tu tamen hic vanos sumsisti, Graecule, fastus:</l>
<l>Jam magni dominus, jam pater, orbis eras.</l>
<l>Ecce crucem ascendis. non te Deus, Eune, fefellit:</l>
<l>Omnia sunt crepidis inferiora tuis.</l>
</lg>
</div2>
<div2 type="poesia">
<head>VI. Ad Porciam Branciam, et Isabellam sororem</head>
<lg>
<l>Porcia, et Isabella, venustae pignora Matris,</l>
<l>Dicite, quis vestras non amet illecebras?</l>
<l>Tu quoque dic, tali quum sis dignissima partu,</l>
<l>Quis, Leonora, tuo nolit ab igne mori?</l>
<l>Natarum illecebris, Matris simul ignibus uri</l>
<l>Qui cupit; is mortis flagrat amore suae.</l>
<l>Vita, vale: in lucro est periisse: sed hoc reliquum, Mors,</l>
<l>Quod finis, est ipsis vix satis exsequiis.</l>
</lg>
</div2>
<div2 type="poesia">
<head>VII.</head>
<argument><p>In nonullis editionibus hoc Epigramma ocurrit, quod fortasse ab ACTIO rejectum, extra caeterorum numerum vagari coepit. Quum a patria discederet.</p>
</argument>
<lg>
<l>Parthenope mihi culta, vale, blandissima Siren:</l>
<l>Atque horti valeant, Hesperidesque tuae.</l>
<l>Mergellina, vale, nostri memor: et mea flentis</l>
<l>Serta cape, heu Domini munera avara tui.</l>
<l>Maternae salvete Umbrae: salvete, paternae:</l>
<l>Accipite et vestris turea dona focis.</l>
<l>Neve nega optatos, Virgo Sebethias, amnes:</l>
<l>Absentique tuas det mihi somnus aquas.</l>
<l>Det fesso aestivas umbras sopor: et levis aura,</l>
<l>Fluminaque ipsa suo lene sonent strepitu.</l>
<l>Exsilium nam sponte sequor. Fors ipsa favebit:</l>
<l>Fortibus haec solita est saepe et adesse viris.</l>
<l>Et mihi sunt comities Musae: sunt Numina vatum:</l>
<l>Et mens laeta suis gaudet ab auspiciis.</l>
<l>Blanditurque animi constans sententia: quamvis</l>
<l>Exsilii meritum sit satis ipsa fides.</l>
</lg>
</div2>
<div2 type="poesia">
<head>Fragmentum ejusdem auctoris.</head>
<lg>
<l>Optatos jam, Euploea, mihi circumspice portus,</l>
<l>Quo liceat trepidas piscanti includere praedas,</l>
<l>Et Zephyris relevare graves spirantibus aestus;</l>
<l>Si qua movet cupidam velocis gratia cymbae.</l>
<l>Tuque ades, o nostri merces non parva laboris,</l>
<l>Quem Phoebus mihi, quem doctae, mea turba, puellae</l>
<l>Conciliant; dumque ipse ratem de litore pello,</l>
<l>Da vela insinuans, pelagoque excurre patenti,</l>
<l>Pars animae, Puderice, meae. te nam sua Nereus</l>
<l>Per vada, te medio Doris vocat aemula fluctu,</l>
<l>Dum late horrisonum campus strepit omnis aquarum.</l>
<l>Lucrinae ad Veneris templum convenerat omnis</l>
<l>Aenariae, Prochytaeque manus: Zephyraeus opaca</l>
<l>Scilicet Aenaria, Prochyta venit Euthycus alta,</l>
<l>Insignes ambo calamis, et versibus ambo,</l>
<l>Aptus uterque fretis, piscatibus aptus uterque;</l>
<l>Ille hamos versare, hic retia solvere in aequor.</l>
<l>Tum prior haec Zephyraeus: Adeste o litore ab omni,</l>
<l>Piscatorum artes; liquidas exquirite sedes;</l>
<l>Vertite Tritonum latebras; penetrate recessus</l>
<l>Nereïdum: numquam nostros sedabitis ignes:</l>
<l>Numquam me Pholoë, numquam me Chloris amabit.</l>
<l>Ede tuos mecum tandem, cava buccina, cantus.</l>
<l>Testis Cymothoë, testis mihi candida Clotho,</l>
<l>Optavi quoties mediis in fluctibus aegram</l>
<l>Projicere hanc animam; quoties ego gurgite in alto</l>
<l>Occurri monstris immanibus, horrida caete</l>
<l>Ut saltem miseros lacerarent dentibus artus.</l>
<l>Ede tuos tandem mecum, cava buccina, cantus.</l>
<l>Omnia tentavi, terras, mare, nubila, caelum,</l>
<l>Ventorumque domos, et tempora quattuor anni:</l>
<l>Omnia sed nocuere simul. vos ite, puellae,</l>
<l>Ite, Deae pelagi, furiis arcessite nostris</l>
<l>Nunc alios succos, aliasque Melampodis herbas.</l>
<l>Ede tuos tandem mecum, cava buccina, cantus.</l>
<l>Non magicos versus, ignotaque nomina rerum,</l>
<l>Dissimilesque Deos, Erebumque, Chaosque refugi.</l>
<l>Ipso quinetiam filo convolvere rhombos</l>
<l>Edidici, partesque meas de litore echinos,</l>
<l>De scopulis muscum, de fluctibus hausimus undam.</l>
<l>Ede tuos tandem mecum, cava buccina, cantus.</l>
</lg>
</div2>
</div1>
</body>
</text>
</TEI.2>
