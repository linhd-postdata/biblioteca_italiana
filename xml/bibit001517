<?xml version="1.0" encoding="UTF-8"?>
<!DOCTYPE TEI.2 SYSTEM "http://backend.bibliotecaitaliana.it/DTD/bibit.dtd">
<TEI.2>
		<teiHeader>
  <fileDesc>
    <titleStmt>
      <title>Lirica latina</title>
      <author>Ludovico Ariosto</author>
    </titleStmt>
    <extent>91 Kb in UTF-8</extent>
    <publicationStmt>
      <publisher>Biblioteca Italiana</publisher>
      <pubPlace>Roma</pubPlace>
      <date>2003</date>
      <idno>bibit001517</idno>
      <availability>
        <p>Questa risorsa digitale è liberamente accessibile per uso
              personale o scientifico. Ogni uso commerciale è vietato</p>
      </availability>
    </publicationStmt>
    <seriesStmt>
      <title>Collezione BibIt</title>
    </seriesStmt>
    <sourceDesc>
      <bibl>
        <title>Opere minori</title>
        <author>Ariosto, Ludovico</author>
        <editor id="ed">Segre, Cesare</editor>
        <publisher>R. Ricciardi</publisher>
        <pubPlace>Milano [ecc.]</pubPlace>
        <date>1954</date>
      </bibl>
    </sourceDesc>
  </fileDesc>
  <encodingDesc>
                  <samplingDecl>
                    <p>Tutti i materiali paratestuali della fonte cartacea non riconducibili alla
                      responsabilità dell'autore dell'opera sono stati soppressi nella versione
                      digitale</p>
                  </samplingDecl>
                  <editorialDecl>
                    <correction method="silent" status="medium">
                      <p>Livello medio: controllo a video con collazione con edizione di
                      riferimento</p>
                    </correction>
                    <quotation form="data" marks="all">
                      <p>I simboli di citazione e di discorso diretto presenti sulla fonte cartacea
                        sono stati rappresentati sulla versione digitale</p>
                    </quotation>
                    <hyphenation eol="none">
                      <p>I trattini di sillabazione a fine riga sono stati soppressi e le parole
                        ricomposte</p>
                    </hyphenation>
                  </editorialDecl>
    <classDecl><taxonomy id="CDD"><bibl>Classificazione Decimale Dewey</bibl></taxonomy><taxonomy id="CGB"><bibl>Classificazione generi BibIt</bibl></taxonomy></classDecl></encodingDesc>
  <profileDesc>
    <creation>
      <date>500</date>
    </creation>
    <langUsage><language id="ita">Italiano</language><language id="lat">Latino</language></langUsage>
    <textClass>
      <keywords scheme="CDD">
        <term>851.3 - POESIA ITALIANA, 1492-1542</term>
      </keywords>
      <keywords scheme="CGB">
        <term>Poesia</term>
      </keywords>
    </textClass>
  </profileDesc>
  <revisionDesc>
    <change>
      <date>Data sconosciuta anteriore al 2000</date>
      <respStmt>
        <name>CIBIT-Roma</name>
      </respStmt>
      <item>Digitalizzazione</item>
    </change>
    <change>
      <date>Data sconosciuta anteriore al 2000</date>
      <respStmt>
        <name>CIBIT-Roma</name>
      </respStmt>
      <item>Correzione linguistica</item>
    </change>
    <change>
      <date>2003-05-30T00:00:00.000+02:00</date>
      <respStmt>
        <name>Francesca Casciano</name>
        <name>BIBIT</name>
      </respStmt>
      <item>Codifica XML - Codifica con software</item>
    </change>
    <change>
      <date>2003-06-03T00:00:00.000+02:00</date>
      <respStmt>
        <name>Elena Pierazzo</name>
        <name>BIBIT</name>
      </respStmt>
      <item>Validazione</item>
    </change>
  </revisionDesc>
</teiHeader>
		<text>
			<body>
				<div1 type="poesia">
						<head>Lirica I</head>
						<head>
							<foreign lang="lat">Ad Philiroen</foreign>
						</head>
						<lg type="lirica" lang="lat">
							<l>Quid Galliarum navibus aut equis</l>
							<l>paret minatus Carolus, asperi</l>
							<l>furore militis tremendo,</l>
							<l>turribus Ausoniis ruinam;</l>
							<l>rursus quid hostis prospiciat sibi,</l>
							<l>me nulla tangat cura, sub arbuto</l>
							<l>iacentem aquae ad murmur cadentis,</l>
							<l>dum segetes Corydona flavae</l>
							<l>durum fatigant. Philiroe, meum</l>
							<l>si mutuum optas, ut mihi saepius</l>
							<l>dixisti, amorem, fac corolla</l>
							<l>purpureo variata flore</l>
							<l>amantis udum circumeat caput,</l>
							<l>quam tu nitenti nexueris manu;</l>
							<l>mecumque cespite hoc recumbens</l>
							<l>ad citharam canito suavis.</l>
						</lg>
					</div1>
					<div1 type="poesia">
						<head>Lirica bis</head>
						<head>
							<foreign lang="lat">Ode. De vita quieta ad Philiroen
	</foreign>
						</head>
						<lg type="lirica" lang="lat">
							<l>Quid Galliarum rex Carolus paret</l>
							<l>minatus, ut qui militis optime</l>
							<l>vim noverit sui, tremendam</l>
							<l>turribus Ausoniis ruinam;</l>
							<l>rursus quid hostes prospiciant sibi,</l>
							<l>me nulla tangat cura, sub arbuto</l>
							<l>iacentem aquae ad murmur cadentis,</l>
							<l>dum segetes Corydona flavae</l>
							<l>durum fatigant. O miseri, quibus</l>
							<l>vesana mens est vendere sanguinem </l>
							<l>auro suum! Qui cum relicto</l>
							<l>corpore postquam anima effluit, nec</l>
							<l>parata tantis arva laboribus</l>
							<l>iuvare possunt, nec Pario domus</l>
							<l>Laconico simulque et Afro</l>
							<l>omnigeno lapide enitescens.</l>
							<l>Haec, hoc et auri quicquid aenea</l>
							<l>stipatur arca, prodigioribus</l>
							<l>linquenda posteris propinquis</l>
							<l>omnia sunt, avido aut tyranno</l>
							<l>magis. Tyranno nam mala principi</l>
							<l>inest cupido qua bona liberis</l>
							<l>relicta parvis in profanos</l>
							<l>diripiat male gratus usus,</l>
							<l>oblitus olim quid tulerit pater</l>
							<l>facturus ense in perniciem suam</l>
							<l>potentiorem herum superbum.</l>
							<l>Sint miseri, ut libet esse; non mihi</l>
							<l>haec sit libido. Philiroe, meum</l>
							<l>si mutuum optas, ut mihi saepius</l>
							<l>dixisti, amorem, fac corolla</l>
							<l>purpureo variata flore</l>
							<l>mero uda amantis tempora vinciat,</l>
							<l>quam tu nitenti nexueris manu,</l>
							<l>mecumque cespite hoc recumbens</l>
							<l>ad citharam cane multicordem.</l>
						</lg>
					</div1>
					<div1 type="poesia">
						<head>Lirica II</head>
						<head>
							<foreign lang="lat">Ad Pandulphum</foreign>
						</head>
						<lg type="lirica" lang="lat">
							<l>Dum tu prompte animatus, ut</l>
							<l>se res cumque feret, principe sub tuo,</l>
							<l>Pandulphe, omnia perpeti,</l>
							<l>quaeris qui dominae crinibus aureis</l>
							<l>Fortunae iniicias manus;</l>
							<l>nos grati nemoris, rauca sonantium</l>
							<l>lympharum strepitus prope,</l>
							<l>umbrosas vacui quaerimus ilices</l>
							<l>canna non sine dispari,</l>
							<l>quae flavae Glyceres reddat amoribus</l>
							<l>cantatis teneros modos,</l>
							<l>queis Panum invideat capripedum genus;</l>
							<l>nos longum genio diem</l>
							<l>sacramus, penitus quid face postera</l>
							<l>mater Memnonis afferat</l>
							<l>securi, roseis humida curribus.</l>
							<l>Qui certantia purpurae</l>
							<l>dum vina in tenero gramine ducimus,</l>
							<l>vincti tempora pampino,</l>
							<l>aut serto ex hedera, sanguinea aut rosa, </l>
							<l>quod vel candida nexuit</l>
							<l>Phyllis vel nivea Philiroe manu,</l>
							<l>tum praedivitis haud movent</l>
							<l>me vel regna Asiae, vel ferus Adria</l>
							<l>quicquid puppe vehit gravi,</l>
							<l>quare saepe minas aequoris horream.</l>
							<l>Ut me fictilia, in quibus</l>
							<l>ulnis Philiroe candidulis mihi</l>
							<l>lac formosa coegerit,</l>
							<l>delectant potius quam Siculi dapes</l>
							<l>regis, quas teneat nitens</l>
							<l>aurum; sede licet collocer aurea,</l>
							<l>quem circum pueri integri</l>
							<l>adsint, ut veteris pocula Massici</l>
							<l>propinent! Docilis tulit</l>
							<l>fontis quae rigui lympha, bibentibus</l>
							<l>inter laeta rosaria</l>
							<l>tristis cura magis tempora Syrio</l>
							<l>unguento madida insilit</l>
							<l>et saevit penitus, si furor, Alpibus</l>
							<l>saevo flaminis impetu</l>
							<l>iam spretis, quatiat Celticus Ausones.</l>
							<l>Hic est qui super impiam</l>
							<l>cervicem gladius pendulus imminet.</l>
						</lg>
					</div1>
					<div1 type="poesia">
						<head>Lirica III</head>
						<head>
							<foreign lang="lat">Epitaphium Fulci Areosti</foreign>
						</head>
						<lg type="lirica" lang="lat">
							<l>Stirps Areosta fuit, Ferraria patria, Fulcus</l>
							<l>nomen, Roma altrix, Appula humus tegit hic.</l>
							<l>Tormento ictus obi, dum Ripae a moenibus arcens</l>
							<l>Fernandum Ursino pro duce praesideo.</l>
							<l>Octavam vixi trieterida. Caetera, quaeso,</l>
							<l>disce aliunde; nefas me mea facta loqui.</l>
						</lg>
					</div1>
					<div1 type="poesia">
						<head>Lirica IV</head>
						<head>
							<foreign lang="lat">De laudibus sophie ad Herculem Ferrariae ducem II</foreign>
						</head>
						<lg type="lirica" lang="lat">
							<lg>
								<l>Extollit clamor patrem; pars murmure laudat</l>
								<l>dicta Iovis tacito iam iam labentis ad aegros</l>
								<l>terrigenas: animis adeo coelestibus haeret</l>
								<l>cura, licet totiens recidivae in crimina, gentis!</l>
								<l>Orbe iacet medio, superis tunc hospita, tellus,</l>
								<l>cum longo innocuis habitata est gentibus aevo,</l>
								<l>qua Pelusiacos aditus, perque ora Canopi</l>
								<l>amne petit gemino sinuosa volumina ponti</l>
								<l>Nilus, et in latum cogit succrescere campos,</l>
								<l>aridaque humenti foecundat iugera limo.</l>
								<l>Iuppiter hic claro delapsus ab aethere iussit</l>
								<l>numina cuncta epulis positae discumbere mensae,</l>
								<l>laetus ut unigenae celebret natalia divae.</l>
								<l>Conveniunt superi; tenuit mora nulla vocatos;</l>
								<l>inde maris terraeque deos simul impiger omnes</l>
								<l>Mercurius monuit Phariis accedere mensis:</l>
								<l>quos pater omnipotens hilari inter pocula fronte</l>
								<l>accipit, et meritum cunctis largitur honorem.</l>
							</lg>
							<lg>
								<l>O fortunati quorum succedere tectis</l>
								<l>dignata est haec sancta cohors! Nondum impia tristes</l>
								<l>hauserat implacidi Busiridis ara cruores,</l>
								<l>tum neque polluerat fraterna caede Typhaon</l>
								<l>gramina, nec lacrimis fueras quaesitus, Osiri.</l>
								<l>Interea Eoas volitat vaga fama per urbes</l>
								<l>coelicolûm visos mortali lumine coetus</l>
								<l>ducere Niliacis pariter convivia terris.</l>
								<l>Tum numerum ex omni properantem parte videres,</l>
								<l>hospitis ut praesens veneretur numina tanti.</l>
								<l>Par aderat Vulcanus huic, septemflue, proles,</l>
								<l>Nile, tua, haud Phariis probitate ignota colonis;</l>
								<l>affuit et Libya genitus, qui sidera torquet;</l>
								<l>deseruit clarae urbis opus ter maximus Hermes;</l>
								<l>legifer hinc Moses, illinc pia turba frequentat,</l>
								<l>casta quidem, sed rara tamen; namque inclyta virtus</l>
								<l>negligit infausti foedata examina vulgi.</l>
								<l>Hos habuit Iove nata suis penetralibus, urbes</l>
								<l>ex illo monitu superûm cultura, ministros.</l>
							</lg>
							<lg>
								<l>Tum primum a silice antiquum genus exuit aegram</l>
								<l>segnitiem, coepitque rudes deponere cultus,</l>
								<l>paulatim ignipedum quis cursus frenet equorum</l>
								<l>quaerere, quae mundi fuerit nascentis origo,</l>
								<l>mentibus obrepens quae turbet cura quietos,</l>
								<l>utque, simul fragiles artus prostrarit Anance,</l>
								<l>nulla perenne sibi formidet funera nomen.</l>
								<l>
									<gap extent="1 verso"/>.........................................</l>
							</lg>
							<lg>
								<l>Dexter eris, rediens, hominum iustissime, coeptis</l>
								<l>(namque tuam nunc forte tenet cura altera mentem;</l>
								<l>quod procul Insubrum iudex delectus in oris</l>
								<l>concilias, solitaque animi probitate revincis</l>
								<l>pace deûm populos inimico Marte furentes).</l>
								<l>Seu Sophia ulcisci bello, seu pace tueri</l>
								<l>flagitet, Herculeam vel opem si poscat utrumque,</l>
								<l>iusta quis invicto sumet te fortius arma,</l>
								<l>qui tot parta refers propria virtute trophaea?</l>
								<l>Vel quis pace frui tribuet sapientius alter,</l>
								<l>qui mediam Latii servasse laboribus urbem</l>
								<l>solus inexhausta caneris virtute? Tuum sic</l>
								<l>fortunata diu iactet Ferraria munus,</l>
								<l>quo rediviva suas reparet Tritonia laudes.</l>
							</lg>
						</lg>
					</div1>
					<div1 type="poesia">
						<head>Lirica V</head>
						<head>
							<foreign lang="lat">Epitaphium regis Ferdinandi</foreign>
						</head>
						<lg type="lirica" lang="lat">
							<l>Illa ego laeta olim nunc moerens Itala Virtus</l>
							<l>Fernandi ad tumulum tristis et orba fleo;</l>
							<l>vere orba, erepto talis mihi pignore nati,</l>
							<l>cui reliquam merito posthabui sobolem;</l>
							<l>namque reportavit matri spolia, ah! quibus illos</l>
							<l>degeneres hostis barbarus exuerat.</l>
						</lg>
					</div1>
					<div1 type="poesia">
						<head>Lirica VI</head>
						<head>
							<foreign lang="lat">Ad Pandulphum Areostum</foreign>
						</head>
						<lg type="lirica" lang="lat">
							<l>Ibis ad umbrosas corylos, Pandulphe, Copari,</l>
							<l>murmure somnifero quas levis aura movet.</l>
							<l>Me sine sub denso meditabere tegmine carmen,</l>
							<l>dum strepet Aeolio pectine pulsa chelis.</l>
							<l>Illic silvicolae laudabunt carmina Fauni,</l>
							<l>si forte heroum fortia facta canes;</l>
							<l>sin fidibus iuvenum mandabis furta sonoris,</l>
							<l>non ciet arbitrio fistula rauca lyram.</l>
							<l>Audiet a viridi Dryadum lasciva rubeto,</l>
							<l>et bibet amotis crinibus aure melos;</l>
							<l>cuntanti venient suspiria quanta labello,</l>
							<l>et latebras cupiet prodere tecta suas!</l>
							<l>O quid si nimio cantu defessa sopori</l>
							<l>te dare gramineo membra videbit humo?</l>
							<l>Exiliens taciturna, pedem per gramina tollet,</l>
							<l>optata et propius cernat ut ora petet.</l>
							<l>Inde procax tereti timide suspensa lacerto,</l>
							<l>rara tibi furtim suavia rapta dabit;</l>
							<l>vel leviter patula decerpet ab arbore ramos,</l>
							<l>lacteolae ut moveat flamina grata viae.</l>
							<l>Fortunate puer, qui inter tua iugera cessas,</l>
							<l>et nemora et saltus liber ab urbe colis!</l>
							<l>Me miserum imperium dominae, non moenia, claudit</l>
							<l>quo nequeam comitis visere grata mei.</l>
							<l>Vincior, ah, gracili formosae crine puellae,</l>
							<l>purpurea en vinctum compede servat Amor!</l>
							<l>Luce meae tota dominae vestigia lustro;</l>
							<l>dein queror ad tacitas, iudice nocte, fores.</l>
							<l>Expers ipse tamen rides mala nostra; caveto</l>
							<l>sed Nemesim; est fastus saepius ulta graves.</l>
							<l>Tempus erit cum te nimium miseratus amantem,</l>
							<l>an iusta haec fuerit nostra querela scies.</l>
							<l>Nunc quoniam haud nosti Venerem nec vulnera nati,</l>
							<l>ferre putas omni libera colla iugo;</l>
							<l>sed mora, quae nostrae rigidum te tradere turbae</l>
							<l>nititur, in longos non feret illa dies.</l>
							<l>Nuper quae aligerum cecinit mihi passer amorum,</l>
							<l>dum Paphies humili culmine iussa monet</l>
							<l>- texere Naiades Veneri nova vincla sub undis -,</l>
							<l>quem cupiant taceo; si sapis ipse, cave.</l>
							<l>Interea optati sine me cape gaudia ruris</l>
							<l>continue, et felix vive memorque mei.</l>
						</lg>
					</div1>
					<div1 type="poesia">
						<head>Lirica VII</head>
						<head>
							<foreign lang="lat">Ad Petrum Bembum</foreign>
						</head>
						<lg type="lirica" lang="lat">
							<l>Me tacitum perferre meae peccata puellae?</l>
							<l>Me mihi rivalem praenituisse pati?</l>
							<l>Cur non ut patiarque fodi mea viscera ferro</l>
							<l>dissimulato etiam, Bembe, dolore iubes ?</l>
							<l>Quin cor, quin oculosque meos, quin erue vel quod</l>
							<l>carius est, siquid carius esse potest.</l>
							<l>Deficientem animam quod vis tolerare iubebo,</l>
							<l>dum superet dominae me moriente fides.</l>
							<l>Obsequiis alius faciles sibi quaerat amores,</l>
							<l>cautius et vitet tetrica verba nece,</l>
							<l>qui spectare suae valeat securus amicae</l>
							<l>non intellecta livida colla nota;</l>
							<l>quique externa thoro minimi vestigia pendat,</l>
							<l>dum sibi sit potior parve in amore locus:</l>
							<l>me potius fugiat nullis mollita querelis,</l>
							<l>dum simul et reliquos Lydia dura procos.</l>
							<l>Parte carere omni malo, quam admittere quemquam</l>
							<l>in partem; cupiat Iuppiter, ipse negem.</l>
							<l>Tecum ego mancipiis, mensa, lare, vestibus utar;</l>
							<l>communi sed non utar, amice, thoro.</l>
							<l>Cur ea mens mihi sit, quaeris fortasse, tuaque</l>
							<l>victum iri facili me ratione putas.</l>
							<l>Ah! pereat qui in amore potest rationibus uti;</l>
							<l>ah! pereat qui ni perdite amare potest.</l>
							<l>Quid deceat, quid non, videant quibus integra mens est;</l>
							<l>sat mihi, sat dominam posse videre meam.</l>
						</lg>
					</div1>
					<div1 type="poesia">
						<head>Lirica VIII</head>
						<head>
							<foreign lang="lat">
								<add resp="ed">Epitaphium Francisci Areosti</add>
							</foreign>
						</head>
						<lg type="lirica" lang="lat">
							<l>Hic Franciscum Areostum uxor, natusque superstes,</l>
							<l>nataque, confectum composuit senio,</l>
							<l>quanti vis equitem precii per tot mala vitam</l>
							<l>emensum illaesis usque rogum pedibus;</l>
							<l>qui claram ob probitatem efferri totius urbis</l>
							<l>singultu et lacrimis ad tumulum meruit.</l>
						</lg>
					</div1>
					<div1 type="poesia">
						<head>Lirica IX</head>
						<head>
							<foreign lang="lat">
								<add resp="ed">Ad Albertum Pium</add>
							</foreign>
						</head>
						<lg type="lirica" lang="lat">
							<l>Alberte, proles inclyta Caesarum,</l>
							<l>utraque nam tu gente propagini</l>
							<l>ostendis Augustos fuisse</l>
							<l>nobile principium tuorum,</l>
							<l>hac luce mecum laetitiam cape,</l>
							<l>sed quae sit omni libera compede;</l>
							<l>ne sit mero frontem severam</l>
							<l>exhilarare pudor Falerno;</l>
							<l>nimirum amamus si genio diem</l>
							<l>sacrare, cum sint digna licentia</l>
							<l>exuberantis gaudii atque</l>
							<l>immodico petulantis oris</l>
							<l>quae mane nobis nuntius attulit,</l>
							<l>fidelitatis nuntius integrae,</l>
							<l>a Gallico qui nuper orbe</l>
							<l>principibus rediit Latinis.</l>
							<l>Vidisse dixit Lugdunii meum</l>
							<l>Gregorium, illum cui per Apollinem</l>
							<l>uterque nostrum debet ample,</l>
							<l>quamvis ego magis, et magis te.</l>
							<l>Tu literae quod multum Echioniae</l>
							<l>calles, tenentur primi aditus viro</l>
							<l>huic; ast ego plus debeo, nam est</l>
							<l>siquid inest mihi clari ab illo.</l>
							<l>Parantem aiebat quam citius pote</l>
							<l>transferre se ad nos, cui timui, miser!</l>
							<l>vale ultimum dixisse, cum olim</l>
							<l>ad gelidas veheretur Alpes.</l>
							<l>- Io! redibit qui penitus rude</l>
							<l>lignum dolavit me, et ab inutili</l>
							<l>pigraque mole gratiorem</l>
							<l>in speciem hanc, Pie, me redegit!</l>
							<l>- Io! videbo qui tribuit magis</l>
							<l>ipso parente, ut qui dedit optime</l>
							<l>mihi esse, cum tantum alter esse</l>
							<l>in populo dederit frequenti!</l>
							<l>- Virum, boni dî, rursus amabilem</l>
							<l>amplectar! An quid me esse beatius</l>
							<l>potest beatum, o mi beate</l>
							<l>nuntie, qui me hodie beasti?</l>
						</lg>
					</div1>
					<div1 type="poesia">
						<head>Lirica X</head>
						<head>
							<foreign lang="lat">Epitaphium Nicolai Areosti</foreign>
						</head>
						<lg type="lirica" lang="lat">
							<l>Molliter hic Nicolaum Areostum composuere</l>
							<l>uxor cum charis Daria pignoribus;</l>
							<l>quam neque honorati solata est fama mariti,</l>
							<l>nec faciet vel opum copia vel sobolis,</l>
							<l>donec, decurso spatio vitae, ossibus ossa</l>
							<l>aeternum at animam miscuerint animae.</l>
						</lg>
					</div1>
					<div1 type="poesia">
						<head>Lirica XI</head>
						<head>
							<foreign lang="lat">De Quincti Valerii uxore</foreign>
						</head>
						<lg type="lirica" lang="lat">
							<l>Molliter hic Quincti Valeri complectitur umbram</l>
							<l>compos voti uxor Quinctia facta sui;</l>
							<l>quam nunquam abrepti probitas laudata mariti</l>
							<l>solata est, nec opum copia, nec sobolis,</l>
							<l>donec, decurso spatio vitae, ossibus ossa</l>
							<l>miscuerit charis atque animas animis.</l>
						</lg>
					</div1>
					<div1 type="poesia">
						<head>Lirica XII</head>
						<head>
							<foreign lang="lat">De Nicolao Areosto</foreign>
						</head>
						<lg type="lirica" lang="lat">
							<l>Has vivens lacrimas, sed qui odio miser</l>
							<l>tristem vitam habeo, dono, pater, tibi,</l>
							<l>vitae sollicitis functe laboribus;</l>
							<l>has dono, pater optime,</l>
							<l>sincerae monimentum illius, illius</l>
							<l>quam noras pietatem, imperiis tuis</l>
							<l>sanctis a tenera huc usque puertia,</l>
							<l>cum semper fuerim obsequens.</l>
							<l>Serum munus habe, seu liquidi aetheris</l>
							<l>cultor vana hominum nunc studia improbas,</l>
							<l>praeque, extra nebulas instabilis plagae</l>
							<l>tu te intelligis et vides;</l>
							<l>seu lucos steriles et nemus Elysi</l>
							<l>incedis vacuum, perque silentia</l>
							<l>iucundos comites quos prior abstulit</l>
							<l>hora agnoscis et osculo</l>
							<l>occurris tacito. Do, pater, ultimum</l>
							<l>munus, quod, Stygios si qua lacus volat</l>
							<l>ad vos fama, reor gratius affore,</l>
							<l>quam si quicquid opum ferant</l>
							<l>vel messes Arabum, vel Cilicum, tuo</l>
							<l>ussissem tumulo. Iam, genitor, vale,</l>
							<l>aeternumque vale. Has molliter imprimat</l>
							<l>tellus relliquias precor.</l>
						</lg>
					</div1>
					<div1 type="poesia">
						<head>Lirica XIII</head>
						<head>
							<foreign lang="lat">Epitaphium Nicolai Areosti</foreign>
						</head>
						<lg type="lirica" lang="lat">
							<l>Nicolaus Areostus, insignis comes,</l>
							<l>hanc, pridie quam abiret, urnam emit &lt;sibi&gt;,</l>
							<l>ubi secuturos brevi haeredes manet.</l>
						</lg>
					</div1>
					<div1 type="poesia">
						<head>Lirica XIV</head>
						<head>
							<foreign lang="lat">Ad Albertum Pium</foreign>
						</head>
						<lg type="lirica" lang="lat">
							<lg>
								<l>Fama tuae matris crudeli funere raptae</l>
								<l>dudum terrifico nostras, Pie, perculit aures</l>
								<l>murmure; sed me adeo stravit dolor improbus, inquam,</l>
								<l>me, me, Alberte, tuae motus quoscumque sequentem</l>
								<l>fortunae, ut subito correptus frigore membra</l>
								<l>torpuerim, ut gelido titubans vox haeserit ore,</l>
								<l>ut stupor insolitus mentem defixerit aegram:</l>
								<l>deprensus veluti sub querno tegmine pastor,</l>
								<l>cuius glandiferos populatur fulmine ramos</l>
								<l>Iuppiter, ut rutilo reteguntur lumine silvae,</l>
								<l>et procul horrenti quatitur nemus omne fragore,</l>
								<l>labitur ille impos mentis, rigor occupat artus,</l>
								<l>stant immoti oculi, ora immota, immobile pondus.</l>
							</lg>
							<lg>
								<l>Quod tum me censes potuisse effingere carmen</l>
								<l>ardentique tuo solatia ferre dolori,</l>
								<l>vulnere pene pari misere graviterque iacentem?</l>
								<l>Ast ubi iam sese desertis sedibus infert,</l>
								<l>tristia qui celeri obsedit praecordia cursu,</l>
								<l>sanguis, et exclusos vocat ad sua munia sensus;</l>
								<l>haec tibi, quae forsan tarda intempestaque sordent,</l>
								<l>- ne refuge - haud duri canimus solatia casus,</l>
								<l>sed potius tacitos renovantia carmina fletus.</l>
								<l>Ipse tuis lacrimis lacrimas miscere, gravique</l>
								<l>usque etiam cupio tecum certare dolore.</l>
							</lg>
							<lg>
								<l>An quicquam dignum lacrimis an flebile quicquam</l>
								<l>impia pectoribus poterunt immittere nostris</l>
								<l>posthac Fata, tuae si non iactura Parentis</l>
								<l>flebilis, et lacrimis non est dignissima nostris?</l>
								<l>Seu venit in mentem venerandae gratia frontis,</l>
								<l>qua me, quaque alios quoscumque benignus amares,</l>
								<l>excipere illa tui merito studiosa solebat;</l>
								<l>seu subit illius gravitas condita lepore</l>
								<l>eloquii, qua sueta tui placare tumultus</l>
								<l>est animi, quondam cum ageret fortuna sinistre</l>
								<l>cum rebus male fida tuis, ut limina supplex</l>
								<l>exutus regno tereres aliena paterno</l>
								<l>(et quamvis per te multum tibi consulis ipse,</l>
								<l>nec documenta parum sophiae, quibus impiger omne</l>
								<l>impendis studium, prosint, tamen usque fateris</l>
								<l>iuverit auditae quantum te cura parentis);</l>
								<l>sive Pudicitiam tumulo spectamus eodem</l>
								<l>exanimem condi, Probitas ubi clara Fidesque,</l>
								<l>Relligio, Pietasque tua cum matre teguntur.</l>
								<l>Heu morum exemplar! Columen, tutela bonorum,</l>
								<l>Pica iacet veteris demissa ab origine Pici,</l>
								<l>Laurentis Pici, qui te, Saturne, parentem</l>
								<l>rettulit; antiqui tu sanguinis ultimus author.</l>
								<l>Pica atavis generosa, animo generosior alto,</l>
								<l>Pica potens opibus, virtute potentior ipsa!</l>
								<l>Inditium cum saepe sui, tum protulit ingens</l>
								<l>prudentis vis illa animi, decor ille modesti,</l>
								<l>extincto genitore tuo, cum sola relicta est,</l>
								<l>et formosa, et adhuc, vel in ipso fiore, puella,</l>
								<l>te puero nondum bimo commune tenente</l>
								<l>regnum cum patruo, et populi Carpensis habenas,</l>
								<l>(ah! male diversis amborum flexibus aptas),</l>
								<l>te puero, pueroque simul cognomine patris</l>
								<l>fratre Leonello, cuius vix sedula nutrix</l>
								<l>invalidum denis numerabat solibus aevum.</l>
								<l>Tunc tibi, tuncque tuis adeo Pica optima rebus</l>
								<l>cavit, ut illi etiam deberi gratia possit</l>
								<l>quod validus sceptris et honore fruaris avito.</l>
								<l>Tuncque adeo bene consuluit probitate pudori,</l>
								<l>tunc et perpetuos quoscumque exegerit annos,</l>
								<l>ut decus id, laudes hae sint, ea gloria parta,</l>
								<l>quae rediviva suas reparant post funera vires.</l>
							</lg>
							<lg>
								<l>Hinc optare proci connubia tanta frequentes,</l>
								<l>aut genere aut opibus freti; dein poscere fratres,</l>
								<l>primores populi ambire, atque domestica matrum</l>
								<l>consilia et crebros monitus adhibere faventum.</l>
								<l>Mille petunt; petit ante alios et fervidus instat</l>
								<l>ille Bianorei procerum ditissimus agri,</l>
								<l>Rodulphus Gonzaga, potens maioribus armis,</l>
								<l>inclytus Italia et toto celeberrimus orbe.</l>
								<l>Tunc cupiunt fratres taedas crepitare secundas,</l>
								<l>et sibi Rodulphum geniali foedere iungi.</l>
								<l>Ergo illam precibus tangunt, rationibus urgent,</l>
								<l>utilitate movent sobolis, cui maxima tanti</l>
								<l>accedat tutela viri, seu mollius aevum</l>
								<l>claris formari exemplis, seu regna tueri</l>
								<l>consiliove, opibusve, armisve poposcerit usus.</l>
								<l>Quid faciat? tenerae iam primum commoda prolis</l>
								<l>anxia pertentant tenerae praecordia matris;</l>
								<l>sic tua nimirum vestrae ratione salutis</l>
								<l>cogitur a viduo genitrix discedere lecto.</l>
								<l>Cuius, ubi supra muliebrem provida captum</l>
								<l>plenius inspecta prudenti a coniuge mens est,</l>
								<l>sic regni ut thalami consors est sumpta virago.</l>
							</lg>
							<lg>
								<l>Tum genitrix tua, cui clare est data copia agendi,</l>
								<l>iustitiae vindex incorruptissima sacrae,</l>
								<l>dura malis, clemens miseris, gratissima iustis,</l>
								<l>propositique tenax, atque imperterrita recti,</l>
								<l>perque gradus cunctos virtutis clara refulsit;</l>
								<l>clara refulsit, onus pariter subeunte marito.</l>
								<l>Clarior at multo vacua cum tristis in aula</l>
								<l>magnanimi immatura viri post fata relicta est:</l>
								<l>namque diem multa Gallorum caede cruentus</l>
								<l>extremum cum laude obiit mavortius heros</l>
								<l>ad vada purpureo spumantia sanguine Tarri,</l>
								<l>tempore quo spoliis rex agmina onusta Latinis,</l>
								<l>rex Carolus, Magni Caroli generosa propago,</l>
								<l>ad gelidas Sequanae ripas populator agebat.</l>
								<l>Matribus et trepidis lux detestata puellis,</l>
								<l>illa nimis lux saeva, nota signanda perenni,</l>
								<l>prae cunctis sed, Pica, tibi saevissima luxit.</l>
							</lg>
							<lg>
								<l>En vidua, et tutrix iterum moestissima prolis</l>
								<l>bis geminae superas; melioris pignora sexus</l>
								<l>namque duo et totidem diversi parva fovebas.</l>
								<l>An pupillarem prius eloquar auxeris ut rem?</l>
								<l>An cultu assiduo natorum ut corda paternos</l>
								<l>indueris mores? certe rumore secundo</l>
								<l>utrumque et multo laudari carmine dignum.</l>
								<l>Praeteream sed et ista, sed et connubia natae;</l>
								<l>atque his plura sciens, nec possem singula nec fas</l>
								<l>dicere, vel rudibus praesertim nota colonis,</l>
								<l>limpidus Ocneis quacunque aut Mincius arvis</l>
								<l>inter arundineas it flexo limite ripas;</l>
								<l>quaque sinus, Benace, tuos imitatus apertos,</l>
								<l>fluctibus et fremitu et spumantibus aestuat undis;</l>
								<l>aut Venetas quacumque Padus perlabitur oras,</l>
								<l>multa mole minax, multoque labore docendus,</l>
								<l>pinguibus et cultis et aprico parcere ruri.</l>
								<l>An quisquam summa virtutum deneget arce</l>
								<l>insedisse tuam, generose Alberte, parentem?</l>
								<l>Aut virtus sermo merus est et inutile nomen,</l>
								<l>aut opere et claro penitus dignoscitur actu,</l>
								<l>cura medio rerum immersabilis enatat aestu.</l>
								<l>Heu, heu! quae sceleri debentur digna nefando,</l>
								<l>talia virtutum si praemia Pica reportat?</l>
								<l>Sed quid inepta tuos renovabit Musa dolores?</l>
								<l>Sed duce me in lacrimas iterum cur ibis inanes?</l>
							</lg>
							<lg>
								<l>Sed quid hians medicae tractabo nescius artis</l>
								<l>vulnus, opis quicquam nil post laturus amicae?</l>
								<l>Sed quid ego ereptae crudelia fata parentis</l>
								<l>in medium proferre loquaci carmine nitar,</l>
								<l>cum neque succurrat ratio solaminis ulla,</l>
								<l>qua tot deinde queam fluctus, quos ipse citarim</l>
								<l>imprudens, animique graves componere motus?</l>
							</lg>
							<lg>
								<l>At reticenda nec est ea mors, cui maxima virtus</l>
								<l>causa fuit: nec enim vas exitiale cicutae</l>
								<l>vult Aniti latuisse reus, nec Virbius axes</l>
								<l>ancillae, nec Pica feros quibus occidit ausus.</l>
								<l>Liberius iam iam res ut sit facta docebo,</l>
								<l>unde queant magnum venientia ducere secla</l>
								<l>exemplum, humano leviter quam fidere quisquam</l>
								<l>ingenio possit: documento nec fuit illa</l>
								<l>absque aliquo moriens, cuius dum vita manebat</l>
								<l>omne olim fuerat studiis imitabile factum.</l>
								<l>Illa severa adeo cultrix Italique pudoris</l>
								<l>custos, illa adeo vindex labentis honesti</l>
								<l>extitit, ut facto turpi curaret ab omni,</l>
								<l>et levibus licet opprobriis, pulchrasque sodales</l>
								<l>ancillasque domumque omnem servare pudicam,</l>
								<l>nedum se similemque sui, castissima, prolem:</l>
								<l>cui dum se digno ferventius haeret et instat</l>
								<l>proposito, in sese muliebris suscitat iram</l>
								<l>flagrantem ingenii, quod amor furiavit iniquus</l>
								<l>et male suada Venus. Quid non vesana libido</l>
								<l>mersa cupidinibus mortalia pectora cogit?</l>
							</lg>
						</lg>
					</div1>
					<div1 type="poesia">
						<head>Lirica XV</head>
						<head>
							<foreign lang="lat">Ad Herculem Strozzam</foreign>
						</head>
						<lg type="lirica" lang="lat">
							<l>Audivi, et timeo ne veri nuncia fama</l>
							<l>sit quae multorum pervolat ora frequens.</l>
							<l>Scin verum, quaeso? scin tu, Strozza? eia age, fare;</l>
							<l>maior quam populi, Strozza, fides tua sit.</l>
							<l>An noster fluvio misere ...? (Heu timeo omnia! at illa,</l>
							<l>dî, prohibete, et eant irrita verba mea;</l>
							<l>et redeat sociis hilari ore, suasque Marullus</l>
							<l>ante obitum ridens audiat inferias).</l>
							<l>Fama tamen vatem, sinuoso vortice raptum,</l>
							<l>dulciloquam fluvio flasse refert animam.</l>
							<l>Scin verum, quaeso? scin tu, Strozza? eia age, fare;</l>
							<l>maior quam populi, Strozza, fides tua sit.</l>
							<l>Ut timeo! nam vana solet plerumque referre</l>
							<l>fama bonum; at nisi non vera referre malum.</l>
							<l>Quamque magis referat saevum, crudele, nefandum, </l>
							<l>proh superi! est illi tam mage habenda fides.</l>
							<l>Quid potuit gravius deferri hoc tempore nobis,</l>
							<l>qui sumus in Phoebi Pieridumque fide,</l>
							<l>quam mors divini (si vera est fama) Marulli?</l>
							<l>Iuppiter! ut populi murmura vana fluant.</l>
							<l>Scin verum, quaeso? scin tu, Strozza? eia age, fare;</l>
							<l>maior quam populi, Strozza, fides tua sit.</l>
							<l>Nam foret haec gravior iactura mihique tibique,</l>
							<l>et quemcumque sacrae Phocidos antra iuvent,</l>
							<l>quam vidisse mala tempestate (improba saecli</l>
							<l>conditio!) clades et Latii interitum,</l>
							<l>nuper ab occiduis illatum gentibus, olim</l>
							<l>pressa quibus nostro colla fuere iugo.</l>
							<l>Quid nostra an Gallo regi an servire Latino,</l>
							<l>si sit idem hinc atque hinc non leve servitium?</l>
							<l>Barbaricone esse est peius sub nomine, quam sub</l>
							<l>moribus? At ducibus, dî, date digna malis,</l>
							<l>quorum quam imperium gliscente tyrannide tellus</l>
							<l>Saturni Gallos pertulit ante truces!</l>
							<l>Et servate diu doctumque piumque Marullum;</l>
							<l>redditeque actutum sospitem eum sociis;</l>
							<l>qui poterit dulci eloquio monitisque severis,</l>
							<l>quos musarum haustus plurimo ab amne tulit,</l>
							<l>liberam et immunem (vincto etsi corpore) mentem</l>
							<l>reddere, et omne animo tollere servitium.</l>
							<l>Sit satis abreptum nuper flevisse parentem:</l>
							<l>Ah! grave tot me uno tempore damna pati!</l>
							<l>Tarchaniota aura aetheria vescatur; et inde</l>
							<l>caetera sint animo damna ferenda bono.</l>
							<l>Scin verum, quaeso? scin tu, Strozza? eia age, fare;</l>
							<l>maior quam populi, Strozza, fides tua sit.</l>
							<l>At iuvat hoc potius sperare, quod opto: Marullum</l>
							<l>iam videor laeta fronte videre meum.</l>
							<l>An quid obest sperare homini dum grata sinit res?</l>
							<l>Heu lacrimis semper sat mora longa datur.</l>
						</lg>
					</div1>
					<div1 type="poesia">
						<head>Lirica XVI</head>
						<head>
							<foreign lang="lat">Epitaphium Cosmici</foreign>
						</head>
						<lg type="lirica" lang="lat">
							<l>Hospes, siste parumper, hocque munus</l>
							<l>habe, et parva brevis morae repende</l>
							<l>damna, quod patris elegantiarum,</l>
							<l>Romanae patris eruditionis,</l>
							<l>vides Cosmici Apolline et sororum</l>
							<l>urnam Pieridum choro frequentem.</l>
							<l>Sed munus tenue est, sed est pusillum,</l>
							<l>prae quod vate frui, manente vita,</l>
							<l>tam comi et lepido tibi fuisset.</l>
							<l>Rursus nec tenue est nec est pusillum,</l>
							<l>cui non contigerit, manente vita,</l>
							<l>tam comi et lepido frui, videre</l>
							<l>saltem Cosmici Apolline et sororum</l>
							<l>urnam Pieridum choro frequentem.</l>
						</lg>
					</div1>
					<div1 type="poesia">
						<head>Lirica XVI bis</head>
						<head>
							<foreign lang="lat">Epitaphium</foreign>
						</head>
						<lg type="lirica" lang="lat">
							<l>Paulum siste, viator, et tibi sit</l>
							<l>munus, quod patris elegantiarum</l>
							<l>et cultae simul eruditionis</l>
							<l>Laeli Cosmici amabilem videbis</l>
							<l>urnam et Pieridum choro frequentem.</l>
							<l>Est munus tenue, est nimis pusillum,</l>
							<l>prae quo vate frui, manente vita,</l>
							<l>tam comi et lepido tibi fuisset.</l>
							<l>Rursus nec tenue est nec est pusillum,</l>
							<l>cui non contigerit, manente vita,</l>
							<l>tam comi et lepido frui poeta,</l>
							<l>saltem relliquias videre; nam quae</l>
							<l>rari noticia et boni et probati</l>
							<l>detur quantulacumque amanda est.</l>
						</lg>
					</div1>
					<div1 type="poesia">
						<head>Lirica XVII</head>
						<head>
							<foreign lang="lat">De Megilla</foreign>
						</head>
						<lg type="lirica" lang="lat">
							<l>Illius timidis spes sit amoribus,</l>
							<l>qui formae comitem ferre superbiam,</l>
							<l>centenamque repulsam</l>
							<l>leni pectore quiverit;</l>
							<l>qui surdos tulerit tot querimoniis</l>
							<l>postes, dura glomerat trux Boreas nives,</l>
							<l>miraturque suam vim</l>
							<l>tantis vincier ignibus;</l>
							<l>qui rivalem animo viderit integro</l>
							<l>offensum, totiens limen amabile</l>
							<l>noctu praetereuntem,</l>
							<l>quod vel iurgia spreverit,</l>
							<l>iras, nequitias, instabilem fidem,</l>
							<l>et quicquid dominae saevities tulit.</l>
							<l>Illum mater Amorum,</l>
							<l>mater blanda Cupidinum</l>
							<l>tandem audit, precibus victa diutinis,</l>
							<l>et finem trepidis luctibus imperat,</l>
							<l>durae corda puellae</l>
							<l>divino insiliens pede,</l>
							<l>non oblita facis quam Cinareius</l>
							<l>excivit iuvenis, quam Phrygius prope</l>
							<l>Idaeum Simoenta,</l>
							<l>quam Mars bellipotens pater.</l>
							<l>Illi fert gremio pieno Amathuntia,</l>
							<l>lusus, illecebras, delitias, iocos,</l>
							<l>risus, quicquid et almo est</l>
							<l>regno dulce Cupidinum.</l>
							<l>En me, quem lacrimis, quem miseris modis</l>
							<l>mersum ludibrio longum habuit puer,</l>
							<l>spretor divûm hominumque,</l>
							<l>en hac luce beat Venus.</l>
							<l>O signanda dies non modo candida</l>
							<l>nota de veteri more Cydonio,</l>
							<l>sed sacro celebranda</l>
							<l>nobis iugiter annuo!</l>
							<l>Lux, qua plena meis amplaque gaudia</l>
							<l>commuto lacrimis, quaque laboribus</l>
							<l>munus grande reporto!</l>
							<l>O solatia suavia!</l>
							<l>Fallorne? an placida somnus imagine</l>
							<l>ludit me, ut miseris questibus obviet?</l>
							<l>An haec vera Megilla</l>
							<l>cuius detineor sinu?</l>
							<l>Haec, haec vera mea est; nil modo fallimur,</l>
							<l>mi anceps anime: en sume cupita iam</l>
							<l>mellita oscula, sume</l>
							<l>expectata diu bona.</l>
						</lg>
					</div1>
					<div1 type="poesia">
						<head>Lirica XVIII</head>
						<head>
							<foreign lang="lat">De Iulia</foreign>
						</head>
						<lg type="lirica" lang="lat">
							<l>Qualem scientem carminis, et lyra</l>
							<l>Sappho sonantem molliter aurea,</l>
							<l>expertem amorum, atque integellam</l>
							<l>floris adhuc nimium caduci,</l>
							<l>vocavit altis e penetralibus</l>
							<l>pubentis agri conspicuus nitor,</l>
							<l>herbaeque, flosculique hiantes</l>
							<l>flatibus egelidis Favoni;</l>
							<l>mox dithyrambos Aeoliae impulit</l>
							<l>testudini committere spiritus</l>
							<l>strepens per altas ilices et</l>
							<l>murmur aquae prope defluentis;</l>
							<l>qualemve doctam Calliopen modos</l>
							<l>(cui rex deorum sistere tinnula</l>
							<l>permisit amnes voce, flavae</l>
							<l>Iuppiter ob meritum parentis)</l>
							<l>audivit olim libera coelitum</l>
							<l>iam iam fugatis mensa gigantibus</l>
							<l>manum Tonantis et deorum</l>
							<l>praesidium ad citharam canentem,</l>
							<l>audivi eburno pollice Iuliam</l>
							<l>cordas moventem Threiiciae fidis,</l>
							<l>et arte iucundos magistra</l>
							<l>ad numerum strepitus citantem;</l>
							<l>et ora vernis aemula floribus</l>
							<l>solventem acutis vocibus in modum,</l>
							<l>nervosque vocales decenter</l>
							<l>carminibus sociantem Etruscis;</l>
							<l>cantusque presso gutture mobiles</l>
							<l>ducentem ad auras (per tremulas prius</l>
							<l>flexosque concisosque fauces)</l>
							<l>murmure nunc tacito volutos,</l>
							<l>nunc plena in aurem voce refractulos,</l>
							<l>quibus nigranti cedit ab arbore</l>
							<l>in roscidis quicquid viretis</l>
							<l>vere canit volucrum tepente.</l>
							<l>Ut ut canoros quaero iterum modos!</l>
							<l>Ut ut mihi me surripuit melos!</l>
							<l>Nec mecum adhuc sum; adhuc hiulco</l>
							<l>nescit abire animus labello!</l>
							<l>Nec si sciat, vult mitti; adeo et bona et</l>
							<l>grata tenetur compede. Iam mihi est</l>
							<l>adempta libertas, nec haustu</l>
							<l>Elysiae reparanda Lethes.</l>
							<l>Si tale Siren, stirps Acheloia,</l>
							<l>nautis canebat praetereuntibus,</l>
							<l>nil miror aversas carinas</l>
							<l>sponte cavas adiisse rupes.</l>
							<l>Nescis tu, Ulysseu, qui fugis illitis</l>
							<l>caera Pelasgi remigis auribus,</l>
							<l>inter puellarum choros tam</l>
							<l>dulce canentium obire felix.</l>
						</lg>
					</div1>
					<div1 type="poesia">
						<head>Lirica XIX</head>
						<head>
							<foreign lang="lat">De vellere aureo</foreign>
						</head>
						<lg type="lirica" lang="lat">
							<l>O pubis iuvenes robora Thessalae,</l>
							<l>perculsi toties qui pelagi minis,</l>
							<l>pellem avertere Colchis</l>
							<l>auratam cupitis tamen,</l>
							<l>(olim pollicita est Pallas et innuba</l>
							<l>vobis velivolam cum daret aequori</l>
							<l>pinum, quam sub opaci</l>
							<l>flexit vertice Pelii)</l>
							<l>cur non lecta manus fortiter occupat</l>
							<l>portus Phasiacos, dum Boreae silet,</l>
							<l>vestris saepe sinistri</l>
							<l>votis, spiritus impotens?</l>
							<l>En vobis spolium tempus apiscier</l>
							<l>famosae pecudis limine, quod diu</l>
							<l>servavere dracones,</l>
							<l>Martisque ignivomi boves.</l>
							<l>Insomnes etenim destituit vigil</l>
							<l>serpens excubias, ut fera beluis</l>
							<l>olim infensa marinis,</l>
							<l>post terrestribus aspera</l>
							<l>et nunc vipereas in latebras ruens,</l>
							<l>illum sanguineis unguibus undique</l>
							<l>pressum turbat, et ore</l>
							<l>semper caedibus oblito.</l>
						</lg>
					</div1>
					<div1 type="poesia">
						<head>Lirica XX</head>
						<head>
							<foreign lang="lat">De catella puellae</foreign>
						</head>
						<lg type="lirica" lang="lat">
							<l>Quis solaciolum meum? meos quis</l>
							<l>lusus? quis mea gaudia, heu! catellam,</l>
							<l>herae mnemosynon meae catellam,</l>
							<l>quis ah, quis misero mihi involavit?</l>
							<l>Quis, ah, quis malus, improbus, scelestus</l>
							<l>tam bellam mihi tamque blandientem,</l>
							<l>tamque molliculam abstulit catellam?</l>
							<l>Furum pessime es omnium malorum</l>
							<l>quisquis candidulam mihi catellam,</l>
							<l>herae mnemosynon meae catellam,</l>
							<l>meas delicias, meique amoris</l>
							<l>et desiderii mei levamen,</l>
							<l>nostras praeteriens fores, dolose</l>
							<l>manu sub tunicam rapis sinistra!</l>
							<l>At dî dent mala multa, dî deaeque</l>
							<l>dent omnes tibi, quisquis es, sceleste,</l>
							<l>actutum mihi ni meam catellam,</l>
							<l>herae mnemosynon meae, remittis.</l>
						</lg>
					</div1>
					<div1 type="poesia">
						<head>Lirica XXI</head>
						<head>
							<foreign lang="lat">
								<add resp="ed">In Lenam</add>
							</foreign>
						</head>
						<lg type="lirica" lang="lat">
							<l>Abi, vorax anus, tuis cum blandulis</l>
							<l>istis susurris; cognita est mihi satis</l>
							<l>superque vestra (serius licet) fides.</l>
							<l>Non sum ille ego in quem impune vobis ludere</l>
							<l>fas iugiter sit foeminis rapacibus.</l>
							<l>Ut ut piget me tam diu fallaciis</l>
							<l>vestris retentum, dum miser dari reor</l>
							<l>dulces mihi fructus amoris unice,</l>
							<l>quos comperi post, cum pudore maxumo,</l>
							<l>illi datos, et illi et illi, et omnibus</l>
							<l>ementibus pernicioso munere</l>
							<l>adulterarum coitus foedissimos!</l>
							<l>Viden ut audax me rogat, tanquam inscium</l>
							<l>eius probrosi criminis? Recede, abi,</l>
							<l>abi, impudica, abi, scelesta et impia,</l>
							<l>impura, lena, venditrix libidinum,</l>
							<l>meorum amorum prostitutrix lurida.</l>
							<l>Ut ira suadet unguibus nocentia</l>
							<l>proscindere ora! Ut gliscit impetus ferox</l>
							<l>inferre canis crinibus truces manus!</l>
							<l>Impunis anne abibit haec venefica?</l>
							<l>Iam iam cupidini morem geram meo,</l>
							<l>et torva lumina eruam isti primulum,</l>
							<l>linguam deinde demetam dicaculam,</l>
							<l>quae me misellum effecit, et pessumdedit,</l>
							<l>et perdidit, nullumque prorsus reddidit.</l>
							<l>Quid me, sodales, detinetis pessumi?</l>
							<l>Dimittite; est certum obsequi iustissimo</l>
							<l>meo furori; debitas poenas luat</l>
							<l>mihi scelesta. An huic, rogo, favebitis,</l>
							<l>fortasse nescii quam inexpiabile</l>
							<l>scelus patretis hanc iuvantes impiam,</l>
							<l>quam saepe nocte repperi obscurissima</l>
							<l>sacros cadaverum eruentem pulveres,</l>
							<l>diroque carmine evocantem pallidas</l>
							<l>umbras ab orci tristibus silentiis?</l>
							<l>Haec noxio infantes tenellos fascino</l>
							<l>interficit. Discedite, ut poenas luat.</l>
							<l>At si meae vos nil preces iustae movent,</l>
							<l>in pessimam crucem recedat pessima;</l>
							<l>non usque habebit vos paratos subsides.</l>
						</lg>
					</div1>
					<div1 type="poesia">
						<head>Lirica XXII</head>
						<head>
							<foreign lang="lat">
								<add resp="ed">Sine inscriptione</add>
							</foreign>
						</head>
						<lg type="lirica" lang="lat">
							<lg>
								<l>&lt;Infelix&gt; &lt;a&gt;nime et miser, quid ultro</l>
								<l>ipsum te crucias? tuos quid ultro,</l>
								<l>ah vere miser, excitas fovesque</l>
								<l>ignes? nec minimae tibi quietis</l>
								<l>tantillum esse sinis, vigil diesque</l>
								<l>noctesque ad nitidos hians ocellos,</l>
								<l>os ad purpureum genasque molles,</l>
								<l>ad guttur niveum manusque leves,</l>
								<l>formam denique ad integram puellae,</l>
								<l>formam non tamen integrae puellae,</l>
								<l>ausae dellicias meosque lusus ...</l>
								<l>Dicamne an sileam? Ah quid ah silebo?</l>
								<l>Ausa est perfida et improba et scelesta,</l>
								<l>ausa est dellicias meosque lusus</l>
								<l>auro vendere, nec deos potenteis</l>
								<l>pavit fallere saepe deieratos.</l>
							</lg>
							<lg>
								<l>Infelix anime, ecquid impudica,</l>
								<l>ecquid te meretrix avara perdet?</l>
								<l>Respira, atque tibi potens vigensque</l>
								<l>te redde, utque lubet sine impudicam</l>
								<l>moechis vivere cum suis. Tibine</l>
								<l>os spurca placet oblitum saliva</l>
								<l>et livens memori nota perenne</l>
								<l>foedae, pro dolor!, osculationis?</l>
								<l>An te illi ebrioli movent ocelli,</l>
								<l>illi, quos movet hic et hic et ille et</l>
								<l>quisquis dedecorum putetur emptor?</l>
								<l>Obdura, mi anime; improba et puella</l>
								<l>cum moechis valeat suis, puella</l>
								<l>igne indigna tuo. Potestne, quaeso,</l>
								<l>quod felicius ardeas deesse?</l>
							</lg>
						</lg>
					</div1>
					<div1 type="poesia">
						<head>Lirica XXIII</head>
						<head>
							<foreign lang="lat">
								<add resp="ed">De Lydia</add>
							</foreign>
						</head>
						<lg type="lirica" lang="lat">
							<l>Haec certe Lepidi sunt Regia moenia, quae sic</l>
							<l>grata mihi paucos ante fuere dies,</l>
							<l>Lydia dum patrios coleret formosa penates,</l>
							<l>redderet et forma cuncta serena sua.</l>
							<l>Nunc, ut ab illis immutata! quid illius, eheu!</l>
							<l>illius amota luce decoris habent?</l>
							<l>Illius a cara quae me genitrice domoque</l>
							<l>tot valuit messes detinuisse procul?</l>
							<l>Tu sine me tacitis excedere, Lydia, portis,</l>
							<l>tu sine me potis es rura videre tua?</l>
							<l>Cur comitem me, dura, negas admittere? curve</l>
							<l>sarcina sum rhedae visa onerosa tuae?</l>
							<l>In tua non adeo peccarem commoda demens,</l>
							<l>arctius ut premerem terga, latusve tuum!</l>
							<l>Conductus non deerat equus, non deerat amicus</l>
							<l>iuvisset mannis qui mea vota suis.</l>
							<l>Ipse pedum validis potui decurrere plantis,</l>
							<l>sive terenda brevis seu via longa fuit.</l>
							<l>Ah! ego (vita, modo sineres) quam fortiter irem,</l>
							<l>sisteret ut nullus crura citata labor!</l>
							<l>Corruptum nec iter hieme et pluvialibus austris</l>
							<l>suasisset iustas, te properante, moras.</l>
							<l>Sum sine te biduum: an me ultra patieris abesse?</l>
							<l>Heu miserum! me me, quaeso, venire iube.</l>
							<l>Ecquid habent gelidi montes et inhospita tesqua?</l>
							<l>Ecquid habent sine me devia rura boni?</l>
							<l>Quaeso, venire iube: placeant tum lustra ferarum,</l>
							<l>atque feris arces montibus impositae;</l>
							<l>tum placeant silvae, tunc sint gratissima saxa,</l>
							<l>dum latus ipse tegam, duxque comesque, tuum.</l>
							<l>Tunc iuvet audaci lepores agitare Lacone,</l>
							<l>caecaque nocturnis ponere vincla lupis;</l>
							<l>inque plagas turdum strepitu detrudere edacem,</l>
							<l>et quaecumque hiemis gaudia rure ferunt.</l>
							<l>Quaeso, venire iube. Quod si mala murmura vulgi</l>
							<l>ne cieam veniens est timor, ipsa redi.</l>
						</lg>
					</div1>
					<div1 type="poesia">
						<head>Lirica XXIV</head>
						<head>
							<foreign lang="lat">
								<add resp="ed">Sine inscriptione</add>
							</foreign>
						</head>
						<lg type="lirica" lang="lat">
							<l>Istos, quaeso, oculos operi, dum caetera lustrem</l>
							<l>spectator formae, Lydia bella, tuae;</l>
							<l>namque meos hebetant sensus prohibentque tueri</l>
							<l>quam sit digna oculis pars tua quaeque tuis.</l>
						</lg>
					</div1>
					<div1 type="poesia">
						<head>Lirica XXV</head>
						<head>
							<foreign lang="lat">
								<add resp="ed">Bacchi statua</add>
							</foreign>
						</head>
						<lg type="lirica" lang="lat">
							<l>Quid causa, aeterna frueris quod, Bacche, iuventa</l>
							<l>vel sene qui molto grandior es Pilio?</l>
							<l>- Est quod vino, hospes, genioque indulgeo; quod non</l>
							<l>ambicio mentem distrahit ulla meam.</l>
							<l>- Cur te nulla operit vestis, cum casta puella</l>
							<l>saepe puerque tuos cursitet ante pedes?</l>
							<l>- Ut doceam sic et nudari cuncta mea vi,</l>
							<l>conscia qui multo torqueo corda mero.</l>
							<l>- Aspera quid sibi vult frons cornibus? - Indicat ut sim</l>
							<l>Martia siccato promptus ad arma scypho.</l>
							<l>- Cur Nysa, Thebis, Dia, Cytherone relictis,</l>
							<l>Boiardae cordi sunt tibi prela domus?</l>
							<l>- Quod praestant cunctis hic vina, quod impius illic</l>
							<l>proh! mos nunc gelida Massica mutat aqua.</l>
							<l>- Cur neque adest satyrus, neque lynx trahit esseda pictus</l>
							<l>concitus hic thyrso, concitus ille mero?</l>
							<l>- Ne feritas huius, ne huius petulantia quemque</l>
							<l>terreat a nostro limine cavit herus.</l>
							<l>Sed iam iam ingredere, ut, quem vanum forte putasti,</l>
							<l>ostendant verum pocula plena deum.</l>
						</lg>
					</div1>
					<div1 type="poesia">
						<head>Lirica XXVI</head>
						<head>
							<foreign lang="lat">
								<add resp="ed">Ad Bacchum</add>
							</foreign>
						</head>
						<lg type="lirica" lang="lat">
							<l>Quod semper vino madidus, somnique benignus,</l>
							<l>securus pendis nil, nisi quod placeat,</l>
							<l>laetitia frueris nimirum, Bacche, perenni,</l>
							<l>exarat et frontem nulla senecta tuam.</l>
							<l>Sic quicumque pedem tua per vestigia ponet,</l>
							<l>exiget in multa saecula longa rosa.</l>
						</lg>
					</div1>
					<div1 type="poesia">
						<head>Lirica XXVII</head>
						<head>
							<foreign lang="lat">
								<add resp="ed">De Baccho</add>
							</foreign>
						</head>
						<lg type="lirica" lang="lat">
							<l>Qui non castus adis Bacchi penetralia, non te</l>
							<l>flumine, sed multo prolue rite mero.</l>
						</lg>
					</div1>
					<div1 type="poesia">
						<head>Lirica XXVIII</head>
						<head>
							<foreign lang="lat">
								<add resp="ed">Sine inscriptione</add>
							</foreign>
						</head>
						<lg type="lirica" lang="lat">
							<l>Una vivamus, sed sic vivamus, amici,</l>
							<l>una ut diu possimus una vivere;</l>
							<l>et dum nos fata esse sinunt, ut nos decet esse</l>
							<l>simus, scientes quod diu esse non sinunt.</l>
						</lg>
					</div1>
					<div1 type="poesia">
						<head>Lirica XXIX</head>
						<head>
							<foreign lang="lat">
								<add resp="ed">De Eulalia</add>
							</foreign>
						</head>
						<lg type="lirica" lang="lat">
							<l>Ut bella, ut blanda, ut lepida utque venustula ludit</l>
							<l>Eulalia, Hispanae filia Pasiphiles!</l>
							<l>Ut bene maternos imitatur parvula mores!</l>
							<l>incedit, spectat, ridet, agit, loquitur;</l>
							<l>omnia ut illa facit tandem! iam fingere novit,</l>
							<l>et sibi de tenero quos amet ungue legit.</l>
							<l>O bona sectatrix matris nata! o bona mater,</l>
							<l>tam bene dilectam quae instituis sobolem!</l>
							<l>Ut sibi quandocumque obrepat inertior aetas,</l>
							<l>cum meretrix nequeas vivere, lena queas.</l>
						</lg>
					</div1>
					<div1 type="poesia">
						<head>Lirica XXX</head>
						<head>
							<foreign lang="lat">De Iulia</foreign>
						</head>
						<lg type="lirica" lang="lat">
							<l>O rarum formae decus, o lepidissima verba,</l>
							<l>o bene deductum pollice et ore melos!</l>
							<l>An Charitum quarta, an Venus altera, an addita Musis</l>
							<l>est decima, an simul haec Gratia, Musa, Venus?</l>
							<l>Iulia quin sola est, qua cantu Musa, lepore</l>
							<l>Gratia, qua longe est victa decore Venus.</l>
						</lg>
					</div1>
					<div1 type="poesia">
						<head>Lirica XXXI</head>
						<head>
							<foreign lang="lat">
								<add resp="ed">De Veronica</add>
							</foreign>
						</head>
						<lg type="lirica" lang="lat">
							<l>Es Veronicane? an potius vere unica? quae me</l>
							<l>uris, quae mihi me tam cito surpueris?</l>
							<l>Unica nimirum, cui soli est forma, decorque,</l>
							<l>gratiaque, et quantum est et salis et veneris.</l>
							<l>Quaeque simul casta es, simul et pulcherrima sola;</l>
							<l>o sola, o vero nomine digna tuo!</l>
						</lg>
					</div1>
					<div1 type="poesia">
						<head>Lirica XXXII</head>
						<head>
							<foreign lang="lat">
								<add resp="ed">De Glycere et Lycori</add>
							</foreign>
						</head>
						<lg type="lirica" lang="lat">
							<l>An Glyceren pluris faciam, plurisne Lycorin,</l>
							<l>si, Cherinte, scio dicere, dispeream.</l>
							<l>Moribus haec atque haec placet, et placet utraque cultu;</l>
							<l>parque illis lepor est, gratia, parque venus.</l>
							<l>Hanc amo, depereo illam; quin amo, depereoque</l>
							<l>utranque, et rursum utraque vita mihi.</l>
							<l>Quaeres fortassis qui possim: nescio; tantum</l>
							<l>novi ego, quod geminas ardeo, amo, pereo.</l>
						</lg>
					</div1>
					<div1 type="poesia">
						<head>Lirica XXXIII</head>
						<head>
							<foreign lang="lat">Ad puellam vendentem rosam</foreign>
						</head>
						<lg type="lirica" lang="lat">
							<l>Hasne rosas, an te vendes, an utrumque, puella,</l>
							<l>quae rosa es, atque inquis vendere velle rosas?</l>
						</lg>
					</div1>
					<div1 type="poesia">
						<head>Lirica XXXIV</head>
						<head>
							<foreign lang="lat">Idem</foreign>
						</head>
						<lg type="lirica" lang="lat">
							<l>Vendere velle rosas, inquis, cum sis rosa: quaero</l>
							<l>tene, rosasne velis, virgo, an utrumque dare.</l>
						</lg>
					</div1>
					<div1 type="poesia">
						<head>Lirica XXXV</head>
						<head>
							<foreign lang="lat">
								<add resp="ed">De lupo et ove</add>
							</foreign>
						</head>
						<lg type="lirica" lang="lat">
							<l>Foetum invita lupae, sed iussu nutrit herili,</l>
							<l>et sua lacte suo pignora fraudat ovis;</l>
							<l>scilicet ut meritam bene de se perdat adultus:</l>
							<l>mutare ingenium gratia nulla potest.</l>
						</lg>
					</div1>
					<div1 type="poesia">
						<head>Lirica XXXVI</head>
						<head>
							<foreign lang="lat">
								<add resp="ed">De Bardo poeta</add>
							</foreign>
						</head>
						<lg type="lirica" lang="lat">
							<l>Cuncta memor recitat quae pangit milia Bardus</l>
							<l>carmina; nulla tamen scribere Bardus ait.</l>
							<l>Si verum est, bene, Paule, facit, qui perdere chartam</l>
							<l>nolit, cum mentem perdere sat fuerit.</l>
						</lg>
					</div1>
					<div1 type="poesia">
						<head>Lirica XXXVII</head>
						<head>
							<foreign lang="lat">
								<add resp="ed">De Callimacho</add>
							</foreign>
						</head>
						<lg type="lirica" lang="lat">
							<l>- Heu puer, - imprudens dixi cum pone viderem</l>
							<l>Callimachum: - O, - dixi, vertit ut ora - pater.</l>
						</lg>
					</div1>
					<div1 type="poesia">
						<head>Lirica XXXVIII</head>
						<head>
							<foreign lang="lat">De eodem</foreign>
						</head>
						<lg type="lirica" lang="lat">
							<l>Sunt pueri crines, senis ora, tuique videtur</l>
							<l>tam belli occipitis sinciput esse pater.</l>
						</lg>
					</div1>
					<div1 type="poesia">
						<head>Lirica XXXIX</head>
						<head>
							<foreign lang="lat">Ad Aulum</foreign>
						</head>
						<lg type="lirica" lang="lat">
							<l>Ne distorque oculos, ne nuta, ne fode surdum,</l>
							<l>ne mihi velle latus, ne pede tunde pedem.</l>
							<l>Sensi; te Lalio eripiam vis, Aule, loquaci;</l>
							<l>dic, age, si id facio, quis tibi me eripiet?</l>
						</lg>
					</div1>
					<div1 type="poesia">
						<head>Lirica XL</head>
						<head>
							<foreign lang="lat">Ad puerum</foreign>
						</head>
						<lg type="lirica" lang="lat">
							<l>Quod fractus nisu in medio te deserit arcus</l>
							<l>non tua sed Clarii, Lygdame, culpa dei;</l>
							<l>qui prius ut cithara clarum te vidit et ore,</l>
							<l>indoluit cithara victus et ore deus;</l>
							<l>atque arcum metuens, arcu ne victus abiret,</l>
							<l>fregit, et imprudens tam mage victus abit.</l>
						</lg>
					</div1>
					<div1 type="poesia">
						<head>Lirica XLI</head>
						<head>
							<foreign lang="lat">De puero mortuo</foreign>
						</head>
						<lg type="lirica" lang="lat">
							<l>Exanimum Paphie puerum miserata feretro</l>
							<l>- Eheu talis, ait, noster Adonis erat!</l>
						</lg>
					</div1>
					<div1 type="poesia">
						<head>Lirica XLII</head>
						<head>
							<foreign lang="lat">In Venerem armatam Lacedaemone</foreign>
						</head>
						<lg type="lirica" lang="lat">
							<l>- Arma, Venus, Martis sunt haec; quid inutile pondus,</l>
							<l>mortali bellum si meditare, subis?</l>
							<l>Nil opus est ferro, ferri cum nuda potentem</l>
							<l>exueris spoliis omnibus ipsa deum.</l>
							<l>- Arma deo sua sunt; hospes, ne fallere; Sparta est</l>
							<l>haec, ubi de patrio sunt data more mihi.</l>
							<l>Meque decent saevo in fluctu quae sanguine nata;</l>
							<l>quae sum Martis amor, quae Lacedaemonia.</l>
						</lg>
					</div1>
					<div1 type="poesia">
						<head>Lirica XLIII</head>
						<head>
							<foreign lang="lat">De Trivultia</foreign>
						</head>
						<lg type="lirica" lang="lat">
							<l>Quod genere et censu praestes, Trivultia, multis,</l>
							<l>est decus; at decus id pluribus esse vides.</l>
							<l>Quod prior innumeris tua sit nullique secunda</l>
							<l>forma, tamen non est unica, rara licet.</l>
							<l>Quod sis casta, etsi non est te castior ulla,</l>
							<l>tecum alia atque alia est casta puella tamen.</l>
							<l>Quod docta atque sciens Musarum es sola, sed olim</l>
							<l>Deiphobe et fidicen Lesbia talis erat.</l>
							<l>Quod generosa eadem, dives, formosa, pudica</l>
							<l>doctaque sis, nulla est par tibi, nulla fuit.</l>
						</lg>
					</div1>
					<div1 type="poesia">
						<head>Lirica XLIV</head>
						<head>
							<foreign lang="lat">
								<add resp="ed">De eadem</add>
							</foreign>
						</head>
						<lg type="lirica" lang="lat">
							<l>Sis dives, generosa, bella, casta,</l>
							<l>docta, et si ulterius potes quid esse;</l>
							<l>si, Trivultia, non simul benigna es,</l>
							<l>nulli bella places, pudica nulli,</l>
							<l>nulli docta videris, et beatae</l>
							<l>nullos divitiae movent, genusve,</l>
							<l>et si his ulterius potes quid esse.</l>
						</lg>
					</div1>
					<div1 type="poesia">
						<head>Lirica XLV</head>
						<head>
							<foreign lang="lat">Epitaphium Philippae</foreign>
						</head>
						<lg type="lirica" lang="lat">
							<l>Marmoris ingenti sub pondere clausa Philippa est:</l>
							<l>cavit vir tandem ne ulterius fugeret.</l>
						</lg>
					</div1>
					<div1 type="poesia">
						<head>Lirica XLVI</head>
						<head>
							<foreign lang="lat">Epitaphium eiusdem</foreign>
						</head>
						<lg type="lirica" lang="lat">
							<l>Quaeris quae fuerim? Me scito fuisse Philippam:</l>
							<l>plura rogas? Nolo plura loqui, nisi quod</l>
							<l>nil alienum a me mulier muliebre putavi:</l>
							<l>hoc, heus! in partem accipe, quaeso, bonam.</l>
							<l>Quid tibi vis? an me interius vis nosse? Quid ipsum</l>
							<l>ten noscis? Prior haec sit tibi cura, et abi.</l>
						</lg>
					</div1>
					<div1 type="poesia">
						<head>Lirica XLVII</head>
						<head>
							<foreign lang="lat">
								<add resp="ed">Epitaphium Labullae</add>
							</foreign>
						</head>
						<lg type="lirica" lang="lat">
							<l>Huc oculos, huc verte, Bonae quicunque Parentis</l>
							<l>templa subis, sibi et haec quid velit urna vide.</l>
							<l>Flaminis hic uxor Turini funere acerbo</l>
							<l>dulcis ab amplexu rapta Labulla viri est;</l>
							<l>quae forma et censu innumeras et honore parentum,</l>
							<l>at virtute omnes vicerat una nurus.</l>
							<l>I nunc, et votis coelum, miser, omne fatiga,</l>
							<l>quando bona haec quanti sint facienda vides.</l>
						</lg>
					</div1>
					<div1 type="poesia">
						<head>Lirica XLVIII</head>
						<head>
							<foreign lang="lat">
								<add resp="ed">Eiusdem</add>
							</foreign>
						</head>
						<lg type="lirica" lang="lat">
							<l>Haec vivens, nec certa satis natisque viroque,</l>
							<l>si sua curae esset muta futura cinis,</l>
							<l>illa, virum quamvis et natos semper amarit,</l>
							<l>uxor quam magis et mater amare potest;</l>
							<l>esset opes quamvis natis lictura viroque,</l>
							<l>blanda licet natis, blanda viro fuerit;</l>
							<l>haec, inquam, coniux Turini saxa paravit,</l>
							<l>functa quibus voluit luce Labulla tegi.</l>
						</lg>
					</div1>
					<div1 type="poesia">
						<head>Lirica XLIX</head>
						<head>
							<foreign lang="lat">
								<add resp="ed">Epitaphium Manfredii</add>
							</foreign>
						</head>
						<lg type="lirica" lang="lat">
							<l>- Quis tegitur tumulo? - Manfredius ille, viator,</l>
							<l>Roenaldus qui sub pace dolo occubuit.</l>
							<l>- Sed quae tanta necis tam saevae causa? - Sororem</l>
							<l>interfectoris perdite amasse sui.</l>
							<l>- Proh scelus! ista tulit quod amarit praemia! Quid si</l>
							<l>odisset? Meriti est dura homini ratio.</l>
						</lg>
					</div1>
					<div1 type="poesia">
						<head>Lirica L</head>
						<head>
							<foreign lang="lat">
								<add resp="ed">Epitaphium</add>
							</foreign>
						</head>
						<lg type="lirica" lang="lat">
							<l>Claudit Alexandrum fossa brevis urna: puella,</l>
							<l>cui dare dum nimium vult, nimium eripuit.</l>
							<l>Nunc eat, et durum demens incuset Amorem:</l>
							<l>hunc, quia se facilem praebuit, enecuit.</l>
						</lg>
					</div1>
					<div1 type="poesia">
						<head>Lirica LI</head>
						<head>
							<foreign lang="lat">
								<add resp="ed">Epitaphium Badini</add>
							</foreign>
						</head>
						<lg type="lirica" lang="lat">
							<l>Qui iuvenis Martem, senior qui Martis amicam</l>
							<l>tentando, aerumnas hinc tulit, inde decus,</l>
							<l>Badinus iacet hic: felix ter ut ante iuventa</l>
							<l>si sic et coelebs acta senecta foret!</l>
							<l>Caetera vir prudens, solers fidusque gerendis</l>
							<l>rebus Atestino carus ob idque duci.</l>
						</lg>
					</div1>
					<div1 type="poesia">
						<head>Lirica LII</head>
						<head>
							<foreign lang="lat">Ad Timotheum Bendideum</foreign>
						</head>
						<lg type="lirica" lang="lat">
							<l>- Ignaro servum domino promittere quicquam</l>
							<l>posse ratum, mores scriptaque iura vetant. -</l>
							<l>Hoc mihi, Timothee, in patriam discedere tecum</l>
							<l>pollicito, intorcto verbere dixit Amor.</l>
							<l>Quid faciam? iubet ille; rogas tu; terret herilis</l>
							<l>saevicia; ipse fidem poscis; utrumque trahit</l>
							<l>durus Amor, flectique nequit; tu mitis et idem</l>
							<l>exorandus: ad haec tu vir, et ille deus.</l>
							<l>Iam quid agam teneo: veniam sperare benigne</l>
							<l>malo, quam promptae tradere colla neci.</l>
						</lg>
					</div1>
					<div1 type="poesia">
						<head>Lirica LIII</head>
						<head>
							<foreign lang="lat">
								<add resp="ed">Epithalamium</add>
							</foreign>
						</head>
						<sp>
							<speaker>Ferrarienses</speaker>
							<lg type="lirica" lang="lat">
								<l> Surgite, iam signum venientis tibia nuptae</l>
								<l>concinuit procul: ecce venit formosa iugato</l>
								<l>qualis olore Venus, cum Memphim, aut alta Cythera,</l>
								<l>aut nemus Idalium, aut Amathuntis templa revisit.</l>
								<l>Cernitis ut circumque oculos, circumque decorum</l>
								<l>osque genasque, humerosque et circum virginis omnem</l>
								<l>laudatam speciem volitet Charis, utque serenos,</l>
								<l>vibratis levibus pennis illi afflet honores?</l>
								<l>Cernitis ut circum tenerorum lusus Amorum</l>
								<l>obstrepat, ut calathos certent invergere florum</l>
								<l>in comptum dominae caput, utque hic lilia fronti</l>
								<l>componens niveae, hic immortales amaranthos</l>
								<l>purpureasque rosas malis, mirentur eandem</l>
								<l>formam diversos florum superare colores?</l>
								<l>Cernitis ut iuvenes obducta fronte Latini,</l>
								<l>queis est dicta dies reditus, pilenta sequantur?</l>
								<l>Cur non audimus tacita quid voce volutent,</l>
								<l>reddere et argutis meditamur commoda dictis,</l>
								<l>sic ad regales thalamos Hymenaea citantes?</l>
								<l>Blande Hymen, iucunde Hymen, ades, o Hymenaee.</l>
							</lg>
						</sp>
						<sp>
							<speaker>Romani</speaker>
							<lg type="lirica" lang="lat">
								<l> Aspicite Herculeos iuvenes procedere contra,</l>
								<l>o socii, iam iam numeris certare paratos?</l>
								<l>Sic certe haud temere veniunt; victoria nobis</l>
								<l>difficilis, laetas nam poscunt carmina mentes;</l>
								<l>nos tristes: quid enim nisi triste efferre paramus,</l>
								<l>culmine deiecti tanto, pulcherrima, cum te</l>
								<l>externi invideant thalami, Lucretia, nobis?</l>
								<l>Dure Hymen, Hymenaee, piis invise Latinis!</l>
							</lg>
						</sp>
						<sp>
							<speaker>Ferrarienses</speaker>
							<lg type="lirica" lang="lat">
								<l> Aspicite Ausonios meditata requirere vates,</l>
								<l>victrici qui saepe caput pressere corona.</l>
								<l>Quare non facilis stat nobis palma, sodales,</l>
								<l>qui prima alterno cantu certamina inimus;</l>
								<l>gloria sed maior quae multo parta labore</l>
								<l>provenit. Hoc agite, huc animum convertite, ne qua</l>
								<l>sit mora cum docto deceat succedere cantu.</l>
								<l>Blande Hymen, iucunde Hymen, ades, Hymenaee.</l>
							</lg>
						</sp>
						<sp>
							<speaker>Romani</speaker>
							<lg type="lirica" lang="lat">
								<l> Omnia vertuntur: quae quondam maxima Roma</l>
								<l>Ausonias inter tantum caput extulit urbes,</l>
								<l>quantum abies inter graciles annosa genistas,</l>
								<l>aut quantum tenues inter vetus Albula rivos,</l>
								<l>seu claris hominum studiis, seu moenibus altis;</l>
								<l>nunc deserta vacat, veteri depressa ruina,</l>
								<l>atque ubi templa deûm et Capitolia celsa fuere,</l>
								<l>curiaque et sancto subsellia trita senatu,</l>
								<l>flexipedes surgunt hederae fruticesque maligni,</l>
								<l>et turpes praebent latebras serpentibus atris.</l>
								<l>Est levis haec iactura tamen: ruat hoc quoque, quicquid</l>
								<l>est reliquum, iuvet et nudis habitare sub antris,</l>
								<l>vivere dum liceat tecum, pulcherrima Virgo.</l>
								<l>Dure Hymen, Hymenaee, piis invise Latinis!</l>
							</lg>
						</sp>
						<sp>
							<speaker>Ferrarienses</speaker>
							<lg type="lirica" lang="lat">
								<l> Omnia vertuntur: modicis quae moenibus olim</l>
								<l>hinc viridi ripa, hinc limosa obducta palude</l>
								<l>angustas capiebat opes Ferraria pauper,</l>
								<l>angustasque domos, angustaque templa deorum,</l>
								<l>apta tamen tenui populo tenuique senatu;</l>
								<l>finitimas inter tantum nunc eminet urbes,</l>
								<l>quantum inter Bacchi colles pater Apenninus,</l>
								<l>Eridanusve inter fluvios, quos accipit infra,</l>
								<l>quosque supra e tota Hesperia Neptunus uterque.</l>
								<l>Nunc, ubi piscoso pellebant gurgite lintrem,</l>
								<l>aut ubi in aprico siccabant retia campo,</l>
								<l>regia templa, domus, fora, compita, curia, turres</l>
								<l>Herculeique decent muri, portaeque, viaeque,</l>
								<l>vixque suo populo ampla, potenti et molibus aequis</l>
								<l>et paribus studiis generi contendere Martis.</l>
								<l>At nullos tantum iactat Ferraria cultus,</l>
								<l>quam quod te dominam accipiat, pulcherrima Virgo.</l>
								<l>Blande Hymen, iucunde Hymen, ades, o Hymenaee.</l>
							</lg>
						</sp>
						<sp>
							<speaker>Romani</speaker>
							<lg type="lirica" lang="lat">
								<l> Qualis in Ionio magno, bacchantibus austris,</l>
								<l>nauta, ubi vel Syria vel Thynna merce gravatam</l>
								<l>illiditque ratem scopulisque relinquit acutis</l>
								<l>naufragus, et multum per caerula volvitur expes,</l>
								<l>nudus et ignota tandem iactatur arena;</l>
								<l>dum vacuam querulis contristat fletibus oram,</l>
								<l>haud procul informi in limo radiare coruscam</l>
								<l>intuitur, quam vertit atrox ad littora, gemmam,</l>
								<l>tempestas, seque illa opibus solatur ademptis;</l>
								<l>ecce autem mirantem ignes rutilumque decorem</l>
								<l>incautumque potens manus occupat obvia, et illum</l>
								<l>dimittit maria implentem et nemus omne querelis:</l>
								<l>talis Roma, diu casus ubi flevit iniquos</l>
								<l>optavitque dolens veterum decora alta Quiritum,</l>
								<l>dum Vaticano flexisset lumina colli,</l>
								<l>te vidit clari soboles, Lucretia, Borgae,</l>
								<l>pulchro ore et pulchris aequantem moribus, aut quas</l>
								<l>verax fama refert, aut quas sibi fabula finxit;</l>
								<l>atque novo veteres solata est munere curas.</l>
								<l>O septem colles, Tiberis pater, altaque prisci</l>
								<l>imperii monimenta, graves intendite luctus!</l>
								<l>Nuper Atestini fratres, proceresque propinqui,</l>
								<l>Herculeus iuvenis patria quos misit ab urbe,</l>
								<l>quod pulchri fuerat vobis impune tulere,</l>
								<l>externoque decus vestrum iunxere marito.</l>
								<l>Dure Hymen, Hymenaee, piis invise Latinis!</l>
							</lg>
						</sp>
						<sp>
							<speaker>Ferrarienses</speaker>
							<lg type="lirica" lang="lat">
								<l> Ut qui perpetuis viret hortus consitus umbris,</l>
								<l>mobilibusque nitet per quadrua compita rivis,</l>
								<l>laudetur licet Idaeae sub sidere Caprae,</l>
								<l>seu cum Libra oritur, seu cum sata Sirius urit,</l>
								<l>est tamen egelidos Tauro referente tepores</l>
								<l>gratior (erumpunt tum lento e vimine frondes,</l>
								<l>tum pingunt variis decorantque coloribus herbas</l>
								<l>liliaque, violaeque, rosaeque, brevesque hyacinthi);</l>
								<l>sic quae regali fulsit Ferraria cultu,</l>
								<l>aedibus aut sacris, aut auctae molibus urbis,</l>
								<l>aut mage privatis opibus luxuque decenti,</l>
								<l>vel studiis primum ingenuis iuvenumque senumque,</l>
								<l>nunc pulchra est, nunc grata magis, cum, Borgia, tauro</l>
								<l>vecta tuo referes auratis cornibus annum.</l>
								<l>Vere novo insuetos summittit terra colores,</l>
								<l>Herculeique nitent nativis floribus horti;</l>
								<l>arte tibi qua quisque valet blanditur honesta,</l>
								<l>et nos, qui teneris musas veneramur ab annis,</l>
								<l>alternis laetos numeris canimus Hymenaeos.</l>
								<l>Blande Hymen, iucunde Hymen, ades, o Hymenaee.</l>
							</lg>
						</sp>
						<sp>
							<speaker>Romani</speaker>
							<lg type="lirica" lang="lat">
								<l> Dure Hymen, Hymenaee, piis invise Latinis,</l>
								<l>qui potes e lacrimis miserorum auferre parentum,</l>
								<l>ardentique viro trepidam donare puellam,</l>
								<l>et procul a patria longinquas ducere ad oras!</l>
								<l>Dure Hymen, Hymenaee, piis invise Latinis!</l>
							</lg>
						</sp>
						<sp>
							<speaker>Ferrarienses</speaker>
							<lg type="lirica" lang="lat">
								<l> Blande Hymen, iucunde Hymen, ades, o Hymenaee,</l>
								<l>qui cupido iuveni cupidam sociare puellam</l>
								<l>tendis, qui tacitos questus miseraris amantum;</l>
								<l>qui nympham haud pateris viduo tabescere lecto,</l>
								<l>longinquasque urbes geniali foedere iungis.</l>
								<l>Blande Hymen, iucunde Hymen, ades, o Hymenaee.</l>
							</lg>
						</sp>
						<sp>
							<speaker>Romani</speaker>
							<lg type="lirica" lang="lat">
								<l> O quondam gratae pulchro candore puellae,</l>
								<l>quae Phaethontei colitis vada conscia casus,</l>
								<l>quid Latiae nuptae iucundo occurritis ore?</l>
								<l>Nec sensistis uti potioris luminis ortu</l>
								<l>vester hebet, languetque decor spectabilis olim,</l>
								<l>Arctos ut Eoo veniente Hyperionis axe?</l>
								<l>Dure Hymen, Hymenaee, piis invise Latinis!</l>
							</lg>
						</sp>
						<sp>
							<speaker>Ferrarienses</speaker>
							<lg type="lirica" lang="lat">
								<l> O longum incultae tenuique in honore puellae,</l>
								<l>pinguia quae colitis testantia culta labores</l>
								<l>Herculeos, ubi multiplicem Dux inclytus hydram</l>
								<l>contudit ignavis foedantem flexibus agros,</l>
								<l>virginis adventu Romanae exporgite frontem.</l>
								<l>Nam pulchra ut rerum facies celatur opaca</l>
								<l>in nocte et picea sordens caligine nullos</l>
								<l>oblectat torpetque alienae obnoxia culpae,</l>
								<l>quae mox cum thalamo Tithonia surgit ab Indo,</l>
								<l>apparet meritasque audit clarissima laudes;</l>
								<l>sic vos ingrata resides latuistis in umbra</l>
								<l>heroe Herculeo post vincula prima tot annos</l>
								<l>caelibe, at Aurora nunc exoriente Latina,</l>
								<l>gratae estis, capiturque decor non visilis ante.</l>
								<l>Blande Hymen, iucunde Hymen, ades, o Hymenaee.</l>
								<l>At vos, Romulei vates, ne tendite contra;</l>
								<l>iam numeris satis est lusum: iam tecta subimus</l>
								<l>regia, nec pigeat concordi dicere cantu:</l>
								<l>blande Hymen, iucunde Hymen, ades, o Hymenaee.</l>
							</lg>
						</sp>
					</div1>
					<div1 type="poesia">
						<head>Lirica LIV</head>
						<head>
							<foreign lang="lat">De diversis amoribus</foreign>
						</head>
						<lg type="lirica" lang="lat">
							<l>Est mea nunc Glycere, mea nunc est cura Lycoris,</l>
							<l>Lyda modo meus est, est modo Phyllis amor.</l>
							<l>Primas Glaura faces renovat, movet Hybla recentes,</l>
							<l>mox cessura igni Glaura vel Hybla novo.</l>
							<l>Nec mihi, diverso nec eodem tempore, saepe</l>
							<l>centum vesano sunt in amore satis.</l>
							<l>Ut sum si placeo, me, me sic utere, virgo,</l>
							<l>seu grata es, seu iam grata futura mihi.</l>
							<l>Hoc olim ingenio vitales hausimus auras,</l>
							<l>multa cito ut placeant, displicitura brevi.</l>
							<l>Non in amore modo mens haec, sed in omnibus impar;</l>
							<l>ipsa sibi longa non retinenda mora.</l>
							<l>Saepe eadem Aurorae rosea surgente quadriga</l>
							<l>non est, quae fuerat sole cadente mihi.</l>
							<l>O quot tentatas illa est versata per artes</l>
							<l>festivum impatiens rettulit unde pedem!</l>
							<l>Cum primum longos posui de more capillos</l>
							<l>estque mihi primum tradita pura toga;</l>
							<l>haec me verbosas suasit perdiscere leges,</l>
							<l>amplaque clamosi quaerere lucra fori;</l>
							<l>atque eadem optatam sperantem attingere metam</l>
							<l>non ultra passa est improba ferre pedem;</l>
							<l>meque ad Permessum vocat Aoniamque Aganippem,</l>
							<l>aptaque virgineis mollia prata choris;</l>
							<l>meque iubet docto vitam producere cantu,</l>
							<l>per nemora illa, avidis non adeunda viris.</l>
							<l>Iamque acies, iam facta ducum, iam fortia Martis</l>
							<l>concipit aeterna bella canenda tuba.</l>
							<l>Ecce iterum. - Male sana, inquit, quid inutile tento</l>
							<l>hoc studium? Vati praemia nulla manent.-</l>
							<l>Meque aulae cogit dominam tentare potentem</l>
							<l>fortunam obsequio servitioque gravi.</l>
							<l>Mox ubi pertaesum est male grati principis, illa</l>
							<l>non tulit hic resides longius ire moras.</l>
							<l>Laudat et aeratis ut eam spectabilis armis,</l>
							<l>et meream forti conspiciendus equo.</l>
							<l>Et mihi sunt aptae vires, patiensque laborum</l>
							<l>corpus, et has possunt tela decere manus.</l>
							<l>Nec mora; bellator sonipes, et cuncta parantur</l>
							<l>instrumenta acri commoda militiae;</l>
							<l>iuratusque pio celebri sub principe miles,</l>
							<l>expecto horrisonae martia signa tubae.</l>
							<l>Iam neque castra placent, rursus nec classica nobis;</l>
							<l>ite procul, Getici tela cruenta dei.</l>
							<l>Humanone trucem foedabo sanguine dextram,</l>
							<l>ut meus assiduo sub bove crescat ager?</l>
							<l>Et breve mortis iter sternam mihi, ut horridus umbram</l>
							<l>horreat immitem portitor ipse meam?</l>
							<l>Atque aliquis, placida aspiciens a sede piorum</l>
							<l>me procul Eumenidum verbera saeva pati,</l>
							<l>- En qui Musarum liquit grata otia, dicat,</l>
							<l>anxius ut raperet munere Martis opes -;</l>
							<l>manibus et sociis narret me digna subisse</l>
							<l>supplicia, haud ulla diminuenda die?</l>
							<l>Antra mihi placeant potius, montesque supini</l>
							<l>vividaque irriguis gramina semper aquis;</l>
							<l>et Satyros inter celebres, Dryadasque puellas</l>
							<l>plectra mihi digitos, fistula labra terat.</l>
							<l>Dum vaga mens aliud poscat, procul este, Catones;</l>
							<l>este quibus parili vita tenore fluit,</l>
							<l>quos labor angat, iter cupientes limite certo,</l>
							<l>ire sub instabili cuncta novante polo.</l>
							<l>Me mea mobilitas senio deducat inerti,</l>
							<l>dum studia haud desint quae variata iuvent.</l>
							<l>Me miserum! quod in hoc non sum mutabilis uno,</l>
							<l>quando me assidua compede vincit Amor:</l>
							<l>et nunc Hybla licet, nunc sit mea cura Lycoris,</l>
							<l>et te, Phylli, modo, te modo, Lyda, velim;</l>
							<l>aut Glauram aut Glyceren, aut unam aut saepe ducentas</l>
							<l>depeream; igne tamen perpete semper amo.</l>
						</lg>
					</div1>
					<div1 type="poesia">
						<head>Lirica LV</head>
						<head>
							<foreign lang="lat">Epitaphium Iani Francisci Gonzagae</foreign>
						</head>
						<lg type="lirica" lang="lat">
							<l>Quae fuerant, vivente anima olim, mortua membra</l>
							<l>absque anima tandem claudit humata lapis.</l>
							<l>Corporis affecti aerumnas novus incola coeli</l>
							<l>spiritus hic gaudet deposuisse graves.</l>
							<l>Quare animam Iani seu corpus flere, viator,</l>
							<l>frustra hoc, sero illud, vanus uterque dolor.</l>
						</lg>
					</div1>
					<div1 type="poesia">
						<head>Lirica LVbis</head>
						<head>
							<foreign lang="lat">Sine inscriptione</foreign>
						</head>
						<lg type="lirica" lang="lat">
							<l>Iani Francisi Gonzagae mortua pridem</l>
							<l>membra, animae quanvis iuncta, dies solvit,</l>
							<l>hicque iacent: anima ad sedes sublata quietas</l>
							<l>gaudet onus tandem deposuisse grave.</l>
							<l>Hospes, quaeso, animam flebis corpusve sepulti?</l>
							<l>Serum hoc, saevum illud, vanus uterque dolor.</l>
						</lg>
					</div1>
					<div1 type="poesia">
						<head>Lirica LVI</head>
						<head>
							<foreign lang="lat">Sine inscriptionec</foreign>
						</head>
						<lg type="lirica" lang="lat">
							<l>Sum dat es est, et edo dat es est: genus unde, magister,</l>
							<l>Estense? an quod sit dicitur, an quod edat?</l>
						</lg>
					</div1>
					<div1 type="poesia">
						<head>Lirica LVII</head>
						<head>
							<foreign lang="lat">In Hippolytum Estensem episcopum Ferrariae</foreign>
						</head>
						<lg type="lirica" lang="lat">
							<l>Excita festivo populi Ferraria plausu,</l>
							<l>protulit ex adytis ora verenda sacris:</l>
							<l>utque sua Hippolytum prospexit templa tuentem,</l>
							<l>- O claros, inquit, gens mea nacta duces!</l>
							<l>Quis patre invicto gerit Hercule fortius arma?</l>
							<l>Mystica quis casto castius Hippolyto?</l>
						</lg>
					</div1>
					<div1 type="poesia">
						<head>Lirica LVIII</head>
						<head>
							<foreign lang="lat">Epitaphium Ludovici Areosti</foreign>
						</head>
						<lg type="lirica" lang="lat">
							<l>Ludovici Areosti humantur ossa</l>
							<l>sub hoc marmore, seu sub hac humo, seu</l>
							<l>sub quicquid voluit benignus haeres,</l>
							<l>sive haerede benignior comes, sive</l>
							<l>oportunius incidens viator;</l>
							<l>nam scire haud potuit futura. Sed nec</l>
							<l>tanti erat vacuum sibi cadaver,</l>
							<l>ut urnam cuperet parare vivens.</l>
							<l>Vivens ista tamen sibi paravit,</l>
							<l>quae inscribi voluit suo sepulchro,</l>
							<l>(olim si quod haberet is sepulchrum)</l>
							<l>ne, cum spiritus, exili peracto</l>
							<l>praescripti spatio, misellus artus,</l>
							<l>quos aegre ante reliquerit, reposcet,</l>
							<l>hac et hac cinerem hunc et hunc revellens,</l>
							<l>dum noscat proprium, vagus pererret.</l>
						</lg>
					</div1>
					<div1 type="poesia">
						<head>Lirica LVIIIbis</head>
						<head>
							<foreign lang="lat">Idem</foreign>
						</head>
						<lg type="lirica" lang="lat">
							<l>Ludovici Areosti humantur ossa</l>
							<l>hoc sub marmore, seu sub hac humo, seu</l>
							<l>sub quicquid voluit benignus haeres:</l>
							<l>nam scire haud potuit futura de se,</l>
							<l>nec tanti vacuum fuit cadaver</l>
							<l>illi urnam ut cuperet parare vivens.</l>
							<l>Signari voluit tamen sepulchrum,</l>
							<l>ne, cum spiritus ultimo dierum</l>
							<l>in membra haec veniet redire iussus,</l>
							<l>inter tot tumulos diu vagetur.</l>
						</lg>
					</div1>
					<div1 type="poesia">
						<head>Lirica LIX</head>
						<head>
							<foreign lang="lat">
								<add resp="ed">Epitaphium Herculis Strozzae</add>
							</foreign>
						</head>
						<lg type="lirica" lang="lat">
							<l>Qui patriae est olim iuvenis moderatus habenas,</l>
							<l>quique senum subiit pondera pene puer</l>
							<l>(quem molles elegi ostendunt, seu grandia mavis,</l>
							<l>sive canenda lyra carmina, quantus erat),</l>
							<l>Herculis hic Strozzae tegitur cinis: intulit uxor</l>
							<l>Barbara, Taurellae stemmate clara domus.</l>
							<l>Quale hoc cumque suo statuit sacrum aere sepulchrum,</l>
							<l>iuncta ubi vult chari manibus esse viri.</l>
						</lg>
					</div1>
					<div1 type="poesia">
						<head>Lirica LX</head>
						<head>
							<foreign lang="lat">Ad Fuscum</foreign>
						</head>
						<lg type="lirica" lang="lat">
							<l>Antiqua Fusci claraque Aristii,</l>
							<l>puer, propago, forsitan et meum</l>
							<l>ductum unde nomen et meorum,</l>
							<l>nunc Ariostum, at Aristium olim;</l>
							<l>te vix triennem iam comitem vocat</l>
							<l>suum imperator; grandia iam tibi</l>
							<l>virtutis elargitur ultro</l>
							<l>praemia, tergeminos honores,</l>
							<l>virtus prius quam (nam tenera impedit</l>
							<l>aetas) tuo se iungere pectori</l>
							<l>possit: sed Augustus futuram</l>
							<l>mox videt adveniente pube.</l>
							<l>Hoc spondet illi nota parentium</l>
							<l>virtus tuorum, patrui et optima</l>
							<l>Thomae institutio, et quod ista</l>
							<l>omnibus indole polliceris.</l>
							<l>At quantum honoris, tantum oneris datur:</l>
							<l>quippe elaborandum est tibi maximam</l>
							<l>tui omnium expectationem et</l>
							<l>Caesaris indicium tueri.</l>
						</lg>
					</div1>
					<div1 type="poesia">
						<head>Lirica LXI</head>
						<head>
							<foreign lang="lat">De Raphaele Urbinate</foreign>
						</head>
						<lg type="lirica" lang="lat">
							<l>Huc oculos - non longa mora est -, huc verte; meretur</l>
							<l>te, quamvis properes, sistere qui iacet hic:</l>
							<l>cuius picta manu te plurima forsan imago</l>
							<l>iocunda valuit sistere saepe mora.</l>
							<l>Hoc, Urbine, tuum decus; hoc tua, Roma, voluptas;</l>
							<l>hoc, Pictura, tuus marmore splendor inest.</l>
							<l>Marmor habet iuvenem exanimum, qui marmora quique</l>
							<l>illita parietibus vivere signa facit.</l>
							<l>Os oculosque movere, pedes proferre, manusque</l>
							<l>tendere; tantum non posse deditque loqui:</l>
							<l>quod dum qui faciat meditatur, opusque perenne</l>
							<l>reddat, monstra Deae talia morte vetant.</l>
							<l>Hospes, abi, monitus mediocria quaerere, quando</l>
							<l>stare diu summis invida fata negant.</l>
						</lg>
					</div1>
					<div1 type="poesia">
						<head>Lirica LXII</head>
						<head>
							<foreign lang="lat">Ad Alphonsum Ferrariae ducem III</foreign>
						</head>
						<lg type="lirica" lang="lat">
							<l>Cum desperata fratrem languere salute</l>
							<l>et nulla redimi posse putaret ope,</l>
							<l>dîs vovet Hippolytus, Getico dum currit ab orbe,</l>
							<l>Manibus ipse suum, vivat ut ille, caput.</l>
							<l>Vota deos faciles habuere: Alphonsus ab Orco</l>
							<l>eripitur, fratris fratre obeunte vices.</l>
							<l>Morte tua, Pollux, redimis si Castora, munus</l>
							<l>accepturus idem das, nec obis, sed abis;</l>
							<l>quod dedit hic, nunquam accipiet, nec lusus inani</l>
							<l>spe reditus avidi limina Ditis adit.</l>
						</lg>
					</div1>
					<div1 type="poesia">
						<head>Lirica LXIII</head>
						<head>
							<foreign lang="lat">Epitaphium Zerbinati</foreign>
						</head>
						<lg type="lirica" lang="lat">
							<l>Paulum siste, mora est brevis; rogat te</l>
							<l>Zerbinatus in hoc situs sepulchro,</l>
							<l>si sis forte sciens, ut et scientem</l>
							<l>se reddas quoque, quis furor Leonem</l>
							<l>Tassinum impulerit, quem amabat, et quem</l>
							<l>erat pluribus usque prosecutus</l>
							<l>magnisque officiis domi forisque,</l>
							<l>ut ipsum insidiis agens necaret.</l>
							<l>Quod si scire negas, abi; et tibi sit</l>
							<l>exemplo, ingenium malum feroxque</l>
							<l>lenire ut benefacta nulla possint.</l>
						</lg>
					</div1>
					<div1 type="poesia">
						<head>Lirica LXIV</head>
						<head>
							<foreign lang="lat">In Olivam</foreign>
						</head>
						<lg type="lirica" lang="lat">
							<l>Hicne rosas inter Veneris bulbosque Priapi</l>
							<l>et Bacchi vites Palladis arbor ero?</l>
							<l>Immeritoque obscaena et adultera et ebria dicar,</l>
							<l>sobria quae semper casta pudensque fui?</l>
							<l>Hinc me auferte, aut me ferro succidite, quaeso,</l>
							<l>ne mihi dent turpem probra aliena notam.</l>
						</lg>
					</div1>
					<div1 type="poesia">
						<head>Lirica LXV</head>
						<head>
							<foreign lang="lat">De paupertate</foreign>
						</head>
						<lg type="lirica" lang="lat">
							<l>Sis lautus licet et beatus, hospes,</l>
							<l>et quicquid cupis affluens referto</l>
							<l>cornu Copia subministret ultro,</l>
							<l>ne suspende humilem casam brevemque</l>
							<l>mensam naribus hanc tamen recurvis,</l>
							<l>si nec, Bauci, tuam, tuam, Molorche,</l>
							<l>tuamque, Icare, pauperem tabernam,</l>
							<l>et viles modica cibos patella</l>
							<l>sprevit Iuppiter, Hercules, Liaeus.</l>
						</lg>
					</div1>
					<div1 type="poesia">
						<head>Lirica LXVI</head>
						<head>
							<foreign lang="lat">De populo et vite</foreign>
						</head>
						<lg type="lirica" lang="lat">
							<l>Arida sum, vireoque aliena populus umbra,</l>
							<l>sumque racemiferis undique operta comis;</l>
							<l>gratae vitis opus, quae cum moritura iaceret,</l>
							<l>munere surrexit laeta feraxque meo.</l>
							<l>Nunc nostri memor officii, docet unde referri</l>
							<l>magna etiam possit gratia post obitum.</l>
						</lg>
					</div1>
					<div1 type="poesia">
						<head>Lirica LXVII</head>
						<head>
							<foreign lang="lat">Sine inscriptione</foreign>
						</head>
						<lg type="lirica" lang="lat">
							<l>Quae frondere vides serie plantaria longa</l>
							<l>et fungi densae sepis opaca vicem,</l>
							<l>lucus erant, horti latus impedientia dextrum</l>
							<l>e regione domus, e regione viae,</l>
							<l>parta viderentur septena ut iugera frustra,</l>
							<l>prospectus longi cum brevis esset agri.</l>
							<l>Non mites edi foetus, coalescere ramos,</l>
							<l>crescere non urens umbra sinebat olus.</l>
							<l>Emptor ad hos usus Ariostus vertit, et optat</l>
							<l>non minus hospitibus quam placitura sibi.</l>
						</lg>
					</div1>
			</body>
		</text>
</TEI.2>
