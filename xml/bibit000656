<?xml version="1.0" encoding="UTF-8"?>
<!DOCTYPE TEI.2 SYSTEM "http://backend.bibliotecaitaliana.it/DTD/bibit.dtd">
<TEI.2>
<teiHeader>
  <fileDesc>
    <titleStmt>
      <title>Della coltivazione</title>
      <author>Luigi Alamanni</author>
    </titleStmt>
    <extent>275 Kb in UTF-8</extent>
    <publicationStmt>
      <publisher>Biblioteca Italiana</publisher>
      <pubPlace>Roma</pubPlace>
      <date>2003</date>
      <idno>bibit000656</idno>
      <availability>
        <p>Questa risorsa digitale è liberamente accessibile per uso
              personale o scientifico. Ogni uso commerciale è vietato</p>
      </availability>
    </publicationStmt>
    <seriesStmt>
      <title>Collezione BibIt</title>
    </seriesStmt>
    <sourceDesc>
      <bibl>
        <title>Versi e prose</title>
        <author>Alamanni, Luigi</author>
        <editor id="ed">Raffaelli, Pietro</editor>
        <publisher>Le Monnier</publisher>
        <pubPlace>Firenze</pubPlace>
        <date>1859</date>
        <note>2 v.</note>
      </bibl>
    </sourceDesc>
  </fileDesc>
  <encodingDesc>
                  <samplingDecl>
                    <p>Tutti i materiali paratestuali della fonte cartacea non riconducibili alla
                      responsabilità dell'autore dell'opera sono stati soppressi nella versione
                      digitale</p>
                  </samplingDecl>
                  <editorialDecl>
                    <correction method="silent" status="medium">
                      <p>Livello medio: controllo a video con collazione con edizione di
                      riferimento</p>
                    </correction>
                    <quotation form="data" marks="all">
                      <p>I simboli di citazione e di discorso diretto presenti sulla fonte cartacea
                        sono stati rappresentati sulla versione digitale</p>
                    </quotation>
                    <hyphenation eol="none">
                      <p>I trattini di sillabazione a fine riga sono stati soppressi e le parole
                        ricomposte</p>
                    </hyphenation>
                  </editorialDecl>
    <classDecl><taxonomy id="CDD"><bibl>Classificazione Decimale Dewey</bibl></taxonomy><taxonomy id="CGB"><bibl>Classificazione generi BibIt</bibl></taxonomy></classDecl></encodingDesc>
  <profileDesc>
    <creation>
      <date>500</date>
    </creation>
    <langUsage><language id="ita"/></langUsage>
    <textClass>
      <keywords scheme="CDD">
        <term>851.4 - POESIA ITALIANA, 1542-1585</term>
      </keywords>
      <keywords scheme="CGB">
        <term>Poesia</term>
      </keywords>
    </textClass>
  </profileDesc>
  <revisionDesc>
    <change>
      <date>Data sconosciuta anteriore al 2000</date>
      <respStmt>
        <name>CIBIT - Roma</name>
      </respStmt>
      <item>Digitalizzazione</item>
    </change>
    <change>
      <date>Data sconosciuta anteriore al 2000</date>
      <respStmt>
        <name>CIBIT - Roma</name>
      </respStmt>
      <item>Correzione linguistica</item>
    </change>
    <change>
      <date>Data sconosciuta anteriore al 2000</date>
      <respStmt>
        <name>Francesca Cascino</name>
        <name>BIBIT</name>
      </respStmt>
      <item>Codifica XML - Codifica con software</item>
    </change>
    <change>
      <date>2003-09-13T00:00:00.000+02:00</date>
      <respStmt>
        <name>Elena Pierazzo</name>
        <name>BIBIT</name>
      </respStmt>
      <item>Validazione</item>
    </change>
  </revisionDesc>
</teiHeader>
<text>
<body>
<div1 type="parte">
<head>LIBRO PRIMO.</head>
<head>ESORDIO E DEDICAZIONE DEL POEMA.</head>
<head>LAVORI DI PRIMAVERA.</head>
<lg type="non-definito">
<l>Che deggia, quando il sol rallunga il giorno,</l>
<l>Oprar il buon cultor nei campi suoi;</l>
<l>Quel che deggia l'estate, e quel che poscia</l>
<l>Al pomifero autunno, al freddo verno;</l>
<l>Come rida il giardin d'ogni stagione;</l>
<l>Quai sieno i miglior dì, quali i più rei;</l>
<l>O magnanimo Re, cantare intendo,</l>
<l>Se fia voler del Ciel. Voi, dotte Suore,</l>
<l>Lontan lasciando d'Elicone il fonte,</l>
<l>Non v'incresca a venir qui dov'infiora</l>
<l>Lari e Duranza le campagne intorno.</l>
<l>Vengan lieti con voi l'antica madre</l>
<l>Della spiga inventrice, e quel che primo</l>
<l>Di sì dolce liquor la sete indusse:</l>
<l>Il cornuto Pastor co' suoi Selvani,</l>
<l>Co' suoi Satiri e Fauni a lui compagni,</l>
<l>Vengan colle zampogne a schiera a schiera:</l>
<l>Venga l'altera Dea che al mondo diede</l>
<l>Già con l'asta fatal l'eterna uliva:</l>
<l>Venga il possente Dio che seco a pruova</l>
<l>Il feroce corsier col suo tridente</l>
<l>Produsse in terra; e minaccioso e torvo,</l>
<l>Il barbato Guardian degli orti ameni</l>
<l>Non resti indietro, perch'io possa alquanto</l>
<l>Dei cortesi suoi don parlar con lui.</l>
</lg>
<lg type="non-definito">
<l>Voi, famoso Signor, cui solo adora</l>
<l>Il gallico terren; sotto il cui regno</l>
<l>Quanto è verace onor s'ha fatto nido;</l>
<l>Deh porgete al mio dir sì larga aita,</l>
<l>Ch'io possa raccontar del pio villano</l>
<l>L'arte, l'opre, gl'ingegni, e le stagioni:</l>
<l>Ché dovreste saver per prova omai,</l>
<l>Che dal favor di voi, non d'altri, puote</l>
<l>Nascer virtù che per le tosche rive</l>
<l>Or mi faccia seguir con degno piede</l>
<l>Il chiaro Mantovan, l'antico Ascreo;</l>
<l>E mostrar il cammin che ascoso giace.</l>
</lg>
<lg type="non-definito">
<l>Tosto ch'il ciel, tutti i rabbiosi venti</l>
<l>Discacciando da sé, zeffiro accoglie</l>
<l>A distrugger fra noi la neve e 'l ghiaccio,</l>
<l>Esca il cultivator del chiuso albergo,</l>
<l>E d'ogn'intorno visitando vada</l>
<l>Tutto il terren ch'alla sua cura è dato;</l>
<l>E con riguardo pio l'orrende piaghe</l>
<l>Cerchi, ch'il tempo rio, la pioggia, il vento</l>
<l>Alle piante, alle fosse, ai loro angusti</l>
<l>Argini han fatte; e gli sovvenga allora,</l>
<l>Che bench'ai miglior dì s'arrenda il verno,</l>
<l>Nulla è stagion dove sì spesso adopre</l>
<l>L'umido suo valor l'austro, ch'il cielo</l>
<l>Delle nubi affricane ingombra e bagna.</l>
<l>Né pur ei sol, ma di favonio il fiato</l>
<l>Tepido e dolce dispogliando in alto</l>
<l>Del suo nevoso vel l'alpi canute,</l>
<l>Fan sì ricco il terren d'onde novelle,</l>
<l>Che l'erboso ruscello, il picciol rio,</l>
<l>Il pietroso torrente, il fiume altero,</l>
<l>Dispregiando ogni legge, ardito cerca</l>
<l>Di tor dal corso suo l'antico freno:</l>
<l>Onde chi pigro vien, sovente piange;</l>
<l>Ché un picciol varco ch'al buon tempo puote</l>
<l>Chiuder poco terren con breve fascio,</l>
<l>Cotal poscia divien, ch'ivi entro passa</l>
<l>Quant'acqua scende, e gli depreda i campi;</l>
<l>E con danno mortal di tempo e d'opre,</l>
<l>Al suo primo sentier lo torna appena.</l>
<l>Dunque al principio suo con terra e pietre,</l>
<l>Con nodosi virgulti e legni aguti</l>
<l>Serri tutto all'intorno, ove esso veggia</l>
<l>Nuovamente passar l'invitto umore.</l>
<l>L'arbor che sovr'un colle o in piaggia assiede,</l>
<l>Ben cerchi e guardi; e se da quella il senta</l>
<l>Ch'alle radici sue sostenga oltraggio,</l>
<l>Con poca riga che più in alto muova,</l>
<l>La svolga altronde; o lui circonde in giro,</l>
<l>A guisa di castel, di sterpi e sassi.</l>
<l>Ma perch'il tempo, allor piovoso e molle,</l>
<l>Pur il tutto compir forse contende;</l>
<l>Basti principio dar con forma tale,</l>
<l>Che non venga infinito il danno avuto;</l>
<l>Finché l'altra stagion più secca e calda,</l>
<l>Torni ai bisogni altrui più fida aita.</l>
<l>Indi volga il pensier coll'opra insieme</l>
<l>Intorno ai prati ch'il passato verno</l>
<l>Aperti, in abbandon, negletti furo,</l>
<l>Agli armenti, ad ogni uom pastura e preda.</l>
<l>Quei con fossi talor, talor circondi</l>
<l>Con pali e siepi: o se n'avesse il loco,</l>
<l>Può di sassi compor muraglie e schermi;</l>
<l>Talché il rozzo pastor, la greggia ingorda</l>
<l>E col morso e col piè non taglie e prema</l>
<l>La novella virtù ch'all'erbe infonde</l>
<l>Con soave liquor la terra e 'l cielo.</l>
<l>Poi quinci e quindi, ove mancar si veggia</l>
<l>Il notritivo umor, non prenda a sdegno</l>
<l>Colle sue propie man di lordo fimo</l>
<l>Satollar sì, che vive forze prenda.</l>
<l>Il più novel che nella mandra truove.</l>
<l>Quello a ciò fia miglior: ma d'alta parte</l>
<l>Di monte in monte lo distenda in basso,</l>
<l>Perch'il fetido odor più passe addentro;</l>
<l>E ciò far si convien qualor più fugga</l>
<l>Delia dal suo fratel, crescendo il lume.</l>
<l>E sappia pur ciascun, che l'erbe e i fieni</l>
<l>Son che fan ricche le campagne e i colli;</l>
<l>E chi nol pensa, al primo verno scorge</l>
<l>Stanco e 'nfermo giacer l'amato tauro,</l>
<l>Che fra le nevi e 'l ciel vagando il giorno</l>
<l>Non può tanto trovar di frondi e giunchi</l>
<l>Ch'in vita il tenga, e poi la notte vede,</l>
<l>Colpa del suo signor, la mandra nuda;</l>
<l>E tal in breve andar magrezza sente,</l>
<l>Ch'in piè sta appena, e tra 'l digiuno e 'l freddo</l>
<l>Non ha spazio a veder distrutto il ghiaccio.</l>
<l>Il misero bifolco al tempo eletto,</l>
<l>Tardi avveduto, lagrimando mira</l>
<l>L'altrui campo vicin solcato e lieto,</l>
<l>Il suo vedovo e sol; l'aratro e 'l giogo</l>
<l>Starsi, lassi! lontan negletti e sparti:</l>
<l>Né può trovar alcun, per preghi o pianti,</l>
<l>Che del giovenco suo gli sia cortese;</l>
<l>Ché chi 'l seppe nodrir, per sé l'adopra</l>
</lg>
<lg type="non-definito">
<l>Quinci i prati lassando, a i campi e i colli</l>
<l>Rivolga il passo; e sotto il fascio antico</l>
<l>Il mansueto bue riponga il collo;</l>
<l>E già senta il terren (ché n'è ben tempo)</l>
<l>Del suo vomer novel la prima piaga.</l>
<l>Avanti a tutti, il pio bifolco truove</l>
<l>Il più grasso terren che meno abbonde</l>
<l>D'umor soverchio; il vago colle umìle,</l>
<l>La piaggia aprica che più guarde il sole,</l>
<l>Il secco monte: ma l'acquosa valle,</l>
<l>Finché più caldo sol non vesta il Tauro,</l>
<l>Non senta oltraggio: e nel terren più leve,</l>
<l>Sia raro e basso; e nel più vivo e lieto,</l>
<l>Spesso e profondo sia menato il solco;</l>
<l>Perché l'erbe peggior che in questo sono,</l>
<l>Mostrando al ciel le sue radici aperte,</l>
<l>Restin sepolte, e che nell'altro poi</l>
<l>La sua poca virtù non resti spenta.</l>
<l>Sia dritto e largo, e di lunghezza avanze</l>
<l>Poco oltra più che cento volte un piede.</l>
<l>Ove in alto pendente il campo stia,</l>
<l>Meni a traverso pur l'aratro e i buoi;</l>
<l>Perché se l'onda poi, che scorre in basso,</l>
<l>Scender trovasse alle sue voglie il rigo,</l>
<l>Rapidamente, oimè! donna e regina,</l>
<l>La sementa e 'l terren trarrebbe al fiume.</l>
<l>Ma guardi prima ben (ché troppo nuoce,</l>
<l>Né lo puon ristorar fatica o tempo)</l>
<l>Che non tocchi il suo campo, o ferro adopre,</l>
<l>Se troppo il senta dalla pioggia oppresso;</l>
<l>Perché tal diverria (creda a chi 'l prova)</l>
<l>Che render non poria di seme il frutto.</l>
<l>E se dopo gran sete asciutto e stanco,</l>
<l>Sia da nube leggier di sopra asperso;</l>
<l>O misero cultor! sia lunge allora,</l>
<l>Sia lunge allor da lui l'aratro e 'l bue;</l>
<l>Perché, solcato sol, tal rabbia e sdegno</l>
<l>Prende col suo signor, ch'all'anno terzo</l>
<l>Non si degna mostrar le spighe appena.</l>
<l>Ma se 'l vomero tuo, la terra aprendo,</l>
<l>Netto e lucido vien qual puro argento;</l>
<l>Lieto e sicuro allor, doppiando l'opre,</l>
<l>Segui l'util lavor; ch'al tempo amato</l>
<l>Fian la speme e 'l desio dal frutto vinte.</l>
<l>Or prendendo il villan (ché l'ora è giunta)</l>
<l>Dal chiuso albergo, e la famiglia insieme,</l>
<l>I semplici legumi, e l'altre biade</l>
<l>Che nel felice agosto in seme scelse;</l>
<l>Cerer chiamando e chi dei campi ha cura,</l>
<l>Alle fatiche sue larga mercede;</l>
<l>Già commetta al terren la sua sementa.</l>
<l>Sian la fava pallente, il cece altero,</l>
<l>Il crescente pisel, l'umil fagiolo,</l>
<l>La ventosa cicerchia in parte dove</l>
<l>Senza soverchio umor felice e lieto</l>
<l>Trovin l'albergo lor: la lente pure</l>
<l>Dello steril sentir non è sì schiva.</l>
<l>Venghin dopo costor l'orzo e l'avena:</l>
<l>Ma ponga cura in ciò, ché questa suole</l>
<l>Vie più danno portar, seccando i campi,</l>
<l>Al non saggio arator, che spighe e strame;</l>
<l>Come la spelda ancor, ch'a lei s'agguaglia:</l>
<l>Ma il magro monticel ch'inutil vegna</l>
<l>Ad ogni altro valor, per loro elegga.</l>
<l>Né men crudel ancor si sente il lino</l>
<l>A chi 'l riceve in sen: ma tal è l'uso,</l>
<l>Ch'io consiglio ciascun, ch'a forza il brami,</l>
<l>E che seggio gli dia purgato e grasso;</l>
<l>Che non avendo ciò, sì basso e frale</l>
<l>Vien poscia e 'nfermo, che la fida sposa,</l>
<l>Le caste figlie sue vedrà piangenti</l>
<l>Aver al più gran giel la fronte aperta,</l>
<l>E nel più sacro dì la mensa e 'l letto</l>
<l>Senza candido vel negletti e nudi.</l>
<l>La vermiglia saggina, il bianco miglio,</l>
<l>Il panico sottil, d'uccei rapina,</l>
<l>Lungo il chiaro ruscel, vicino al fonte</l>
<l>Onde distille umor, la sede agogna:</l>
<l>E rivien da costor sì larga prole,</l>
<l>Ch'un poco seme gran ricolta ingombra.</l>
<l>Non basti al buon villan la sua sementa</l>
<l>Sparger nei campi, e leggermente poi</l>
<l>Parte coprirne, e ritrovar l'albergo:</l>
<l>Ma la sposa, il fratel, le figlie insieme,</l>
<l>Colle sue marre in man, non lunge sieno</l>
<l>Al buon bifolco; e rinettando i solchi,</l>
<l>E tritando le zolle, ascondin tutto,</l>
<l>Con aguto cercar, che sopra appare:</l>
<l>E gli sovvenga pur, ch'intenti stanno</l>
<l>Il loquace fringuel, l'astuta e vaga</l>
<l>Passera audace, il calderugio ornato,</l>
<l>Il colombo gentil, l'esterno grue,</l>
<l>E con mill'altri poi l'ingorda pica,</l>
<l>L'importuna cornice, il corvo impuro,</l>
<l>Che non trovando allor più degno cibo,</l>
<l>Pur si dànno a furar l'altrui fatiche.</l>
<l>Dunque di veste vil, di pelli oscure,</l>
<l>Di piume e di baston componga in giro</l>
<l>A' seminati campi orrende facce</l>
<l>Di tirannico uccel, di fera e d'uomo</l>
<l>Ch'in disusato suon rotando al vento,</l>
<l>Spavente i predator dai danni suoi.</l>
<l>Quinci levato al ciel, con voti e preghi</l>
<l>Chiami la pioggia, perch'il verno possa,</l>
<l>Ov'al bisogno suo fallisse il grano,</l>
<l>Non lunge al foco, senza affanno e cura</l>
<l>Che gli presti il vicin quel ch'ha d'avanzo,</l>
<l>Di tai frutti nutrir la sua famiglia.</l>
<l>Ma non deve obliar ch'il suo terreno</l>
<l>(Quantunque grasso) del soverchio peso,</l>
<l>Com'ogni altro mortal, troppo s'affanna;</l>
<l>E che riprende in sen forza e ristoro</l>
<l>D'aver pace d'altrui d'un anno almeno,</l>
<l>E d'avuta pietà non torna ingrato.</l>
<l>Pur chi avaro pensiero o povertade</l>
<l>Sproni al troppo bramar, suggetto mute;</l>
<l>Perch'il cibo cangiar risveglia il gusto.</l>
<l>Ove il tristo lupino o l'umil veccia</l>
<l>Féro a' venti tenor coi secchi rami;</l>
<l>Più con la vanga in man che coll'aratro,</l>
<l>La qual più muove addentro e più rinnova</l>
<l>La stanca terra, e più bramata viene</l>
<l>A gli amici legumi e molte biade,</l>
<l>Può l'altr'anno versar vari altri semi,</l>
<l>E del frumento ancor, sol che non lasce</l>
<l>O di cenere immonda o di letame</l>
<l>Porgergli aita, o far al tempo poi</l>
<l>L'aride stoppie sue di Vulcan preda,</l>
<l>Che per mille cagion più beni apporta;</l>
<l>E sovente opra sì, che s'il buon campo</l>
<l>Trova al suo desiar benigno il cielo,</l>
<l>Tanto felici e belle alza le biade,</l>
<l>Che nel tempo novel menar conviene</l>
<l>La pecora e l'agnel che col pio morso</l>
<l>Loro affreni talor l'aperto orgoglio.</l>
</lg>
<lg type="non-definito">
<l>Pensi appresso fra sé, ch'al gran cultore</l>
<l>Nei bei giorni miglior non basta sola</l>
<l>La sementa, il zappar, solcar la terra;</l>
<l>Ma che le vigne ancor, le piante e i frutti,</l>
<l>Già fuggendosi il giel, chiaman da lunge</l>
<l>Dolce soccorso, promettendo in breve</l>
<l>Al suo buon curator premio e ricchezza.</l>
<l>Non ci rimena il sol sì bella e chiara</l>
<l>La fiorita stagion, perché poi deggia</l>
<l>Il discreto villan passarla indarno.</l>
</lg>
<lg type="non-definito">
<l>Alma Ciprigna Dea, lucente stella,</l>
<l>De' mortai, degli Dei vita e diletto;</l>
<l>Tu fai l'aer seren, tu queti il mare,</l>
<l>Tu dài frutto al terren, tu liete e gai</l>
<l>Fai le fere e gli augei; che dal tuo raggio,</l>
<l>Tutto quel ch'è fra noi, raddoppia il parto.</l>
<l>Al tuo santo apparir, la nebbia e 'l vento</l>
<l>Parton veloci, e le campagne e i colli</l>
<l>Veston nuovi color di fiori e d'erbe;</l>
<l>Tornan d'argento i ruscelletti e i fiumi:</l>
<l>Dal tuo sacro favor le piume spiega</l>
<l>Zeffiro intorno, e gli amorosi spirti,</l>
<l>Ovunque teco vien, soave infonde</l>
<l>La chiara Primavera, e 'l tempo vago</l>
<l>Che le piante avverdisce, e pinge i prati:</l>
<l>E quanto bene abbiam, da te si chiame.</l>
<l>Dunque te, più d'altrui, per guida appello</l>
<l>Al mio nuovo cantar; ch'io mostri appieno</l>
<l>L'alta virtù ch'il tuo venire adduce,</l>
<l>Al glorïoso Re Francesco, eletto</l>
<l>Per far ricco tra noi d'onor il mondo,</l>
<l>Come tu il ciel del tuo splendore eterno.</l>
<l>Deh fa', sacrata Dea, ch'in terra e 'n mare</l>
<l>L'antico guerreggiar s'acqueti omai:</l>
<l>Perché tu sola puoi tranquilla pace</l>
<l>Portar nel mondo: ché il feroce Marte</l>
<l>Tutto acceso d'amor, ti giace in grembo,</l>
<l>E fermando nei tuoi gli ardenti lumi,</l>
<l>In te vorria versar tutti i suoi spirti;</l>
<l>Né può grazia negar che tu gli chieggia.</l>
</lg>
<lg type="non-definito">
<l>Or qui surga il villan, né tempo aspetti</l>
<l>Di veder già spuntar le frondi e i fiori,</l>
<l>Del tuo sommo valor cortesi effetti;</l>
<l>Ma con speme ed ardir riprenda in mano</l>
<l>Gli aguti ferri suoi, truovi la vite</l>
<l>Che dal materno amor sospinta, forse</l>
<l>Tanti figli a nodrir nel seno avrebbe</l>
<l>(Chi nol vietasse allor) che 'n brevi giorni</l>
<l>Scarca d'ogni vigor s'andrebbe a morte.</l>
<l>Taglie i torti sermenti, i larghi, e quelli</l>
<l>Che contra ogni dover e 'ndarno veggia</l>
<l>Crescer nel tronco, e quei che troppo ingordi</l>
<l>Tra le robuste braccia han preso il seggio,</l>
<l>E la parte miglior s'han fatta preda.</l>
<l>Se fia lieto il terren, sia più cortese</l>
<l>Il saggio potator; che in ogni tronco</l>
<l>Può due germi lasciar tagliati in modo,</l>
<l>Che 'l secondo occhio si ritenga appena.</l>
<l>Ma dove magro appar, sovente suole</l>
<l>L'imprudente cultor con danno e scorno</l>
<l>Pianger l'anno avvenir la sua pietate,</l>
<l>Perché due ne lasciò, bastando un solo.</l>
<l>Se giovinetta sia, non bene ancora</l>
<l>Alle pene mortali al mondo avvezza;</l>
<l>Ah perdoni all'età, non sia crudele,</l>
<l>Lasce il novello umor più largo alquanto</l>
<l>Prender diporto; e se di Bacco teme,</l>
<l>Stia lunge il ferro, oimè! ch'assai le fia</l>
<l>Dolcemente spogliar coll'unghie intorno</l>
<l>Ove il bisogno vien, donando pure</l>
<l>Con paterno riguardo e forma e modo</l>
<l>Da condurla ove vuol nei dì perfetti.</l>
<l>Ma perché sotto il ciel cosa mortale</l>
<l>Non può stato trovar ch'eterno duri;</l>
<l>Né men che gli animai, le piante e l'erbe</l>
<l>Han nel primo avvenir natura amica,</l>
<l>La qual, fuggito il giovinetto tempo,</l>
<l>Così fatta crudel com'era pia,</l>
<l>Ci getta in preda alla vecchiezza stanca,</l>
<l>Che per mille dolor, per mille piaghe,</l>
<l>Debili, infermi e vil, ci mena a morte;</l>
<l>Né possiamo scampar, ma quella istessa</l>
<l>Impia (che così vuol) natura avara</l>
<l>Ne insegna pur, che ciò che manca in noi</l>
<l>Si stenda in altri, e che di prole in prole</l>
<l>Viva il mondo per lei qual sempre visse.</l>
<l>Ciò sapendo il villan, qualor potando</l>
<l>Nella prima stagion l'antiche piante,</l>
<l>Vedesse una di lor, che voto un seggio</l>
<l>Per suo fero destin di sé lasciasse;</l>
<l>O qualcuna altra pur sì vecchia e grama</l>
<l>Che inutil fusse, o di tal frutto acerbo,</l>
<l>Che tra l'altre restar chiamasse indegna;</l>
<l>Quindi la sveglia, e dal vicin più presso</l>
<l>Il più nodoso tralcio in vece prenda,</l>
<l>E 'n guisa d'arco ripiegando in basso,</l>
<l>Dentro il sotterri, purché resti almeno</l>
<l>La quarta gemma fuor, ch'è più congiunta</l>
<l>Al suo natio pedal; ché tutto essendo</l>
<l>Posto dentro il terren, soverchie avrebbe</l>
<l>Radici intorno; e 'l vigoroso e poco</l>
<l>Vie più si dee pregiar, che 'l molto e frale.</l>
<l>Poscia il terzo anno, chi 'l secondo teme,</l>
<l>Lieto il diparta dal materno stelo;</l>
<l>Ché ben potrà, senza nutrice, allora</l>
<l>La sua vita menar tra frondi e frutti.</l>
<l>Poi, perché il nuovo umor che sotto surge</l>
<l>Mosso dalla virtù che 'l tempo adduce,</l>
<l>Trovi al suo pullular più larga strada;</l>
<l>Perché il tepido sol più passe addentro;</l>
<l>Perché l'erba crudel che parte invola</l>
<l>Del nutrimento pio ch'a lei si deve,</l>
<l>Con giusto guiderdon si resti ancisa;</l>
<l>L'invitto zappator l'arme riprenda,</l>
<l>E cavando il terren dentro e d'intorno,</l>
<l>Lo smuova, l'apra, e sottosopra il volga;</l>
<l>Guardando (ahi lassa lei!) che poco accorto</l>
<l>Alla vite gentil non faccia piaga.</l>
<l>Dal robusto castagno e salcio acquoso,</l>
<l>Dalla nodosa quercia, e d'altri molti</l>
<l>Prenda i rami dappoi, che sian sostegno</l>
<l>Alle sue membra; ove al bisogno estremo,</l>
<l>A tal uso miglior, la canna manche.</l>
<l>Poi la lenta ginestra in un gli accinga,</l>
<l>Sicché il fero aquilon, da Bacco odiato,</l>
<l>Non trionfi di lei; ma lieta un giorno</l>
<l>Le pampinose corna, i tralci e l'uve</l>
<l>Sovra il sostenitor sicura avvolga.</l>
<l>Ma tutto si proveggia avanti molto</l>
<l>Che, gonfiando la buccia, ardita scorga</l>
<l>Già di fuori spuntar la gemma acuta:</l>
<l>Ch'allor più si convien che lunge stia</l>
<l>Colui che l'ama il più, che serri intorno</l>
<l>E di sterpi e di pietre, e faccia in guisa,</l>
<l>Che non possa varcar chi crolli i rami.</l>
</lg>
<lg type="non-definito">
<l>Non però si convien che l'alma intenda</l>
<l>A Bacco tal, che a Giove, a Febo, a Palla,</l>
<l>Non curando di lor, si faccia odioso:</l>
<l>Ma visitando vada ogni altra pianta</l>
<l>Che la riva o la piagga o 'l colle adombre.</l>
<l>La morta cima, il ramuscel troncato</l>
<l>Tagli; ch'assai sovente il secco offende</l>
<l>Premendo il verde, e le conduce al fine.</l>
<l>Poi tutto quel che di soverchio nato</l>
<l>Di parto adulterin nel tronco truova</l>
<l>O nelle sue radici, accorto sveglia</l>
<l>Il buono sfrondator; ch'all'altra prole</l>
<l>Di legittimo amor non furi il latte:</l>
<l>E de' rami miglior, quantunque verdi,</l>
<l>Non perdoni a tagliar; ma quelli istessi</l>
<l>Ch'adombran più da quella parte donde</l>
<l>Passe il raggio del sol, che possa meglio</l>
<l>Dentro tutto scaldar; se vuol più lieto</l>
<l>Il ricco arbore aver, più dolci i pomi.</l>
<l>E perché il pio cultor non deve solo</l>
<l>Sostener quello in piè ch'il padre o l'avo</l>
<l>Delle fatiche sue gli ha dato in sorte,</l>
<l>Ma far col bene oprar che d'anno in anno</l>
<l>Cresca il patrio terren di nuovi frutti,</l>
<l>Quanto l'albergo umìl di figli abbonda:</l>
<l>Né veggia, oimè! tra pecorelle e buoi</l>
<l>La figlia errar dopo il vigesimo anno,</l>
<l>Senza ancor d'Imeneo gustar i doni,</l>
<l>Discinta e scalza; e di vergogna piena</l>
<l>Fuggir piangendo per boschetti e prati</l>
<l>L'antica compagnia che in pari etade</l>
<l>Già si sente chiamar consorte e madre;</l>
<l>Né i miseri figliuoi, pasciuti un tempo</l>
<l>Pur largamente nel paterno ostello,</l>
<l>E di quel sol che nei suoi campi accolse</l>
<l>Dolci nativi, in tenerella etade</l>
<l>Di peregrin maestro empio flagello</l>
<l>Sentir, la madre pia chiamando indarno,</l>
<l>Alle fonti menando, ai verdi prati</l>
<l>Le non sue gregge; e le cipolle e l'erba,</l>
<l>Lassi! mangiar, vedendo in mano ai figli</l>
<l>Del suo nuovo signor formaggio e latte:</l>
<l>Siccome oggi addivien tra i colli toschi</l>
<l>Dei miseri cultor, non già lor colpa,</l>
<l>Ma dell'ira civil, di chi l'indusse</l>
<l>A guastar il più bel ch'Italia avesse.</l>
</lg>
<lg type="non-definito">
<l>Or chi vuol, nell'età canuta e stanca,</l>
<l>Di pigra povertà non esser preda,</l>
<l>E poter la famiglia aver d'intorno</l>
<l>Lieta, e la mensa di vivande carca,</l>
<l>E far aschio al vicin, non pur pietade;</l>
<l>Nella nuova stagion non segga in vano:</l>
<l>Ch'or rinnuovi, or rivesta, or pianti, or cangi,</l>
<l>Pur secondo il bisogno, or vigne, or frutti.</l>
</lg>
<lg type="non-definito">
<l>Son mille i modi che natura impose</l>
<l>Di crearse alle piante; onde si vede,</l>
<l>Senza cura d'altrui, che per sé stesse</l>
<l>Ne nascon molte che fanno ombra verde</l>
<l>Alle liete campagne, ai verdi colli,</l>
<l>Sopra i gelidi monti, in riva un fiume:</l>
<l>Vedi la scopa umìl, il faggio alpestre,</l>
<l>Vedi il popolo altero, il lento salcio.</l>
<l>Parte son poi, che dal suo proprio seme</l>
<l>Surgon più liete: la castagna irsuta,</l>
<l>La ghiandifera quercia, il cerro annoso.</l>
<l>Altre veggiam, nelle radici in basso</l>
<l>Ch'hanno i suoi successor: l'olmo, il ciriegio,</l>
<l>L'odorato, gentil, famoso lauro,</l>
<l>Ch'io spero ancor che le mie tempie cinga</l>
<l>Sol per le vostre man, gran Re de' Galli:</l>
<l>Questo ancor vede i suoi futuri eredi</l>
<l>Nutrirse intorno, e gli ricuopre e pasce.</l>
<l>Così crescer veggiam le selve e i boschi;</l>
<l>L'alte montagne, i luoghi imi e palustri</l>
<l>Vestir tutti tra sé diverse guise.</l>
<l>Poscia, seguendo il natural cammino,</l>
<l>Trovò l'uso mortal nuove altre forme.</l>
<l>Quello il caro pianton dal proprio ventre</l>
<l>Toglie alla madre, e lo ripon nel solco;</l>
<l>Quel trapianta un rampollo; e quello un tronco</l>
<l>Sotto la terra pon, di palo in guisa:</l>
<l>Tale è pianta gentil ch'in pace porta</l>
<l>L'empio propagginar, né vive sdegna</l>
<l>Le sue membra veder da noi sepolte:</l>
<l>Poi tali ancor, che senza aver radici</l>
<l>Crescon gioiose; e le più altere cime</l>
<l>Spesso il buon potator non pianta a voto,</l>
<l>Ma quel ch'è più, che dalla molta uliva,</l>
<l>Il già secco pedal segando in basso,</l>
<l>Si vedran germinar le barbe ancora.</l>
<l>Or, non si trova alfin prestar le membra</l>
<l>L'un frutto all'altro, e le nodrir per sue?</l>
<l>Ma riguardisi ben (ch'il tutto vale)</l>
<l>Tra tal varïetà comprender dritto</l>
<l>Di ciascuno il valor, la sede e 'l culto;</l>
<l>E 'n quella parte ove natura inchina,</l>
<l>Drizzar il passo: perché l'arte umana</l>
<l>Altro non è da dir, ch'un dolce sprone,</l>
<l>Un corregger soave, un pio sostegno,</l>
<l>Uno esperto imitar, comporre accorto,</l>
<l>Un sollecito atar con studio e 'ngegno</l>
<l>La cagion natural, l'effetto e l'opra;</l>
<l>E chi vuol contro andar del tutto a loro,</l>
<l>Schernito dal vicin, s'affanna indarno.</l>
<l>Vie più robusta vien l'inculta pianta</l>
<l>Che senza altrui lavor s'estende al cielo,</l>
<l>E secondo al desio si prese il seggio;</l>
<l>Pur men feconda: ma inserendo i rami,</l>
<l>O cangiando il terren più volte, spoglia</l>
<l>Il salvatico stilo; e 'l culto onesto,</l>
<l>Di costume civil la rende adorna.</l>
<l>Il medesmo avverrà, s'al pio parente</l>
<l>Svegliendo intorno la crescente prole</l>
<l>Che 'l piè gl'ingombra, negli aprici campi</l>
<l>Convenevole a lui darà l'albergo.</l>
<l>L'arbore in ver che dal suo seme nasce,</l>
<l>Ha sì tarda, affannosa e fral la vita,</l>
<l>Che pria ch'arrive ancor l'età virile,</l>
<l>Si spegne in fasce; o non morendo, al fine</l>
<l>Di sì stanco sapor conduce i frutti,</l>
<l>Ch'agli affamati augei si restan cibo.</l>
<l>Non per questo si manche in ciascun anno</l>
<l>Di por nel solco suo de' miglior semi,</l>
<l>E coll'onde e col fimo dar loro esca,</l>
<l>E coprirgli dal giel, cacciare i vermi,</l>
<l>Vedergli spesso, e sperar sempre il meglio:</l>
<l>Ché molte cose fan la cura e l'opra.</l>
<l>Ride al propagginar la vite allegra,</l>
<l>L'uliva al tronco: l'amoroso mirto</l>
<l>Cresce più volentier nel cespo intero.</l>
<l>Cresce il duro nocciuol traposto in pianta,</l>
<l>La palma invitta, e con mille altri insieme</l>
<l>L'alto frassino ancor, la quercia ombrosa.</l>
<l>L'aurato cetro poi, la poma rancia,</l>
<l>E la sua compagnia soave e cara,</l>
<l>Benché di seme ancor, di pianta viene.</l>
<l>Quei che di rami poi, non pur di tronco,</l>
<l>Dànno al suo potator nel tempo i frutti,</l>
<l>È 'l purpureo granato, il dolce fico,</l>
<l>L'aspro e greve cotogno, il freddo melo,</l>
<l>Il tardo pero, e la vermiglia pruna.</l>
<l>L'arbor gentil che già sostenne in alto</l>
<l>La morta Filli, il crudel noce opaco,</l>
<l>Il non vivace pesco, il grande e fero</l>
<l>Robustissimo pin, fra gli altri tutti</l>
<l>Ch'han l'alma in lor da più difese armata,</l>
<l>(Fuor d'ogni uso comun) sicuro e sano</l>
<l>Veggion de' semi suoi sovente il frutto:</l>
<l>Ché la natura istessa aperto face</l>
<l>Che la semenza sua doppia virtude</l>
<l>Aggia, e più d'altra; poiché tante scorze</l>
<l>Dure e spinose le ravvolse intorno.</l>
</lg>
<lg type="non-definito">
<l>Ma che direm dell'ingegnoso inserto</l>
<l>Che in sì gran maraviglia al mondo mostra</l>
<l>Quel che val l'arte ch'a natura segua?</l>
<l>Questo, vedendo una bennata pianta</l>
<l>D'agresti abitator talvolta preda,</l>
<l>Gli ancide e spegne; e di dolcezza ornata</l>
<l>Nuova e bella colonia in essa adduce:</l>
<l>Né si sdegna ella; ma guardando in giro,</l>
<l>Sì bella scorge l'adottiva prole,</l>
<l>Che i veri figli suoi posti in oblio,</l>
<l>Lieta e piena d'amor gli altrui nodrisce.</l>
<l>L'arte e l'ingegno qui mille maniere</l>
<l>Maravigliosamente ha poste in pruova.</l>
<l>Quando è più dolce il ciel, chi prende in alto</l>
<l>Le somme cime più novelle e verdi</l>
<l>Del miglior frutto, e risecando il ramo</l>
<l>D'un altro per sé allor aspro e selvaggio,</l>
<l>Ma giovine e robusto, o 'l tronco istesso,</l>
<l>Adatta in modo le due scorze insieme,</l>
<l>Che l'uno e l'altro umor che d'essi saglia,</l>
<l>Mischiando le virtù, faccia indivisi</l>
<l>Il sapor e l'odor, le frondi e i pomi.</l>
<l>Chi la gemma svegliendo, all'altra pianta</l>
<l>Fa simil piaga, e per soave impiastro</l>
<l>Ben congiunta ed egual l'inchiude in essa.</l>
<l>Chi della scorza intera spoglia un ramo,</l>
<l>In guisa di pastor ch'al nuovo tempo</l>
<l>Faccia zampogne a risonar le valli;</l>
<l>E ne riveste un altro, in forma tale,</l>
<l>Che qual gonna nativa il cinga e copra.</l>
<l>Molte altre son, ch'a narrar lungo f"ra:</l>
<l>Ché 'l conoscer dell'uom non si contenta</l>
<l>Di quel che gli altri san, ma d'ora in ora</l>
<l>Cerca nuovi sentieri; e più d'ogni altro</l>
<l>Il ben dotto cultore, il qual ritrova</l>
<l>Cose spesso incredibili a chi 'l vede,</l>
<l>Non che a chi l'ode dir; e prova alfine,</l>
<l>Che l'arte alla natura è mastra e guida.</l>
<l>Ma quai modi s'adopre, o questi o quelli,</l>
<l>O de' novelli ancor, sappia il villano,</l>
<l>Che tutto fa chi le due membra insieme</l>
<l>Sì ben congiunge, che natura adopre</l>
<l>Ogni spirto e valor comune in esse.</l>
<l>Delle stagion, migliore e più sicura</l>
<l>È l'alma primavera in cui vigore</l>
<l>Giovinetto gentil e largo infonde</l>
<l>E di dentro e di fuor la terra e 'l cielo;</l>
<l>Pur in ogni altra ancor mostra la pruova,</l>
<l>Che talor si può far; e quelle nozze</l>
<l>Son più care tra loro e più felici,</l>
<l>Che del medesmo sangue ebber parenti,</l>
<l>Benché vario il natale in bosco e in orto:</l>
<l>L'altre, tra i più congiunti, come avviene</l>
<l>Tra 'l pero e 'l melo, e tra 'l ciriegio e 'l cornio.</l>
<l>Ma pur l'abitator dei verdi colli,</l>
<l>Poiché ha condotte a fin le maggior cure,</l>
<l>Lo conforto a spiar gli altri segreti</l>
<l>Del corso natural delle sue piante;</l>
<l>E sia presto a tentar tutte le strade</l>
<l>Non segnate d'altrui, per far più ricca</l>
<l>Del gran cultivator la sacrata arte,</l>
<l>E mostrar a chi vien, che il secol nostro,</l>
<l>Sì neghittoso e vil, non dorme in tutto:</l>
<l>E tanto più che nulla cosa al pari</l>
<l>Addolcisce il sapor, ch'il dotto innesto;</l>
<l>Né men giova di quel ch'a' frutti suoi</l>
<l>Dà nuovi alberghi, e gli trapianta spesso.</l>
</lg>
<lg type="non-definito">
<l>Fatto questo, ciascun cercando vada</l>
<l>Qual han le piante sue patria più cara,</l>
<l>Qual aggian qualità: chi brame il sole,</l>
<l>Chi cerchi l'aquilon; chi voglia umore,</l>
<l>Chi l'arido terren, chi valle o monte;</l>
<l>Chi goda in compagnia, chi viva sola.</l>
<l>Veggia il dolce arbuscel che Bacco adombra;</l>
<l>Veggia l'arbor gentil da Palla amato,</l>
<l>Il parnassico allor, l'aurato cetro,</l>
<l>Veggia il mirto odorato, il molle fico;</l>
<l>Veggia la palma eccelsa, il poco accorto</l>
<l>Mandorlo aprico che sovente pianse</l>
<l>Tardi i suoi danni, ch'anzi tempo (ahi lasso!)</l>
<l>De' suoi candidi fior le tempie cinse;</l>
<l>Veggia il granato pio, che dentro asconde</l>
<l>Sì soavi rubin; la pianta veggia,</l>
<l>Che Tisbe e 'l suo signor vermiglia fero,</l>
<l>La cui fronde ha virtù ch'il verme pasce</l>
<l>Che 'n sì bella opra a sé medesmo tesse</l>
<l>Onorato sepolcro e morte acerba,</l>
<l>E dai Seri e dagl'Indi il filo addusse</l>
<l>Onde il mondo novel si adorna e veste;</l>
<l>Veggia il persico pomo; e veggia come</l>
<l>Il temprato calor, la lieta stanza,</l>
<l>Il mirar chiaro e bel sovente il sole,</l>
<l>Gli fa belli, e venir di frutti pieni.</l>
<l>Ma l'irsuta castagna, il noce ombroso,</l>
<l>L'acerbissimo sorbo, il pino altero,</l>
<l>Il giocondo susin, l'aspro reale</l>
<l>Nespol nodoso, il tardo pero e 'l melo,</l>
<l>L'almo ciriegio che da lunge mostra</l>
<l>I fiammeggianti frutti, e ride al cielo;</l>
<l>Il suo minor fratel, cornio silvestre,</l>
<l>Sdegnoso in sé, che dispregiar si vede</l>
<l>La schernita famiglia accanto a quello;</l>
<l>E lo spinoso e vil, dal vulgo offeso</l>
<l>Giuggiol negletto, che salubre forse</l>
<l>Più che grato sapor nel frutto porta;</l>
<l>Questi il gelato ciel con meno oltraggio</l>
<l>Soffrir ben ponno, e sostenersi in vita</l>
<l>Carchi di neve ancor le chiome e 'l volto.</l>
<l>Dunque trove il cultor tra i campi suoi</l>
<l>Qual sia la piaggia che più scalde il sole</l>
<l>Poich'a mezzo cammin del giorno arriva:</l>
<l>E done ivi a ciascun bramato seggio,</l>
<l>Di quei che son della sua vista amici.</l>
<l>Poi l'altra parte che più l'orsa vede</l>
<l>Come giri assetata intorno al polo,</l>
<l>Caro albergo sarà di quegli a cui</l>
<l>Vie più dolce ch'il sol vien l'aura e l'ombra:</l>
<l>Ma sappia pur, che da tal parte nasce</l>
<l>Men soave il sapor, più forte il tronco.</l>
<l>L'altre due parti che risguarda Apollo</l>
<l>Quando poggia dal mar, quando discende;</l>
<l>Perché tepide son con meno offesa</l>
<l>O di caldo o di giel, disponga in esse</l>
<l>Or di questi or di quei, mirando al sito;</l>
<l>Perché spesso addivien ch'un colle, un monte,</l>
<l>Ricoprendo talor, talor porgendo</l>
<l>O l'austro o l'aquilon, non meno adduce</l>
<l>Saldi effetti tra lor, ch'il cielo istesso.</l>
<l>La pampinosa vite e l'alma uliva,</l>
<l>Il mandorlo gentil, la piaggia e 'l colle</l>
<l>Aman più d'altro, e dove sia la terra</l>
<l>Asciutta e trita; e così quei che han caro,</l>
<l>Più ch'il freddo, il calor, come il granato,</l>
<l>Come il fico, e cui tien dolce il sapore</l>
<l>Per arrichir fra noi l'ultime mense.</l>
<l>Gli altri ch'hanno il troncon più saldo, e 'l gusto</l>
<l>Aspro e men grato, ove trovin l'albergo</l>
<l>Tenace e duro, senza danno e tema</l>
<l>Non lascian di condurre i frutti a porto,</l>
<l>E larghi ristorar l'altrui fatiche.</l>
<l>Prenda adunque il villan d'intender cura</l>
<l>Delle terre i sapori e le virtudi,</l>
<l>L'alte varïetà che in esse sono;</l>
<l>Che 'l pon molto giovar: e non si sdegni,</l>
<l>Senza crederne altrui, di farne pruova.</l>
<l>La più greve o leggier, la man lo mostra</l>
<l>Senz'altro faticar: la rara o densa,</l>
<l>Di cui questa al frumento, e quella a Bacco</l>
<l>Dona il seggio miglior, si vede aperta</l>
<l>Con far profondo un pozzo, e poco appresso</l>
<l>Il medesmo terren riporre ivi entro;</l>
<l>Del qual s'abbonderà, serva all'aratro;</l>
<l>Alle viti, alle gregge, ov'esso manche.</l>
<l>La salsa, e l'altra che si appella amara,</l>
<l>Ch'alle vigne, alle piante, all'erbe, ai prati</l>
<l>Sempre inutil saria; qualche vil corba</l>
<l>Fa' carca d'esse, e poi di sopra versa</l>
<l>Dolci acque e chiare, e ripremendo in alto,</l>
<l>Prendi l'umor che caggia, ed ei ti rende</l>
<l>Il suo gusto palese, o questo o quello.</l>
<l>L'altra che grassa sia, con man trattando</l>
<l>Non s'apre o schianta, ma qual cera o pece,</l>
<l>Chiusa e tenace vien quanto è più pressa.</l>
<l>L'umida, per se stessa il fallo accusa;</l>
<l>Che sempre ha, più che spighe, e giunchi ed erbe.</l>
<l>La negra, e l'altre ch'il color presenta,</l>
<l>Non conviene imparar: la troppo fredda</l>
<l>Ch'è di tutte peggior, mal si conosce,</l>
<l>Se mille erbe nocenti, e 'l nasso e l'edra</l>
<l>Non ne fan testimon coll'ombre loro.</l>
<l>Or si ricordi qui, ch'il troppo lieto,</l>
<l>Come l'erbose valli, ove discenda</l>
<l>O di pioggia o di vena onda che apporte,</l>
<l>Depredando l'altrui, de' colli il meglio,</l>
<l>O dove abbonde il fiume e stagne intorno,</l>
<l>Fan le piante più altere, e maggior pomi,</l>
<l>Ma d'insulso sapor; fanno la vite</l>
<l>Più superba, più vaga, e di più frutto;</l>
<l>Pur men nobile il vin, di men valore,</l>
<l>E che, passato april, cangia pensiero.</l>
<l>Puosse pur maritar col suo caro olmo,</l>
<l>O col suo lento salcio; e quel che rende,</l>
<l>Coll'opra di Vulcan purgar in modo,</l>
<l>Che più lunghi aggia i giorni, o porlo in mensa</l>
<l>Alla più vil famiglia al più gran gielo.</l>
<l>L'altra, che per sé stessa e prende e torna</l>
<l>L'umor che caggia, e 'l chiuso fumo esale,</l>
<l>Né di scabbiosa ruggine empia i ferri,</l>
<l>Né sia molto ghiaiosa, e non riceva</l>
<l>La venenosa creta o 'l secco tufo</l>
<l>Ch'alle serpi e scorpion son proprio albergo,</l>
<l>Ma con modo e ragion sia d'erbe cinta;</l>
<l>Quella alle vigne tue, quella all'uliva,</l>
<l>All'aratro, alle gregge, a quanto vuole</l>
<l>Comandar il villan, fia pronta e leve.</l>
</lg>
<lg type="non-definito">
<l>Così tutto avvisato, il tempo e 'l loco,</l>
<l>Proveggia i tralci; e non perdoni all'opre,</l>
<l>Di cercar notte e dì, presso e lontano,</l>
<l>Ove siano i miglior; né si contenti</l>
<l>Di quei dell'avo suo, che forse a torto</l>
<l>Neghittoso accusava i colli suoi</l>
<l>Che gli fero aspre le vendemmie e frali.</l>
<l>Accordi il buon nocchier ch'a Lesbo e Rodo</l>
<l>E Creta, e per quei mar le merci porta,</l>
<l>Ch'indi ne svella, e le più nobil piante</l>
<l>Con terra avvolte cui sovente bagne,</l>
<l>Ne le rechi fedel nel suo ritorno:</l>
<l>E se la prora sua volge all'occaso,</l>
<l>Dal bel regno di Gallia, ove il gran giogo</l>
<l>Del freddo Pireneo vede il mar nostro,</l>
<l>Tal pianta prenda; ch'assai più soave</l>
<l>E più salubre avrà la forza e 'l gusto.</l>
<l>Né il sen partenopeo, né mille appresso</l>
<l>Degli italici lidi fieno avari</l>
<l>Di generose vigne e d'altri frutti,</l>
<l>Che chi vorria contar, potrebbe ancora</l>
<l>Narrar l'arene ch'in Cirene avvolge</l>
<l>Zeffir cruccioso, o quando l'Euro è torbo</l>
<l>E che rabbioso vien, quante onde spinga</l>
<l>L'aspro ïonio mar nei liti suoi.</l>
<l>Già si cavin le fosse, e tanto avanti,</l>
<l>Ch'il freddissimo Coro e cotto e trito</l>
<l>Aggia il mosso terren pria che la vite</l>
<l>Se gli commetta in sen; poi si ricuopra</l>
<l>Sì leggier, che l'umor trapasse addentro.</l>
<l>Quei che voglion servar fedele e 'ntera</l>
<l>La santa maiestà di sì bella arte,</l>
<l>In un simil terren più di le piante</l>
<l>Tendon sepolte, perché a poco a poco</l>
<l>Gustin l'albergo, e che natura in esse</l>
<l>Vesta il nuovo costume, e 'l vecchio spoglie;</l>
<l>Poi quella parte ove riguardan l'orse,</l>
<l>E dove il mezzodì, segnano in guisa,</l>
<l>Che le possin tornar nel modo primo:</l>
<l>E può molto giovar; tanto ha di forza</l>
<l>Della tenera età l'usanza antica.</l>
<l>Ma più religïon servar conviense</l>
<l>Al mandorlo, all'uliva, all'altre piante</l>
<l>Che di più gran valor montano al cielo.</l>
<l>Ove è grasso il terren, più spessa pianti</l>
<l>L'eletta vigna sua; dove sia frale,</l>
<l>Lasci spazio maggior: e non le doni</l>
<l>Peregrina compagna; e sovrammodo</l>
<l>Del nocciuol viene schiva: e non riguarde</l>
<l>Al Sol che caggia in mar; ché se ne attrista.</l>
<l>Tenga gli ordini eguai, che non pur danno</l>
<l>Agli occhi dei miglior leggiadro aspetto;</l>
<l>Ma ben divise in sé, con più ragione</l>
<l>Le amministra il terren l'umore e l'esca;</l>
<l>Né, premendo, fra lor si fanno oltraggio.</l>
<l>Mostrin l'istessa forma che si vede</l>
<l>In guerra spesso, ove l'orribil tromba</l>
<l>Risveglia all'arme, e che la folta schiera</l>
<l>Si spiega in quadro, e 'n minacciose tempre</l>
<l>Volge al nemico il volto, e 'ntenta aspetta,</l>
<l>Per già muover la man, del duce il segno;</l>
<l>Ch'ha di numero par la fronte e i fianchi.</l>
<l>Molti furo a quistion, come profonda</l>
<l>Voglia la fossa aver: ma in somma sia</l>
<l>(Secondo il loco pur) non molto addentro.</l>
<l>Gli altri arbori maggior, ch'han più vigore</l>
<l>E più salde le membra, e 'n alto stanno</l>
<l>Con lunghe braccia e con aperta fronte</l>
<l>A combatter coi venti al più gran verno,</l>
<l>E di cibo più largo han più mestiero;</l>
<l>Convenevole a lor sotterri il piede.</l>
<l>Seguiti in ciò colui che dottamente</l>
<l>Fonda eccelse colonne, archi e teatri,</l>
<l>O minacciose moli in mezzo il mare;</l>
<l>Che, quanto il ciglio lor più s'alza al cielo,</l>
<l>Più comincia il lavor di verso il centro:</l>
<l>E natura ave in ciò maestra e guida;</l>
<l>Ch'all'altissimo pino, all'eschio, al faggio,</l>
<l>Al cerro invitto, ed a mill'altri insieme,</l>
<l>Quanto leva a ciascun la chioma in suso,</l>
<l>Tanto abbassa laggiù le sue radici.</l>
<l>Or non resta al cultor nuova altra cura,</l>
<l>Ch'alle piantate viti, agli altri frutti</l>
<l>Metter dentro e d'intorno ghiara o vasi,</l>
<l>Che guarde il troppo umor che non discenda</l>
<l>A guastar le sue barbe, e 'l poco alletti.</l>
<l>Poi gli guardi dal ferro e dagli armenti,</l>
<l>Dai vermi e dalle capre; e si ricorde</l>
<l>Che tanto a Bacco fan dannaggio e scherno,</l>
<l>Che 'l suo gran sacrificio è d'esse sposo.</l>
</lg>
<lg type="non-definito">
<l>Qui m'aiuti or cantar la sacra Pale;</l>
<l>Col favor della qual dico al pastore,</l>
<l>Che delle gregge sue tal cura prenda,</l>
<l>Che non manche il letame ai magri colli,</l>
<l>Né da coprir la sua famiglia il verno,</l>
<l>E ne' giorni più lieti agnelli e latte,</l>
<l>E capretti e formaggio ai miglior tempi.</l>
<l>Quando si fugge il giel, quando già indora</l>
<l>Gli umidi pesci il sol, quantunque il vento</l>
<l>Fugga, e la neve a Zeffiro s'arrende;</l>
<l>Loro apporta più doglia, e spesso morte</l>
<l>Questo tempo novel, che Borea e 'l ghiaccio.</l>
<l>Questo le trova ancor debili e grame;</l>
<l>E senza cibo dar, piovoso e molle,</l>
<l>Di mille infermità le rende preda.</l>
<l>Faccia di stoppie ancor, faccia di felci</l>
<l>Sovra il duro terren coverchio e letto</l>
<l>Contro al frigido umor rimedio, e schermo</l>
<l>A la tarda podagra e l'aspra scabbia.</l>
<l>E quando è carco il ciel, di frondi e fieno</l>
<l>Empia la mensa lor sotto il suo tetto,</l>
<l>E dell'acque miglior; che non convegna,</l>
<l>Senza pasco trovar, bagnar le gonne.</l>
<l>Poiché l'erba rinasce, e torna il caldo,</l>
<l>Muova or la capra e l'umil pecorella,</l>
<l>Questa alle verdi piagge, e quella al bosco,</l>
<l>Tosto che appar l'aurora, mentre ancora</l>
<l>La notturna rugiada l'erbe imperla.</l>
<l>Poiché 'l sol monta, ai più gelati rivi</l>
<l>Dia lor ristoro; e 'n qualche chiusa valle,</l>
<l>O sotto ombra ventosa d'elce o d'olmo</l>
<l>Le tenga a ruminar: poi verso il vespro</l>
<l>Le rivolga a trovare i colli e i fiumi.</l>
<l>Chi tien cara la lana, le sue gregge</l>
<l>Meni lontan dagli spinosi dumi,</l>
<l>E da lappole e roghi, e da le valli</l>
<l>Che troppo liete sian: le madri elegga</l>
<l>Di delicato vel candide e molli;</l>
<l>E ben guardi al monton; che bench'ei mostri</l>
<l>Tutto nevoso fuor, se l'aspra lingua</l>
<l>Sia di fosco color, di negro manto</l>
<l>O di macchiato pel produce i figli.</l>
<l>Chi cerca il latte, ove fiorisca il timo,</l>
<l>Ove verdegge il citiso, ove abbonde</l>
<l>D'alcun salso sapor erba odorata,</l>
<l>Dia loro il pasco: ché da questi viene</l>
<l>Maggior la sete; e grazioso e vago,</l>
<l>D'un insolito sal dà gusto al latte.</l>
<l>Quel ch'al nascer del dì si munge, al vespro</l>
<l>Prema il saggio pastor: quel della sera,</l>
<l>Quando poi surge il sol, formaggio renda.</l>
<l>Non si lassi talor dentro all'albergo</l>
<l>Dell'innocenti gregge arder intorno</l>
<l>Dell'odorato cedro, o del gravoso</l>
<l>Galbano, o d'altro tal ch'a lui simiglie;</l>
<l>Che discaccian col fumo dai lor letti</l>
<l>La vipera mortal, l'umida serpe,</l>
<l>Che s'han fatto ivi il nido, e son cagione</l>
<l>(Colpa del suo guardian) d'interna peste.</l>
<l>Qui s'avveggia alla fin, che 'l tempo è giunto</l>
<l>Di tor la veste all'umil pecorella,</l>
<l>Ch'ha troppa intorno, e non si sdegna o duole,</l>
<l>Per ricoprirne altrui, torla a se stessa;</l>
<l>Purché d'acqua corrente o di salse onde</l>
<l>Sia ben purgata appresso; e poi d'amurca,</l>
<l>D'olio, di vin, di zolfo e vivo argento,</l>
<l>E di pece e di cera e d'altri unguenti</l>
<l>Le sia fatta difesa al nudo dorso</l>
<l>Contra i morsi e venen di vermi e serpi.</l>
<l>Né fra l'ultime cure il fido cane</l>
<l>Si dee quinci lasciar; ma dalle cune</l>
<l>Nutra il rozzo mastin, che sol conosca</l>
<l>Le sue gregge e i pastori, e d'essi prenda</l>
<l>Il cibo ai tempi suoi, d'ogni altro essendo,</l>
<l>Come lupo o cinghial, selvaggio e schivo.</l>
<l>Non muova mai dalle sue mandre il piede:</l>
<l>Seguale il giorno; e poi la notte pose</l>
<l>Su la porta, o tra lor, come altri vuole.</l>
<l>Sia suo letto la terra, e tetto il cielo;</l>
<l>Né mai veggia l'albergo, e mai non guste</l>
<l>Delicate vivande; e fugga il foco.</l>
<l>Sia soverchio velluto, a fin che possa</l>
<l>Ben soffrir il seren, la pioggia e 'l gielo:</l>
<l>E ch'al dente del lupo schermo vegna.</l>
<l>Candido lo vorrei; ché più lontano,</l>
<l>All'oscura ombra, si dimostra altrui,</l>
<l>E men puote ingannar guardiano o gregge.</l>
<l>Minacciosa la fronte, il ciglio torvo,</l>
<l>Sempre innanzi alla schiera il passo muova;</l>
<l>E col fischio e col grido avvezzo tale,</l>
<l>Che riguardi sovente accanto e 'ndietro.</l>
</lg>
<lg type="non-definito">
<l>Or vengo a visitar l'ingegnose api,</l>
<l>Di cui prender si deve il frutto primo</l>
<l>Del suo dolce liquor, quando si vede</l>
<l>Ch'Apollo lascia il Tauro, e 'n oriente,</l>
<l>Poco avanti l'aurora, il volto mostra</l>
<l>La candida Taigete, e col bel piede</l>
<l>Ripercotendo il mar si leva in alto.</l>
<l>E ben più largamente il buon villano</l>
<l>Può depredar il mel; perché l'estate,</l>
<l>Sendo il tempo sereno e i venti in bando,</l>
<l>(Benché vinca il calor) non manca a quelle</l>
<l>Mille fior, mille erbette, in mille valli</l>
<l>Ove può meno il sol, che danno l'esca</l>
<l>Che lor troppa furò l'avara mano.</l>
</lg>
<lg type="non-definito">
<l>O beato colui che in pace vive,</l>
<l>Dei lieti campi suoi proprio cultore;</l>
<l>A cui, stando lontan dall'altre genti,</l>
<l>La giustissima terra il cibo apporta,</l>
<l>E sicuro il suo ben si gode in seno!</l>
<l>Se ricca compagnia non hai d'intorno</l>
<l>Di gemme e d'ostro, né le case ornate</l>
<l>Di legni peregrin, di statue e d'oro,</l>
<l>Né le muraglie tue coperte e tinte</l>
<l>Di pregiati color, di vesti aurate,</l>
<l>Opre chiare e sottil di Perso e d'Indo;</l>
<l>Se il letto genital di regie spoglie,</l>
<l>E di sì bel lavor non aggia il fregio,</l>
<l>Da far tutta arrestar la gente ignara;</l>
<l>Se non spegni la sete, e toi la fame</l>
<l>Con vasi antichi in cui dubbioso sembri</l>
<l>Tra bellezza e valor chi vada innante;</l>
<l>Se le soglie non hai dentro e di fuore</l>
<l>Di chi parte e chi vien calcate e cinte,</l>
<l>Né mille vani onor ti scorgi intorno;</l>
<l>Sicuro almen nel poverello albergo</l>
<l>Che di legni vicin del natio bosco,</l>
<l>E di semplici pietre ivi entro accolte,</l>
<l>T'hai di tua propria man fondato e strutto,</l>
<l>Colla famiglia pia t'adagi e dormi.</l>
<l>Tu non temi d'altrui forza né inganni,</l>
<l>Se non del lupo; e la tua guardia è il cane,</l>
<l>Il cui fedel amor non cede a prezzo.</l>
<l>Qualor ti svegli all'apparir dell'alba,</l>
<l>Non trovi fuor chi le novelle apporte</l>
<l>Di mille ai tuoi desir contrari effetti;</l>
<l>Né, camminando o stando, a te conviene</l>
<l>All'altrui satisfar più ch'al tuo core.</l>
<l>Or sopra il verde prato, or sotto il bosco,</l>
<l>Or nell'erboso colle, or lungo il rio,</l>
<l>Or lento or ratto a tuo diporto vai.</l>
<l>Or la scure or l'aratro or falce or marra,</l>
<l>Or quinci or quindi, ov'il bisogno sprona,</l>
<l>Quando è il tempo miglior, soletto adopri.</l>
<l>L'offeso vulgo non ti grida intorno,</l>
<l>Che derelitte in te dormin le leggi.</l>
<l>Come a null'altra par dolcezza reca</l>
<l>Dell'arbor proprio e da te stesso inserto,</l>
<l>Tra la casta consorte e i cari figli,</l>
<l>Quasi in ogni stagion goderse i frutti!</l>
<l>Poi darne al suo vicin, contando d'essi</l>
<l>La natura, il valor, la patria e 'l nome;</l>
<l>E del suo coltivar la gloria e l'arte,</l>
<l>Giungendo al vero onor più larga lode!</l>
<l>Indi menar talor nel cavo albergo</l>
<l>Del prezïoso vin, l'eletto amico;</l>
<l>Divisar dei sapor, mostrando come</l>
<l>L'uno ha grasso il terren, l'altro ebbe pioggia;</l>
<l>E di questo e di quel di tempo in tempo</l>
<l>Ogni cosa narrar che torni in mente!</l>
<l>Quinci mostrar le pecorelle e i buoi,</l>
<l>Mostrargli il fido can, mostrar le vacche,</l>
<l>E mostrar la ragion che d'anno in anno</l>
<l>Han doppiato più volte i figli e 'l latte!</l>
<l>Poi menarlo ove stan le biade e i grani,</l>
<l>In vari monticei posti in disparte;</l>
<l>E la sposa fedel, ch'anco ella vuole</l>
<l>Mostrar ch'indarno mai non passe il tempo,</l>
<l>Lietamente a veder d'intorno il mena</l>
<l>La lana, il lin, le sue galline e l'uova,</l>
<l>Che di donnesco oprar son frutti e lode!</l>
<l>E dipoi ritrovar, montando in alto,</l>
<l>La mensa inculta, di vivande piena</l>
<l>Semplici e vaghe; le cipolle e l'erba</l>
<l>Del suo fresco giardin: l'agnel ch'il giorno</l>
<l>Avea tratto il pastor di bocca al lupo</l>
<l>Che mangiato gli avea la testa e 'l fianco!</l>
<l>Ivi, senza temer cicuta e tosco</l>
<l>Di chi cerchi il tuo regno o 'l tuo tesoro,</l>
<l>Cacciar la fame, senza affanno e cura</l>
<l>D'altro che di dormir la notte intera,</l>
<l>E trovarsi al lavor nel nuovo sole!</l>
</lg>
<lg type="non-definito">
<l>Ma qual paese è quello ove oggi possa,</l>
<l>Glorïoso Francesco, in questa guisa</l>
<l>Il rustico cultor goderse in pace</l>
<l>L'alte fatiche sue sicuro e lieto?</l>
<l>Non già il bel nido ond'io mi sto lontano,</l>
<l>Non già l'Italia mia; che, poiché lunge</l>
<l>Ebbe, altissimo Re, le vostre insegne,</l>
<l>Altro non ebbe mai che pianto e guerra.</l>
<l>I colti campi suoi son fatti boschi,</l>
<l>Son fatti albergo di selvagge fere,</l>
<l>Lasciati in abbandono a gente iniqua.</l>
<l>Il bifolco e 'l pastor non puote appena</l>
<l>In mezzo alle città viver sicuro</l>
<l>Nel grembo al suo signor; che di lui stesso</l>
<l>Che 'l devria vendicar, divien rapina.</l>
<l>Il vomero, il marron, la falce adonca</l>
<l>Han cangiate le forme, e fatte sono</l>
<l>Empie spade taglienti, e lance agute</l>
<l>Per bagnar il terren di sangue pio.</l>
<l>Fuggasi lunge omai dal seggio antico</l>
<l>L'italico villan; trapasse l'alpi;</l>
<l>Truove il gallico sen; sicuro posi</l>
<l>Sotto l'ali, Signor, del vostro impero.</l>
<l>E se qui non avrà, come ebbe altrove,</l>
<l>Così tepido il sol, sì chiaro il cielo;</l>
<l>Se non vedrà quei verdi colli t¢schi,</l>
<l>Ove ha il nido più bel Palla e Pomona;</l>
<l>Se non vedrà quei cetri, lauri e mirti,</l>
<l>Che del Partenopeo veston le piagge;</l>
<l>Se del Benaco e di mill'altri insieme</l>
<l>Non saprà qui trovar le rive e l'onde;</l>
<l>Se non l'ombra, gli odor, gli scogli ameni</l>
<l>Che 'l bel liguro mar circonda e bagna;</l>
<l>Se non l'ampie pianure e i verdi prati</l>
<l>Che 'l Po, l'Adda e 'l Tesin rigando infiora,</l>
<l>Qui vedrà le campagne aperte e liete,</l>
<l>Che senza fine aver vincon lo sguardo;</l>
<l>Ove il buono arator si degna appena</l>
<l>Di partir il vicin con fossa o pietra:</l>
<l>Vedrà i colli gentil, sì dolci e vaghi</l>
<l>E 'n sì leggiadro andar, tra lor disgiunti</l>
<l>Da sì chiari ruscei, sì ombrose valli,</l>
<l>Che farieno arrestar chi più s'affretta.</l>
<l>Quante belle sacrate selve opache</l>
<l>Vedrà in mezzo d'un pian, tutte ricinte</l>
<l>Non da crude montagne o sassi alpestri,</l>
<l>Ma dai bei campi dolci e piagge apriche!</l>
<l>La ghiandifera quercia, il cerro e l'eschio</l>
<l>Con sì raro vigor si leva in alto,</l>
<l>Ch'ei mostran minacciar coi rami il cielo,</l>
<l>Ben partiti tra lor, ch'ogni uom direbbe</l>
<l>Dal più dotto cultor nodrite e poste</l>
<l>Per compir quanto bel si truove in terra.</l>
<l>Ivi il buon cacciator sicuro vada,</l>
<l>Né di sterpo o di sasso incontro tema,</l>
<l>Che gli squarce la veste, o serre il corso.</l>
<l>Qui dirà poi con maraviglia forse,</l>
<l>Ch'al suo caro liquor tal grazia infonde</l>
<l>Bacco, Lesbo obliando, Creta e Rodo;</l>
<l>Che l'antico falerno invidia n'aggia.</l>
<l>Quanti chiari benigni amici fiumi</l>
<l>Correr sempre vedrà di merce colmi;</l>
<l>Né disdegnarse un sol d'avere incarco</l>
<l>Ch'al suo corso contrario indietro torni!</l>
<l>Alma sacra Ceranta, Esa cortese,</l>
<l>Rodan, Sena, Garona, Era e Matrona;</l>
<l>Troppo lungo sarìa contarvi appieno.</l>
<l>Vedrà il gallico mar soave e piano:</l>
<l>Vedrà il padre Ocean superbo in vista</l>
<l>Calcar le rive, e spesse volte irato,</l>
<l>Trionfante scacciar i fiumi al monte;</l>
<l>Che ben sembra colui che dona e toglie</l>
<l>A quanti altri ne son le forze e l'onde.</l>
<l>Ma, quel ch'assai più val, qui non vedranse</l>
<l>I divisi voler, l'ingorde brame</l>
<l>Del cieco dominar che spoglie altrui</l>
<l>Di virtù, di pietà, d'onore e fede;</l>
<l>Come or sentiam nel dispietato grembo</l>
<l>D'Italia inferma, ove un Marcel diventa</l>
<l>Ogni villan che parteggiando viene.</l>
<l>Qui ripiena d'amor, di pace vera,</l>
<l>Vedrà la gente; e 'n carità congiunti,</l>
<l>I più ricchi signor, l'ignobil plebe</l>
<l>Viverse insieme, ritenendo ognuno</l>
<l>Senza oltraggio d'altrui le sue fortune.</l>
<l>Nell'albergo real vedrà due rare</l>
<l>Sacrate e prezïose Margherite,</l>
<l>Che invidia fanno al più soave aprile,</l>
<l>All'Indo, al Tago, alla vermiglia Aurora.</l>
<l>Carlo non ci vedrà, che s'ei potea</l>
<l>Il fil fatale a più perfetti giorni</l>
<l>Condurre (ahi destin crudo!), ogni mortale</l>
<l>Sormontava d'onore, ed era a tutto</l>
<l>L'äusonico sen pace e ristoro,</l>
<l>Non all'Insubria pur che 'l piange e chiama.</l>
<l>Vedrà l'alto splendor che, poiché l'Arno</l>
<l>Ornò di tanto bene, e ricco feo</l>
<l>Il purpureo suo giglio, empie e rischiara</l>
<l>Or del Gallo divin gli aurati gigli</l>
<l>Dei raggi suoi: quell'alma Caterina,</l>
<l>Al cui gran nome la mia indegna cetra</l>
<l>Consacrati darà questi ultimi anni.</l>
<l>L'alto sposo vedrà, che nell'aspetto</l>
<l>E nello sguardo sol mostra ch'avanza</l>
<l>Di valor, di virtù, di gloria e d'arme</l>
<l>L'antica maiestà degli altri regi,</l>
<l>Ch'or s'inchina adorando: il sommo Enrico.</l>
<l>Poi il sostegno dei buon, l'eletta sede</l>
<l>Di giustizia e d'onor, l'altero speglio</l>
<l>Di bontà integra, il fido lume e chiaro</l>
<l>D'invitta cortesia, l'esempio in terra</l>
<l>Di quanto doni il Ciel a noi mortali,</l>
<l>Magnanimo Francesco, in voi vedranno;</l>
<l>Sotto il cui santo oprar, tranquillo e lieto</l>
<l>Il vostro almo terren sicuro giace,</l>
<l>Qualor sente in altrui più doglia e tema:</l>
<l>Quasi uom che veggia, in alto monte assiso,</l>
<l>Dentro il cruccioso mar Borea rabbioso</l>
<l>Ch'allo scoglio mortal percuote un legno;</l>
<l>Che di non esser quel ringrazia il cielo.</l>
<l>Vivi, o sacro terren; vivi in eterno</l>
<l>D'ogni lode e di ben fido ricetto:</l>
<l>A te drizzo il mio stil; per te sono oso</l>
<l>D'esser primo a versar nei lidi toschi,</l>
<l>Del divin fonte che con tanto onore</l>
<l>Sol conobbe e gustò Mantova ed Ascre.</l>
<l>Ma tempo viene omai che 'l fren raccoglia</l>
<l>Al buon corsier, che per sì dolci campi</l>
<l>Tal vagando fra sé diletto prende,</l>
<l>Che stanchezza o sudor non sente in essi.</l>
</lg>
</div1>
<div1 type="parte">
<head>LIBRO SECONDO.</head>
<head>LAVORI DI ESTATE.</head>
<lg type="non-definito">
<l>lma cortese Dea che 'l verde e i fiori</l>
<l>Coll'aurato color conduci al frutto,</l>
<l>E dài larga mercede a chi bene opra;</l>
<l>Porgi aiuto al mio dir: ché vedi omai,</l>
<l>Ch'al tuo nuovo apparir fuggita è Clori</l>
<l>Con la sorella sua, la vaga Flora;</l>
<l>Talché tu sola sei di noi sostegno.</l>
<l>E tu, Madre onorata, che lasciasti</l>
<l>Per consiglio divin la figlia sposa</l>
<l>Al suo gran rapitor, del tutto erede;</l>
<l>Vien' meco a dimorar nel tuo bel regno:</l>
<l>Ch'or che in alto sta il sol, ch'egli arde il giorno,</l>
<l>Tra i più lieti villan, discinto e scalzo,</l>
<l>Velato il capo sol delle tue spighe,</l>
<l>Qui cantar m'udirai per campi e piagge</l>
<l>L'altere lodi tue, purché tu voglia,</l>
<l>Quando il bisogno fia, compagna farte.</l>
<l>Vien' tosto, vieni a noi succinta e snella;</l>
<l>Né quella bionda treccia oggi si sdegni</l>
<l>Di talor sostener la corba e 'l vaglio</l>
<l>E gli altri arnesi tuoi: non tardar molto;</l>
<l>Che già ti chiaman le campagne e i colli,</l>
<l>Ch'hanno all'ultimo dì condotto il parto</l>
<l>Per riposarlo poi nel tuo gran seno.</l>
<l>Tu, d'Anfriso pastor, a parlar nosco</l>
<l>Non ti gravi il venir; ch'io sento ancora</l>
<l>D'amoroso muggito empier le valli,</l>
<l>E le spose chiamar gli armenti tuoi.</l>
</lg>
<lg type="non-definito">
<l>Quando montando il sol si lascia indietro</l>
<l>Il cornuto animal ch'addusse Europa</l>
<l>Dentro all'onde salate; e 'n sen rifugge</l>
<l>Dei duo chiari fratei, di Leda figli;</l>
<l>Prenda il buon metitor la lunga falce,</l>
<l>E degli erbosi prati il frutto accoglia:</l>
<l>Ma guardi prima ben se tutti avranno</l>
<l>Al suo maturo fin rivolti i fiori;</l>
<l>Ne s'indugi però, che i troppi giorni</l>
<l>Faccian d'essi piegar le spoglie a terra:</l>
<l>Ché quel verria ripien di van liquore;</l>
<l>E 'l notritivo umor quell'altro perde.</l>
<l>Quando il tempo talor n'affretta e 'l loco,</l>
<l>Non si deve spregiar colui che 'nsegna</l>
<l>Ch'a migliore stagion le stoppie e i prati</l>
<l>Nella tacente notte, alla fredda ombra,</l>
<l>Del suo ferro fatal sentan la piaga:</l>
<l>Pur, quando avvampa il dì, quando è più chiaro,</l>
<l>Che sospetto non sia di pioggia o nebbia,</l>
<l>Conforto il segator; e s'egli avviene</l>
<l>Che improvvisa talor tempesta assaglia,</l>
<l>Non l'ardisca toccare infin che torni</l>
<l>Con più possanza il sol ch'asciughe il tutto.</l>
<l>Quel che giacque di sotto, in alto volga;</l>
<l>E procuri sì ben, che molle intorno</l>
<l>Da nulla parte sia: ché fòra in breve,</l>
<l>Con tristissimo odor, corrotto e guasto.</l>
<l>Né lasci anco venir secchezza estrema;</l>
<l>Ché 'n brevissimo andar fia trita polve.</l>
<l>Poi il chiuda in parte ove temer non possa</l>
<l>Il piovifero autunno, o 'l freddo verno:</l>
<l>E dove manchi altrui capanna o tetto,</l>
<l>Serrilo tutto in un, di meta in guisa,</l>
<l>Sicché l'onda che vien, non trovi seggio,</l>
<l>Anzi rotando in giù sì tosto caggia,</l>
<l>Che quel poco lassù sia scudo al molto.</l>
<l>Poi drizze il passo, ove all'uscir del verno</l>
<l>Senza spargersi seme andò l'aratro:</l>
<l>E si ricordi allor, che questa è l'ora</l>
<l>Di dar traversa la seconda riga</l>
<l>A i colli e i campi, che la terza poi</l>
<l>Denno aspettar quando il signor di Delo,</l>
<l>Compito il maggior dì, ritorna indietro.</l>
<l>I primi a tutti sien gli acquosi e grassi,</l>
<l>In cui l'erba peggior più forza prende.</l>
<l>L'aspra lappola vil, l'inutil felce,</l>
<l>L'importuna gramigna, e l'empio rogo,</l>
<l>Pria ch'il nascente fior si volga in seme,</l>
<l>Tanto adopre il poter, ch'aperte al cielo</l>
<l>Mostrin tutte quel dì le sue radici.</l>
<l>E mentre egli opra tal, la sua famiglia</l>
<l>Con semplici sarchielle attorno mande</l>
<l>Svegliendo quel che tra 'l frumento acerbo</l>
<l>Noioso accresce, e la ricolta mischia.</l>
<l>Gli altri campi felici, in cui si veggia</l>
<l>L'alme biade ondeggiar come il mar suole;</l>
<l>Poich'il tenero fior pendente scorga</l>
<l>Nel sommo ancor della non ferma spiga,</l>
<l>Se da mille erbe o più sentisse offesi,</l>
<l>Non gli soccorra allor, ché tutto nuoce,</l>
<l>Né si deggion crollar da parte alcuna.</l>
<l>Preghi divoto pur Eolo e Giunone,</l>
<l>Che ritenghin lassù la pioggia e 'l vento:</l>
<l>Poi con buono sperar disegni il loco</l>
<l>Ove al maturo dì cantando scarche</l>
<l>Dei suoi frutti miglior l'arida spoglia.</l>
</lg>
<lg type="non-definito">
<l>Al fido albergo suo, quanto esser puote,</l>
<l>Prenda il saggio villan l'aia più presso,</l>
<l>Per meno affaticar chi carco viene</l>
<l>Di monde biade, e men sospetto avere</l>
<l>Il mal vicin che dell'altrui si pasce;</l>
<l>Purché sotto non sia giardino o pianta</l>
<l>Che si deggian pregiar; che tutto ancide</l>
<l>La sottil paglia e le pungenti reste</l>
<l>Che 'n su le verdi fronde il vento spinge.</l>
<l>Sia in alto assisa, e d'ogni parte possa</l>
<l>L'aura tutta sentir; né monte o colle,</l>
<l>D'alcun luogo che spiri, occupe il fiato.</l>
<l>Sia la forma ritonda: il mezzo in suso</l>
<l>Pur con misura egual s'elievi alquanto.</l>
<l>Chi la potesse aver di vivo sasso,</l>
<l>Ben felice saria; ma perché avviene</l>
<l>Questo raro o non mai, le pietre e l'erbe</l>
<l>Pria sveglia ivi entro, e tritamente poi</l>
<l>Batta il terreno, e 'n ogni parte adegui.</l>
<l>Poi di putrida morchia il tutto sparga,</l>
<l>E la lasse scaldar più giorni al sole:</l>
<l>Questa chiude il terren; questa è veneno</l>
<l>Alla notturna talpa, al topo ingordo,</l>
<l>Alla terrestre botta, a tutti quelli</l>
<l>Vermi crudei ch'a depredar son pronti</l>
<l>Le fatiche d'altrui; questa è cagione</l>
<l>Che null'erba nocente ivi entro nasce.</l>
<l>Poi pigli un tronco, ove talor si truove,</l>
<l>Di marmorea colonna, e non perdoni</l>
<l>Al suo stato real, se fu sostegno</l>
<l>D'acquidotti alcun dì, d'archi e teatri:</l>
<l>Vada rotando pur di parte in parte,</l>
<l>Tal che, s'altro riman, del tutto spiani.</l>
<l>Or s'apparecchi ogni uomo al miglior punto:</l>
<l>Che lo smeraldo fin si è volto in oro.</l>
<l>Già puoi sentir le biancheggianti spighe,</l>
<l>Che alle dolci aure percotendo insieme</l>
<l>Con più acuto romor chiaman la falce:</l>
<l>Già risveglian altrui, ch'accoglia il frutto</l>
<l>Della sementa sua, né troppo attenda;</l>
<l>Ché 'l soverchio aspettar, soverchio offende.</l>
<l>Parte di mille augei diventa preda;</l>
<l>Parte all'estivo Sol s'astringe e 'ncende,</l>
<l>E 'l già troppo maturo in terra cade.</l>
<l>Quanto temer si denno, in tale stato,</l>
<l>Grandini e piogge e tempestosi torbi!</l>
<l>Non si fidi il villan nel lungo giorno;</l>
<l>Ché non ha legge il ciel fra noi mortali.</l>
<l>Quante volte già fur, ch'al dì sereno,</l>
<l>Laddove nulla nube il ciel velava,</l>
<l>Vidi in un punto solo i venti e 'l mare</l>
<l>Con sì crucciosa fronte a guerra insieme,</l>
<l>Ch'ei parea che Nettuno andasse in alto</l>
<l>Per furar al fratel le stelle e 'l seggio!</l>
<l>E 'l buon nocchier che sulla poppa assiso</l>
<l>Pur or cantando a suo diporto stava,</l>
<l>La voce e 'l fischio poteo trarre appena</l>
<l>Per porre in basso la gonfiata vela,</l>
<l>Ch'ei si trovò così dall'onde involto!</l>
<l>Il pio cultor che rendea grazie a Dio</l>
<l>Che delle sue fatiche il premio addusse;</l>
<l>Né più, stolto, temea periglio o danno;</l>
<l>Vide in un punto le mature biade</l>
<l>(Mentre aguzzava ancor la falce e i ferri)</l>
<l>Della rabbia del ciel, dei venti preda,</l>
<l>Giacerse in terra: come spesso avviene,</l>
<l>Poi ch'hanno insieme due nimiche schiere</l>
<l>L'empio ferro e la man di sangue tinta;</l>
<l>Che l'incerta vittoria or quinci or quindi</l>
<l>Con simulato amor più volte ha corso:</l>
<l>Stanca alfin di mirar, l'arme riprende</l>
<l>Per la parte miglior che 'n fuga volge</l>
<l>L'aspro avversario; onde veder si puote</l>
<l>Con miserabil suon per terra steso</l>
<l>Chi colla fronte in giù, chi al ciel supino;</l>
<l>E 'l nuovo peregrin che i campi scorge</l>
<l>Sì di morti ripien, di sangue rossi,</l>
<l>E serrato il cammin, nel volto tinto</l>
<l>Di spavento e pietà, rifugge indietro.</l>
<l>Come adunque il villan dappresso vede</l>
<l>Biancheggiar le campagne, il braccio stenda,</l>
<l>E cominci a segar le sue ricolte:</l>
<l>Né si lasce indurar del tutto il grano;</l>
<l>Ch'entr'alle biche, e nell'albergo poi</l>
<l>In grandezza e bontà ricrescer suole.</l>
</lg>
<lg type="non-definito">
<l>Son di mieter più modi. Altri hanno in uso</l>
<l>(Come i nostri Toscan) dentata falce</l>
<l>Che di novella luna in guisa è fatta,</l>
<l>Arcata e stretta; e colla man si prende,</l>
<l>Quasi spada il guerrier, tra l'elsa e 'l pome:</l>
<l>Colla sinistra poi si giunge insieme</l>
<l>Quante puoi circondar col pugno spighe;</l>
<l>E segando le paglie or alte or basse</l>
<l>(Come chiede il voler), in un raccoglie</l>
<l>Picciol fascetti, e coll'istesse biade,</l>
<l>Quanto più ferme può, rattorce e lega.</l>
<l>Altri ch'han le campagne aperte e piane,</l>
<l>E le biade più rare; e l'erba e 'l fieno</l>
<l>Hanno in uso maggior che paglia o strame;</l>
<l>Con carri alati e di rastrelli in guisa,</l>
<l>Van raccogliendo sol le somme spighe,</l>
<l>Le quai soglion servar sotto i suoi tetti</l>
<l>Nel più gran verno, ove di giorno in giorno,</l>
<l>Quando il bisogno viene, a parte a parte</l>
<l>Colle sue verghe in man scuotono il grano.</l>
<l>Altri han vari instrumenti: e 'n somma sono</l>
<l>Pur, secondo i lor siti, attati in modo,</l>
<l>Ch'ogni usanza che sia ritorna in una.</l>
<l>Quei primi adunque che la paglia insieme</l>
<l>Colle spighe han segata, i picciol fasci</l>
<l>In molti monticei compongan tutti,</l>
<l>Ch'ei non possin sentir tempesta o pioggia,</l>
<l>Poiché scaldati sian d'alquanti Soli,</l>
<l>Nel cocente vapor gli apporte all'aia.</l>
<l>Ivi il basso cultor dei pochi campi</l>
<l>Coi coreggiati in man batter gli puote</l>
<l>Con più vantaggio assai: ma il buon villano</l>
<l>Che grassissime avrà le sue ricolte,</l>
<l>Sotto il fervente dì con più prestezza</l>
<l>Gli stenda in terra, e da' suoi stessi armenti</l>
<l>Faccia in giro calcar la paglia e 'l grano;</l>
<l>E fia molto miglior, s'il modo avesse,</l>
<l>Il veloce caval che 'l lento bue;</l>
<l>E se ne fusser pochi, intorno meni</l>
<l>Quante più larghe puote erpici e tregge,</l>
<l>Ove un solo animal per molti adopra.</l>
<l>Qui preghi il ciel che del suo fiato mande</l>
<l>Per poter rimondar, gittando in alto,</l>
<l>Il battuto frumento: e d'ogni vento,</l>
<l>Favonio è il primo; ch'all'estivo tempo</l>
<l>D'una dolcezza ugual perpetuo spira.</l>
<l>Ma s'ei mancasse pur, follia sarebbe</l>
<l>Troppo aspettarlo: ch'a sì gran bisogno,</l>
<l>Di qualunque altro sia prendiamo aita.</l>
<l>Or se l'aria, la terra e 'l mar d'intorno</l>
<l>Con tranquillo silenzio avesser pace,</l>
<l>Né si vedesse in ramo muover foglia,</l>
<l>Né l'onde alzarse; come avvien talora,</l>
<l>Quando Ciprigna nella conca aurata</l>
<l>Tra i bei candidi cigni a suo diporto</l>
<l>Il salato sentier rigando solca;</l>
<l>Sia presto il cribro, e per sé stesso adopre:</l>
<l>Ché dopo lunga pace è più sospetta</l>
<l>Del ciel la guerra che 'n un punto solo</l>
<l>Faccia vano il lavor d'un anno intero.</l>
<l>Chi, per util maggior, più tempo cerca</l>
<l>Servarlo intero, vie più metta cura</l>
<l>Ch'ei sia due volte e tre vagliato e mondo:</l>
<l>Che l'inutil gorgoglio e gli altri vermi,</l>
<l>Ove purgato è più, men fanno oltraggio.</l>
<l>Chi negli acconci suoi di punto in punto</l>
<l>Per la pia famigliuola il prende in uso,</l>
<l>Più non s'affanni, e pur contento sia</l>
<l>Ch'ei si rinfreschi alquanto a l'ombra e l'"ra;</l>
<l>Poscia il riponga al destinato albergo.</l>
<l>Qui la cara consorte, i suoi germani,</l>
<l>La vecchia madre ancor, l'antico padre</l>
<l>(S'ei fusse in vita allor) s'accinga all'opra;</l>
<l>Ch'ogni uom deve aiutar chi a casa porta.</l>
<l>Questo misuri il gran; quello apra il sacco;</l>
<l>Quest'altro il prenda, e l'attraversi al dorso</l>
<l>Del suo pigro asinel; quell'altro il punga,</l>
<l>E con grida e rampogne il cacci e guidi.</l>
<l>Con prestezza minor, con maggior soma</l>
<l>Altri intenda a menar le tregge e i buoi:</l>
<l>L'altro il discarche, e sopra il collo il porte</l>
<l>Nel più alto solaro ove non vada</l>
<l>L'importuna gallina e gli altri uccelli.</l>
<l>Come talor veggiam per lunga riga</l>
<l>Le prudenti formiche innanzi e 'ndietro</l>
<l>Or andar or venir dal chiuso albergo</l>
<l>A i campi e i colli che involando vanno;</l>
<l>Chi tien la preda in sen, chi l'ha deposta,</l>
<l>Chi ricercando ancor novello incarco</l>
<l>Va quinci e quindi, perché poi non manche,</l>
<l>Quando il verno le assal, l'amato cibo</l>
<l>Per sostenersi: e cotal sembri allora</l>
<l>Col felice signor la sua famiglia.</l>
<l>L'altre biade più vil, gli altri legumi</l>
<l>E segando e battendo, il proprio modo</l>
<l>Tener si dee che del frumento istesso.</l>
<l>Qual felice nocchier che lunge avendo</l>
<l>Di peregrine merci il legno carco,</l>
<l>Già compito il cammin tra mille e mille</l>
<l>E di scogli e di mar perigli estremi,</l>
<l>Lieto in porto si trova, e i voti scioglie</l>
<l>A Glauco e Panopea, mostrando aperte</l>
<l>A chi più caro il tien le sue ricchezze;</l>
<l>Tal coi dolci vicin, coi suoi congiunti</l>
<l>Qui s'allegre il villan, qui grazie renda</l>
<l>Alla spigosa Madre, agli altri Dei</l>
<l>Che negli aperti campi il seggio fanno.</l>
<l>Poiché in sicura parte accolta vede</l>
<l>Dei suoi primi desir la maggior parte,</l>
<l>Colla sua famigliuola a l'ombra e 'l verde</l>
<l>L'ampia ricolta sua si goda in pace.</l>
<l>Non ai superbi regi, ai duci invitti</l>
<l>Aggia invidia tra sé, né speri in terra</l>
<l>Ritrovar, più del suo, diletto e gioia.</l>
<l>Pur gli sovvenga poi, che non han fine</l>
<l>Le fatiche e i pensier del buon cultore;</l>
<l>Né sol basta curar le biade e 'l grano:</l>
<l>Ché non consente il Ciel, ch'un uom mortale,</l>
<l>Senza mille sudor, mille alti affanni,</l>
<l>Meni i suoi giorni, e pigramente avvolto</l>
<l>Neghittoso nel sonno indarno viva.</l>
</lg>
<lg type="non-definito">
<l>Non soleva il bifolco innanzi a Giove</l>
<l>Coll'aratro impiagar le piagge e i colli;</l>
<l>Non misura, o confin di fosso o pietra</l>
<l>Dividean le campagne: ivi ciascuno</l>
<l>Prendea il frutto comun: l'antica Madre,</l>
<l>Senza fatica altrui, nodriva i figli:</l>
<l>D'aure soavi e di dolcezza colma</l>
<l>Era l'aria ad ognor: e 'l cielo intorno</l>
<l>Sempre menava i Sol tepidi e chiari:</l>
<l>Avea di frutti e fior, d'erbe e di fronde</l>
<l>In un medesmo tempo il sen ripieno,</l>
<l>Senza tempre cangiar, l'aprica terra:</l>
<l>Davan le querce il mel; correano i rivi,</l>
<l>Pur di latte e di vin le sponde carchi.</l>
<l>Poiché crescendo, e del suo regno a forza</l>
<l>Scacciò il sacro figliuol l'antico padre,</l>
<l>Tutto in un punto si rivolse il mondo;</l>
<l>E come esser solea per tutto eguale,</l>
<l>Intra cinque confin diviso il feo.</l>
<l>Ai duoi più lunge e che più in alto stanno,</l>
<l>E più veggion vicin l'un polo e l'altro,</l>
<l>Sì la strada del Sol lontano pose,</l>
<l>Che di nebbia e di giel son preda eterna.</l>
<l>Quel ch'in mezzo restò, sì sopra scorge</l>
<l>Il bel carro di Febo e i suoi destrieri,</l>
<l>Che non può sostener la luce e 'l foco.</l>
<l>L'altre due parti a cui più visse amico,</l>
<l>Infra 'l mezzo e l'estremo in guisa accolse,</l>
<l>Che le nevi, il calor, la notte e 'l giorno</l>
<l>Non pon loro, alternando, oltraggio fare.</l>
<l>A noi diede il veder l'Orse e Boote</l>
<l>Che non si attuffa in mar, ma intorno gira</l>
<l>Sopra i monti Rifei, dal freddo Scita,</l>
<l>Ove pose Aquilon l'altero seggio.</l>
<l>L'altro, di tutto il ciel sostegno fisso,</l>
<l>Sotto il nostro terren s'asconde in loco</l>
<l>Ove sol pare a chi gelato e secco</l>
<l>Può ben l'austro sentir, ch'a noi fa pioggia.</l>
<l>Quinci adunque ci pose; e tolse Giove</l>
<l>Quella prima dolcezza e quella pace,</l>
<l>In cui senza affannar vivea ciascuno</l>
<l>Mentre il vecchio Saturno il regno avea:</l>
<l>Tolse alle fronde il mele, e 'l latte e 'l vino</l>
<l>Tolse ai rivi correnti; ascose il foco;</l>
<l>Fe il lupo predator dell'umil gregge,</l>
<l>Dei colombi il falcon, dei cervi il tigre,</l>
<l>E dei pesci il delfino; ai negri serpi</l>
<l>Diede il crudo veneno; ai venti diede</l>
<l>L'invitta potestà d'empier il cielo</l>
<l>Di rabbioso furor, di pioggia e neve,</l>
<l>E di franger il mar tra scogli e lidi,</l>
<l>All'estate il seccar le frondi e l'erbe,</l>
<l>E l'aprir il terreno; al verno diede</l>
<l>Lo spogliar, l'imbiancar le piagge e i monti,</l>
<l>E col canuto giel legare i fiumi.</l>
<l>Poi, per sempre tener l'ingegno aperto</l>
<l>Del miser seme umano, ascose l'esca</l>
<l>Sotto la dura terra, onde non saglia</l>
<l>Fuori all'aperto ciel, se in mille modi</l>
<l>Non la chiama il cultore; e 'ntorno pose</l>
<l>Mille vermi crudei, mill'erbe infeste,</l>
<l>E di Soli e di giel perigli estremi.</l>
<l>L'aspra necessità, l'usanza e 'l tempo</l>
<l>Partorir di dì in dì l'astuzia e l'arte;</l>
<l>Fu ritrovato allor versare i semi</l>
<l>Tra i solchi in terra; e per le fredde pietre</l>
<l>Fu ritrovato allor il foco ascoso:</l>
<l>Allor prima sentîr Nettuno e i fiumi</l>
<l>Gli arbor cavati, e poi di merce carchi:</l>
<l>Allor diede il nocchier figura e nome</l>
<l>A le stelle lassù; conobbe allora</l>
<l>La fida Tramontana, il Carro e l'Orse:</l>
<l>Allor tra i boschi le correnti fere</l>
<l>Fu trovato il pigliar con lacci e cani;</l>
<l>E la forza e gl'inganni ai levi augelli,</l>
<l>Di rapaci falcon, di visco e ragne;</l>
<l>E l'annodate reti ai muti pesci:</l>
<l>Fu ritrovato il ferro; e lungo tempo</l>
<l>Venne ad util d'altrui; poi tosto crebbe</l>
<l>Il desir di regnar, l'invidia e l'ira</l>
<l>Ch'a le morti e 'l furor lo volse in uso:</l>
<l>Poi con danno maggior l'argento e l'oro,</l>
<l>Per le Furie infernal da' regni stigi</l>
<l>Riportato nel mondo, apparve allora:</l>
<l>Venne il lascivo amor, di cui veggiamo</l>
<l>I giovinetti cor preda e rapina.</l>
<l>Ma che deggio io più dir? non venne allora</l>
<l>Qui mandata dal Ciel coll'empio vaso</l>
<l>L'empia Pandora a chi pensava indarno</l>
<l>Di poter contro a Giove avere scampo?</l>
<l>Indi venner del tutto, e tutto intorno</l>
<l>Empier quanto contien la terra e 'l mare,</l>
<l>I difetti mortai, gl'inganni e i frodi,</l>
<l>Il simulato amor, gli odii coverti,</l>
<l>L'allegrezza del mal, del ben la doglia,</l>
<l>Che si scorge in altrui; tante altre pesti,</l>
<l>Ch'a dir poco saria terrena voce.</l>
<l>Ahi cieco seme uman! se tu vedessi</l>
<l>In quante, lasso! stai miserie avvolto,</l>
<l>Tal sovente di te pietade avresti,</l>
<l>Che bramando il morir, nemico estremo</l>
<l>Il tuo giorno natal più d'altro f"ra.</l>
<l>Perché, stolti, cerchiam ricchezze e stato?</l>
<l>Perché, folli, portiam supremo onore</l>
<l>A chi tien più d'altrui terreno e impero?</l>
<l>Deh perché pur cerchiam che lunga sia</l>
<l>Questa vita mortal che in un sol giorno,</l>
<l>Come nasce un fanciul, viene a vecchiezza,</l>
<l>E d'oscura prigion per morte fugge?</l>
<l>Ma poiché la natura e 'l cielo avaro</l>
<l>Con queste condizion n'ha posti in terra,</l>
<l>Usar ce le convien: ché 'n vano adopra</l>
<l>Contro a loro il poter l'ingegno umano.</l>
<l>Vie più saggio è colui ch'il dorso piega</l>
<l>All'incarco mondan con meno affanno,</l>
<l>E senza calcitrar soggiace al fato,</l>
<l>E prende al faticar più bel soggetto.</l>
<l>Nessun pensi tra sé, che l'ozio e 'l sonno,</l>
<l>Lo star la notte e 'l dì tra i cibi e Bacco,</l>
<l>Possin leve tornar quel che n'aggreva:</l>
<l>Anzi, s'ei cerca ben, null'altro fia,</l>
<l>Ch'alla soma mortal più peso aggiunga.</l>
<l>Son le membra per lor sì frali e 'nferme,</l>
<l>Ch'al fiorir dell'età tornan canute:</l>
<l>Poi, qual punger poria più aguta spina,</l>
<l>Che 'l sentirsi talor nel loto involto,</l>
<l>Coi più vili animai vivendo a paro?</l>
<l>E rimirar lassù l'estrema altezza</l>
<l>Che mostrandoci ognor forme sì vaghe,</l>
<l>Con sì dolci ricordi a sé ne chiama?</l>
<l>Nessun lasci andar via, vivendo a voto,</l>
<l>Quel che senza tornar trapassa e vola:</l>
<l>In qualch'opra gentil dispense il tempo,</l>
<l>Ove l'inchinan più natura ed arte;</l>
<l>Onde a cosa immortal più s'assimiglie.</l>
<l>Quel coll'armata man (se 'l ciel lo spinge)</l>
<l>Del suo natio terren difenda i lidi</l>
<l>Dal nimico crudel: quell'altro, in pace,</l>
<l>A' suoi buon cittadin ricordi e mostri</l>
<l>Come giustizia val, com'ella è sola</l>
<l>Che mantien libertà sicura e lieta:</l>
<l>Quell'altro spieghi in onorati inchiostri</l>
<l>Le cagioni e 'l cangiar del corso umano:</l>
<l>Stenda l'altro, scrivendo, i fatti illustri</l>
<l>Di quei nostri miglior mille anni innanzi:</l>
<l>E chi non trova pur, qual brama, aita</l>
<l>O di Marte o di Febo, al buon Saturno</l>
<l>Ratto il passo rivolga, e meco vegna</l>
<l>Coll'aratro, col bue, cogli altri ferri</l>
<l>A rigar il terreno, a versar biade</l>
<l>Che raddoppien più volte il seme e 'l frutto.</l>
</lg>
<lg type="non-definito">
<l>Prenda al suo bene oprar la gente umana,</l>
<l>Glorïoso Francesco, in voi l'esempio;</l>
<l>E vedrà come in vano ora o momento</l>
<l>Non lasciate fuggir dei vostri giorni:</l>
<l>Ch'ora all'armi volgete, ora alle Muse</l>
<l>L'intelletto real ch'a tutto è presto;</l>
<l>Ora al santo addrizzar le torte leggi,</l>
<l>Come più si conviene a 'l tempo e 'l loco,</l>
<l>Ora al bel ragionar di quei che furo</l>
<l>Più d'altri in pregio; e terminar le liti,</l>
<l>Con dotto argomentar, dei saggi antichi.</l>
<l>Così meno a passar n'aggreva il tempo;</l>
<l>Così dopo il morir si resta in vita,</l>
<l>E più caro al Fattor si torna in cielo.</l>
<l>Ma perché io sento già chiamar da lunge</l>
<l>Il pampinoso Bacco, e dir cruccioso,</l>
<l>Che troppo indugio a dar soccorso omai</l>
<l>All'arbor suo che nella prima estate</l>
<l>Da mill'erbe nocenti intorno offeso,</l>
<l>Senza l'aiuto altrui si rende vinto;</l>
<l>Per divisar ritorno al buon cultore,</l>
<l>Quel che deggia operar, pur ch'a voi piaccia</l>
<l>L'alte orecchie reali avere intente.</l>
</lg>
<lg type="non-definito">
<l>Poiché rimonta il Sol tra i due Germani,</l>
<l>Già la seconda volta armato saglia</l>
<l>L'invitto zappator; né sia cortese</l>
<l>A chi fura alla vigna il cibo e 'l latte;</l>
<l>Ma con profonde piaghe al ciel rivolga</l>
<l>Di quell'erbe crudei l'empie radici</l>
<l>Che negli altrui confini usurpan seggio:</l>
<l>E ciò far si conviene innanzi alquanto</l>
<l>Ch'ella mostri i suoi fior; ché allora è schiva</l>
<l>Di qualunque crollando ivi entro vada.</l>
<l>Ma guardi prima ben, che dentro o fuore</l>
<l>Non sia molle il terren, che troppo nuoce:</l>
<l>Poi con amica man d'intorno sveglia</l>
<l>Le frondi al tronco, che soverchie sono,</l>
<l>O che chiudan del Sol la vista all'uve.</l>
<l>Così del tralcio la più acuta cima</l>
<l>Coll'unghie spunti, perché meglio intenda</l>
<l>Quella virtù che si sperdeva in alto,</l>
<l>A nutrir e 'ngrossar gli acerbi frutti.</l>
<l>Or poiché giunto al suo più degno albergo</l>
<l>Della Fera nemea si sente Apollo,</l>
<l>E che 'l celeste Can rabbioso e crudo</l>
<l>Asciuga e fende le campagne e i fiumi;</l>
<l>Quando il crescente raspo a poco a poco</l>
<l>Già si veste il color aurato o d'ostro,</l>
<l>La terza volta alfin ratto ritorni</l>
<l>A rivolger la terra il buon cultore,</l>
<l>Perch'al suo maturar s'affrette il tempo:</l>
<l>Ma questo adopre alla surgente aurora,</l>
<l>O quando fugge il dì verso l'occaso;</l>
<l>E nel più gran calor perdoni all'opre.</l>
<l>Quanto può, nel zappar, la polve innalzi,</l>
<l>Perché l'uve adombrando, ella si faccia</l>
<l>Contro a la nebbia e 'l Sol corazza e scudo.</l>
</lg>
<lg type="non-definito">
<l>Or non lasce il villan per l'altre cure</l>
<l>Gli armenti, in questi dì, soli e negletti:</l>
<l>Ch'Admeto e gli altri che l'Arcadia onora,</l>
<l>Fur di sì gran valor, ch'ei vanno al paro</l>
<l>Alla madre Eleusina, a quel che sparse</l>
<l>Già nell'indico mar di Tebe il nome.</l>
<l>Furo i sacri pastor quei che già diero,</l>
<l>Quando Giove restò del regno erede,</l>
<l>Al primo seme uman la miglior forma.</l>
<l>Quei le mugghianti vacche in larghe schiere,</l>
<l>Le feroci cavalle in lunghe torme,</l>
<l>Le pecorelle umil, le capre ingorde</l>
<l>Giungendo in gregge, di dolcezza e d'arte</l>
<l>Senza altrui danneggiar nutriro il mondo.</l>
<l>Quei dal sole e dal gielo ivan coverti</l>
<l>Di spoglie irsute delle mandrie istesse:</l>
<l>Ch'allor non ci mandava il Siro e 'l Perso</l>
<l>La seta e i drappi aurati, e Tiro l'ostro.</l>
<l>Fu l'albergo più bel di frondi e giunchi,</l>
<l>O sotto aperto ciel, vitelli e latte</l>
<l>Eran l'esca miglior: le fonti e' rivi</l>
<l>(Che pampinosa ancor Silen la fronte</l>
<l>Non aveva in quei dì) spegnean la sete:</l>
<l>I cibi peregrin, l'ozio e le piume</l>
<l>Non turbavan la mente: il corpo, infermo</l>
<l>Non potea divenir; ma quelli istessi</l>
<l>Eran dopo il mangiar, che avanti furo.</l>
<l>Vivea il mondo per lor tranquillo e queto:</l>
<l>Non poteva ivi alcun per gemme ed oro</l>
<l>La libertà furar; che nessun pregio</l>
<l>Avea loco fra lor, se non la pace.</l>
<l>Questi son quei miglior che furo il seme</l>
<l>Di mille alme città, di Sparta e Roma:</l>
<l>Che se d'essi seguian l'antico piede,</l>
<l>Men forse nome Epaminonda avrebbe;</l>
<l>Né Silla e Mario, e quel che tutto spinse</l>
<l>In sì misero fin, Cesare invitto,</l>
<l>Contra il natio terren le patrie insegne</l>
<l>Con sì crude vittorie avriano addotte.</l>
<l>Prenda adunque il villan, né se ne sdegni,</l>
<l>Degli onorati armenti estrema cura,</l>
<l>(Che 'l profitto maggior, la miglior parte</l>
<l>Son di quei che fuggendo i falsi onori,</l>
<l>Dal suo dolce terren, quanto più sanno,</l>
<l>Coll'onesto sudor ritraggon frutto.</l>
<l>Quando il giorno maggior ci porta il sole,</l>
<l>Apparecchie il pastor nuovo consorte</l>
<l>All'amorose vacche, acciò che veggia</l>
<l>Dopo il decimo mese il parto uscire</l>
<l>Sotto il cortese april, né caldo o gielo</l>
<l>Al teneretto figlio oltraggio faccia.</l>
<l>Molto più che nel toro, aggia riguardo</l>
<l>In elegger la madre: ch'ella istessa</l>
<l>Dà il bene e 'l mal nella futura prole.</l>
<l>Quella vacca è miglior, che in ampia fronte</l>
<l>Minacciosa ha la vista, il ciglio oscuro;</l>
<l>Spazioso il collo; e che il ginocchio offenda</l>
<l>La pelle, andando, che dal mento cade:</l>
<l>Siano irsute l'orecchie, e negro il corno;</l>
<l>Righi dietro il terren la lunga coda;</l>
<l>Sian larghissimi i fianchi, e magro il piede;</l>
<l>Sia brevissima l'unghia; e s'ella avesse</l>
<l>D'alcun vario color la veste tinta,</l>
<l>Sarebbe il meglio: e se talor paresse</l>
<l>A chi le sia vicin crucciosa e fera,</l>
<l>Non la spregi perciò ché più si brama,</l>
<l>Quanto più nell'oprar simiglia il maschio:</l>
<l>Né di Lucina ancor sostenga il frutto</l>
<l>Priaché 'l terzo anno sia, né dopo i dieci.</l>
<l>Prenda il marito poi, che tutta mostri</l>
<l>Senza sproporzïon la forma altera:</l>
<l>Ben levato da terra, e stretto il ventre;</l>
<l>La sembianza superba, ardito il guardo,</l>
<l>Le corna arcate; e nell'andar dimostri</l>
<l>Sopra gli altri vicin tenere il regno:</l>
<l>Soave al maneggiar; l'età sia tale,</l>
<l>Che senza esser fanciul, non già sia vecchio.</l>
<l>Io vidi molti già, che troppe diero</l>
<l>Al possente marito in guardia spose:</l>
<l>Ma il discreto pastore, a fin che il seme</l>
<l>Venga di più valor, soverchie estima</l>
<l>Chi di due volte sette il segno avanza;</l>
<l>E con gran cura, pria che s'appresenti</l>
<l>Sopra i campi d'amor, lo tien lontano</l>
<l>Quanto pena a passar due segni Apollo,</l>
<l>Sempre di biade e fien pasciuto e grasso.</l>
<l>Ma sia guardato ben: che s'ei potesse</l>
<l>Colla mente spiar là dove sono</l>
<l>L'alme consorti sue, non fiumi o stagni,</l>
<l>Non solitarie selve o monti eccelsi,</l>
<l>Non di lupi terror, non lacci o ferro</l>
<l>Lo porian ritener; ché 'l foco invitto,</l>
<l>Vener, che vien da te, lo scalda in modo,</l>
<l>Ch'altro non sa veder che quel ch'ei brama:</l>
<l>Come esser suole al dipartir del verno,</l>
<l>Poiché zeffir disfà la neve e 'l ghiaccio,</l>
<l>E larghissima pioggia il ciel ricopre,</l>
<l>Torrente alpestre che repente cade</l>
<l>Di salto in salto, e che spumoso e torbo,</l>
<l>Quanto trova in cammin, l'abete, il faggio,</l>
<l>L'antichissime pietre, i colli colti,</l>
<l>Con tal orrendo suon conduce al piano,</l>
<l>Ch'empie tutti i vicin di doglia e tema.</l>
<l>E se 'l fero rival per caso incontre,</l>
<l>Ch'all'amata giovenca intorno pasca;</l>
<l>Quasi folgori ardenti a ferir vansi</l>
<l>Colle corna e col petto, infin che l'uno</l>
<l>Di vergogna, di duol, di sangue tinto,</l>
<l>Sdegnoso fugge in qualche ascosa valle,</l>
<l>D'empia rabbia ripien; e 'l monte e i boschi</l>
<l>Del cruccioso mugghiar risuona intorno:</l>
<l>E senza ivi curar di fonti o d'erbe</l>
<l>(Ché del patrio terren si trova in bando)</l>
<l>Si sta piangendo; e 'n un momento poi</l>
<l>(Sì lo ripunge amore) ancor ritorna</l>
<l>Di nuovo in guerra, e del passato danno,</l>
<l>Rimirando i suoi ben, non gli sovviene.</l>
<l>Alle spose convien nuova altra cura:</l>
<l>Che sì tosto che veggia il buon guardiano</l>
<l>D'amoroso desio le vacche punte,</l>
<l>Or le affanni nel corso, or sopra l'aia</l>
<l>Le faccia in giro andar premendo il grano,</l>
<l>Or le affatichi al carro, ora alla treggia;</l>
<l>E lor tenga lontan l'erbe e le frondi,</l>
<l>Le fonti, i fiumi; e con digiuno e sete</l>
<l>Lungamente le servi: e tutto fasse,</l>
<l>Che per soverchio peso non sien pigre</l>
<l>Alle presenti nozze, e vegna il solco</l>
<l>Al seme genital più largo e pronto.</l>
<l>Poiché gravide sien, le tenga in pace,</l>
<l>E senza esercitar pasciute e grasse.</l>
<l>Or drizze il guardo alla crescente prole</l>
<l>Il suo governator: e 'n quei che truove</l>
<l>Destinati a solcar le piagge e i colli,</l>
<l>O per gli aperti pian destar intorno</l>
<l>Colle avvolgenti ruote al ciel la polve,</l>
<l>O la treggia condur; poi ch'han pasciuti</l>
<l>Già del secondo maggio i fiori e l'erbe,</l>
<l>S'apparecchie a tagliar, soave e piano,</l>
<l>Quelle membra miglior che forza danno</l>
<l>A tutto il seme uman, ma son cagione</l>
<l>Che 'l superbo vitel non cede al giogo,</l>
<l>Non ascolta il bifolco; e chi lo punge,</l>
<l>Or col piede or col corno, irato offende.</l>
<l>Ma perché la natura ivi ripose,</l>
<l>Quasi in albergo suo, maggior virtude;</l>
<l>Molta convien usar dolcezza ed arte:</l>
<l>Poscia al taglio mortal si truove impiastro</l>
<l>Cener sottile e pece, aggiunto insieme,</l>
<l>Pallade, il tuo liquor; benché Vulcano</l>
<l>Il soccorso miglior talvolta doni.</l>
<l>E per più giorni poi sì parco sia</l>
<l>E del cibo e del ber, ch'ei possa appena</l>
<l>Tenerse in vita; perché meno abbonde</l>
<l>A genital difetto umore e sangue.</l>
<l>Gli altri maggior fratei che negli armenti</l>
<l>Si ritrove il guardian, ch'un anno almeno</l>
<l>Di tal piaga sentir la doglia innanzi;</l>
<l>Gli comince a drizzar di giorno in giorno,</l>
<l>Sì che sostenghin poi l'aratro e 'l giogo.</l>
<l>Non cruccioso garrir, non verga o ferza</l>
<l>Adopre il domator: ché ciò gli face</l>
<l>Sol per disperazion sì arditi e crudi,</l>
<l>Che non temon d'altrui, né pon soffrire</l>
<l>Chi più là del voler gli meni attorno.</l>
<l>Or non veggiam noi ben l'accorto e saggio</l>
<l>Ch'al tenerel fanciul le prime insegne</l>
<l>Mostrar vuol già degli onorati inchiostri;</l>
<l>Ch'or con preghi, or con doni, or con lusinghe,</l>
<l>Or con vaghe pitture, a poco a poco</l>
<l>L'induce a tal, che per diletto prende</l>
<l>Quel che già gli parea noioso e duro?</l>
<l>Prima d'erbe e di fior gli cinga il collo,</l>
<l>Poi d'un cerchio leggier, poi d'un più grave;</l>
<l>Poi venga al giogo: e per compagno elegga</l>
<l>Chi di senno e di età mille altri avanze:</l>
<l>E gli scemi dell'esca, acciò che manche</l>
<l>E la forza e l'orgoglio, onde si renda</l>
<l>Al suo comandator più basso e vinto.</l>
<l>All'inerte asinel con meno affanno</l>
<l>Pur provegga il villan; che sempre avanze</l>
<l>Alla madre che tien, novella erede.</l>
</lg>
<lg type="non-definito">
<l>Tu, largo abitator dell'ampie ville,</l>
<l>Se ti ritrovi aver campagne e prati,</l>
<l>E ricche onde correnti, e fresche valli,</l>
<l>Non lasciar di nutrir l'armento fero</l>
<l>Che Nettuno produsse, e Marte onora;</l>
<l>Il qual lode, diletto e frutto apporta.</l>
<l>E nel tempo medesmo, o poco avanti,</l>
<l>L'animoso corsier, che 'l toro ardito,</l>
<l>Già devria d'Imeneo gustar i frutti,</l>
<l>Ché la consorte sua prolunga il parto</l>
<l>Dopo le dolci nozze all'anno intero;</l>
<l>E vorria pur trovar l'erbe e le frondi,</l>
<l>Quando nasce il figliuol, non morte ancora.</l>
<l>Grande il cavallo, e di misura adorna</l>
<l>Esser tutto devria, quadrato e lungo:</l>
<l>Levato il collo, e dove al petto aggiunge,</l>
<l>Ricco e formoso; e s'assottiglie in alto:</l>
<l>Sia breve il capo, e s'assomiglie al serpe;</l>
<l>Corte l'acute orecchie: e largo e piano</l>
<l>Sia l'occhio, e lieto, e non intorno cavo;</l>
<l>Grandi e gonfiate le fumose nari;</l>
<l>Sia squarciata la bocca, e raro il crino;</l>
<l>Doppio, eguale, spianato e dritto il dorso,</l>
<l>L'ampia groppa spaziosa: il petto aperto;</l>
<l>Ben carnose le cosce, e stretto il ventre:</l>
<l>Sian nervose le gambe, asciutte e grosse;</l>
<l>Alta l'unghia, sonante, cava e dura;</l>
<l>Corto il tallon, che non si pieghi a terra:</l>
<l>Sia rotondo il ginocchio; e sia la coda</l>
<l>Larga, crespa, setosa, e giunta all'anche,</l>
<l>Né fatica o timor la smuova in alto.</l>
<l>Poi del vario vestir, quello è più in pregio</l>
<l>Tra i miglior cavalier, che più risembra</l>
<l>Alla nuova castagna allor che saglie</l>
<l>Dall'albergo spinoso, e 'n terra cade,</l>
<l>Agli alpestri animai matura preda;</l>
<l>Purché tutte le chiome, e 'l piede in basso</l>
<l>Al più fosco color più sieno appresso.</l>
<l>Poi levi alte le gambe, e 'l passo snodi,</l>
<l>Vago, snello e leggier: la testa alquanto</l>
<l>Dal drittissimo collo in arco pieghi,</l>
<l>E sia ferma ad ognor; ma l'occhio e 'l guardo</l>
<l>Sempre lieto e leggiadro intorno giri;</l>
<l>E rimordendo il fren di spuma imbianchi.</l>
<l>Al fuggir, al tornar sinistro e destro,</l>
<l>Come quasi il pensier sia pronto e leve:</l>
<l>Poscia al fero sonar di trombe e d'arme</l>
<l>Si svegli e 'nnalzi, e non ritrove posa,</l>
<l>Ma con mille segnai s'acconci a guerra.</l>
<l>Nol ritenga nel corso o fosso o varco</l>
<l>Contro al voler giammai del suo signore:</l>
<l>Non gli dia tema, ove il bisogno sproni,</l>
<l>Minaccioso il torrente, o fiume o stagno;</l>
<l>Non colla rabbia sua Nettuno istesso:</l>
<l>Nol spaventi romor presso o lontano</l>
<l>D'improvviso cader di tronco o pietra;</l>
<l>Non quello orrendo tuon che s'assimiglia</l>
<l>Al fero fulminar di Giove in alto,</l>
<l>Di quell'arme fatal che mostra aperto</l>
<l>Quanto sia più d'ogni altro il secol nostro</l>
<l>Già per mille cagion lassù nemico.</l>
</lg>
<lg type="non-definito">
<l>Il gran Padre del ciel pietoso ascose</l>
<l>Tutto quel che vedea dannoso e grave</l>
<l>Al suo buon seme uman: l'empio metallo</l>
<l>Fe nascer tutto tra montagne e rupi</l>
<l>Sì perigliose, fredde, aspre e profonde,</l>
<l>Ch'eran chiuse al pensier, non pur al piede:</l>
<l>L'elemento crudel che strugge e sface</l>
<l>Col tirannico ardor ciò ch'egli incontra,</l>
<l>Sì dentro pose alle gelate vene</l>
<l>Di salde pietre, che ritrar non puosse</l>
<l>Senza assai faticar di mano ed arte:</l>
<l>Il doloroso zolfo intorno cinse</l>
<l>Di bollenti acque e d'affocate arene,</l>
<l>E di sì tristo odor, ch'augelli e fere</l>
<l>Non si ponno appressar ove esso è donno:</l>
<l>Il freddissimo nitro in le spelonche</l>
<l>E 'n le basse caverne umide mise,</l>
<l>Ove razzo del sol mai non arrive;</l>
<l>O tra 'l brutto terren corrotto e guasto</l>
<l>Dalle gregge di Circe, ond'esce appena</l>
<l>Dopo assai consumar di foco e d'onde.</l>
<l>Ma l'ingegno mortal, più pronto assai</l>
<l>Nell'istesso suo mal ch'al proprio bene,</l>
<l>Da sì diverse parti e sì riposte</l>
<l>Queste cose infernali accolte insieme,</l>
<l>Con arte estrema a viva forza inchiude</l>
<l>Dentro al tenace bronzo onde Vulcano</l>
<l>Con sì gran fulminar, con sì gran suono,</l>
<l>Con sì grave furor, così lontano</l>
<l>Va spingendo per l'aria o ferro o pietra,</l>
<l>Ch'ei fa sotto agli Dei tremar Olimpo.</l>
</lg>
</div1>
<div1 type="parte">
<head>LIBRO TERZO.</head>
<head>LAVORI DI AUTUNNO.</head>
<lg type="non-definito">
<l>Or ne vien la stagion, Bacco e Pomona,</l>
<l>Ch'al nostro faticar larga mercede</l>
<l>Rende in nome di voi, né lassa indietro,</l>
<l>Sacra Minerva, il tuo che tolse il pregio</l>
<l>Al gran Padre del mar, fratel di Giove.</l>
<l>O valoroso Dio, di Tebe onore,</l>
<l>Vien' meco a dimorar; ch'oggi le tempie</l>
<l>Cinto dell'arbor tuo, del tuo buon frutto</l>
<l>Dentro bagnato e fuor, a cantar vegno</l>
<l>Il tuo santo valor che non ha pare.</l>
</lg>
<lg type="non-definito">
<l>E Voi, sommo splendor dei franchi regi,</l>
<l>Sostenete il mio dir: che senza voi</l>
<l>Non potrebbe alto gir; e 'ndarno f"ra</l>
<l>Tutto il vostro favor, Pomona e Bacco.</l>
<l>Voi mi potete sol menar al porto,</l>
<l>Francesco invitto, per questa onda sacra</l>
<l>Che per lo addietro ancor non ebbe incarco</l>
<l>D'altro legno toscano; e primo ardisco</l>
<l>Pur col vostro favor dar vele ai venti.</l>
<l>Non mi vedrete andar con larghi giri</l>
<l>Traviando sovente a mio diporto</l>
<l>Per lidi ameni ove più frondi e fiori</l>
<l>Si ritrovan talor, che frutti ascosi;</l>
<l>Ma per dritto sentier mostrando aperto</l>
<l>I tempi e 'l buon oprar del pio cultore.</l>
</lg>
<lg type="non-definito">
<l>Poiché 'l Delio Pastor coi raggi ardenti</l>
<l>Del suo fero Leon scaldando i velli</l>
<l>Già s'avvicina ove la donna Astrea</l>
<l>Con vergogna e desir l'attende in seno;</l>
<l>Guarde il vendemmiator, che l'alma vite</l>
<l>Di porporino ammanto e d'ambra e d'oro</l>
<l>Veste i suoi figli che maturi ha in grembo.</l>
<l>Truove i saldi odorati e freschi vasi</l>
<l>Ch'esser ricetto denno al suo liquore;</l>
<l>E si ricordi ben, che nullo oltraggio</l>
<l>Al gran padre Leneo si fa maggiore,</l>
<l>Che dargli albergo ove si senta offeso:</l>
<l>Ché nol puote obliar per tempo mai.</l>
<l>Non per altra cagion Penteo e Licurgo</l>
<l>(Chi ben ricerca il ver) furon da lui</l>
<l>Per sì crudo sentier condotti a morte.</l>
<l>I più son quei che dalle irsute braccia</l>
<l>Dell'alpestre castagno il nido fanno,</l>
<l>In cui l'alto vigor più lieto e puro,</l>
<l>E più lunga stagion conserva intero.</l>
<l>Molti ne vidi ancor, ch'ebbero in pregio</l>
<l>La querce annosa, ed hanno avuto in grado</l>
<l>Quel salvatico odor che porta seco.</l>
<l>Poi chi il passo affatica in bosco o monte</l>
<l>Per altro arbor trovar, che questo o quello;</l>
<l>O che 'l furor di Bacco intorno il mena,</l>
<l>O che necessità l'indusse al peggio.</l>
<l>Or qualunque si vogli, esser non deve</l>
<l>Di grandezza soverchia il nobil vaso;</l>
<l>Perché rendendo a noi di giorno in giorno</l>
<l>Il prezïoso vin, sì lungo è il tempo</l>
<l>Dato al suo travagliar, che 'l spirto e 'l meglio,</l>
<l>Prima ch'al mezzo sia, mancato è tale,</l>
<l>Che non simiglia più quel ch'era avanti:</l>
<l>Né così picciol sia, che tu ne veggia</l>
<l>Colla famiglia tua solo in un giorno</l>
<l>Il principio e la fin che dànno il peggio:</l>
<l>Sia il corso suo per quanto compie un giro</l>
<l>D'Endimione in ciel la vaga amica.</l>
<l>Guarde il saggio villan, che 'l vaso antico</l>
<l>(Ch'io mi stimo il miglior) non sia restato</l>
<l>Gran tempo in sete; che l'asciutto e 'l secco</l>
<l>Troppo offende colui che l'India adora:</l>
<l>Non di corrotto vin sia stato ostello;</l>
<l>Che 'l nuovo abitator faria cotale.</l>
<l>Non voglia esser alcun di tanto avaro,</l>
<l>Che 'l generoso umor, quantunque passe</l>
<l>Di pregio e di sapor Metimna e Rodo,</l>
<l>Tutto tragga di fuor; ma dentro lasce</l>
<l>Picciola parte almen, che in vita tenga</l>
<l>L'umido spirital e 'l sacro odore</l>
<l>Nel buon ricetto a chi verrà dappoi:</l>
<l>E se questo non fai, ché indarno spendi</l>
<l>Tanti affanni e sudor d'un anno intero</l>
<l>A potar, a zappar, a sfrondar viti?</l>
<l>Che quando hai tutto poscia in un raccolto,</l>
<l>Altro non truovi aver, che scorno e danno.</l>
<l>Or de la bassa cella in questo tempo</l>
<l>Tiri le botti fuor; riguarde intorno</l>
<l>S'elle sien cinte ben, s'alla lor fede</l>
<l>Ben commetter si può sì nobil pegno:</l>
<l>Poi dentro le apra, e con perfetta cura</l>
<l>Purghi e forbisca pur con legno o ferro;</l>
<l>E se l'acqua talor venisse ad uopo,</l>
<l>Lo poria far ancor; ma non sia pigro</l>
<l>In asciugarle ben, che non vi resti</l>
<l>Sola una stilla in piè, ché troppo nuoce.</l>
<l>Indi agli altri instrumenti, ai vasi, ai tini,</l>
<l>Ch'alla vendemmia sua dovuti sono,</l>
<l>Non men cura convien, ch'a quelle istesse;</l>
<l>E così presti sien, che tutti il tempo</l>
<l>Aspettino a venir, no 'l tempo loro.</l>
<l>Poi vada intorno pur sera e mattina;</l>
<l>Guardi ben l'uve sue, se giunte sono</l>
<l>Alla perfetta età che in lor s'attende:</l>
<l>Non l'inganne il desir: ché chi s'avanza,</l>
<l>Nell'acerba stagion non ha d'intorno</l>
<l>I Satiri e Silen per fargli onore;</l>
<l>E chi troppo s'indugia, il vin ritrova</l>
<l>Di sì oscuro color, sì infermo e frale,</l>
<l>Che già il marzo o l'april lo mena a morte.</l>
<l>Molti modi ci son, per cui si scerne</l>
<l>Quella maturità che 'l tutto vale.</l>
<l>Non dar fede al guardar: ch'assai ne vedi</l>
<l>Tutte aurate di fuor, tutte vermiglie,</l>
<l>Che poi dentro al parer contrarie sono.</l>
<l>Altri gustando alla dolcezza crede,</l>
<l>Perché non può fallir. Altri premendo</l>
<l>Sola un'uva con man, s'uscir ne veggia</l>
<l>Il gran ch'ivi dimora, asciutto intorno,</l>
<l>D'ogni pasta e liquor purgato, chiama</l>
<l>Della vendemmia sua venuta l'ora;</l>
<l>E tanto più, se quel medesmo appare</l>
<l>O d'oscuro color del tutto, o fosco.</l>
<l>Altri dove più strette veggia insieme</l>
<l>Sopra un raspo molte uve, una ne tragge:</l>
<l>Poscia il secondo dì tornando, prova</l>
<l>S'ell'entri ancor in quel medesmo loco,</l>
<l>Il qual se truova allor ristretto alquanto</l>
<l>Da le sorelle sue crescenti pure,</l>
<l>Lascia il tempo passar; ma s'egli scorge</l>
<l>Maggior la forma, o quella istessa ch'era,</l>
<l>E gli mostre segnal che tutte insieme</l>
<l>Han dato al corso fin, né van più avanti,</l>
<l>Del caro vendemmiar s'accinge all'opra.</l>
<l>Già veduto il villan per mille pruove</l>
<l>Giunto il tempo fedel che non l'inganni,</l>
<l>Pria dell'uve miglior ghirlanda faccia</l>
<l>Al buon Padre del vin, preghi porgendo</l>
<l>Ch'opri col suo favor, che 'l sommo Giove</l>
<l>Tenga per qualche dì le piogge a freno,</l>
<l>E renda il suo liquor soave e largo;</l>
<l>Poi la famiglia sua con ceste e corbe</l>
<l>E con altri suoi vasi innanzi sproni</l>
<l>A le vigne spogliar dei frutti suoi.</l>
<l>Coglia dell'uve l'un, l'altro le porti;</l>
<l>Chi le metta nel tin; chi torni appresso,</l>
<l>Scarco, a sollecitar chi pigro fusse:</l>
<l>Come talor, poiché le schiere armate</l>
<l>Entrate son fra le nimiche mura</l>
<l>Dopo assai contrastar; che 'l mal vicino</l>
<l>Con sollecito passo innanzi e 'ndietro</l>
<l>Si vede carco andar di quelle spoglie</l>
<l>Che chi alberga lontan portar non puote.</l>
<l>Ma perché solo un dì non può compire</l>
<l>Tutto il tuo vendemmiar, guardisi bene</l>
<l>Di dar principio a quella parte dove</l>
<l>Scalda il mezzo del dì; quinci all'occaso;</l>
<l>Nell'orïente poi: tal ch'all'estremo</l>
<l>Restin quella a portar che preme Arturo.</l>
<l>Guardi che dentro al tin non caggia ascoso</l>
<l>Pampino o ramuscel, né guasta sia</l>
<l>O per pioggia o per verme una uva sola.</l>
<l>Poi, chi premer le dee, purgato e mondo</l>
<l>Prima i piedi e le man, lodi cantando</l>
<l>Lieto al vinoso Dio, sovr'esso ascenda:</l>
<l>Nudo le gambe sia; nel resto cinto</l>
<l>Tal, che per faticar sudor non stille:</l>
<l>Non si parta indi mai, se pria non veggia</l>
<l>L'opra ch'ei prende a far condotta al fine;</l>
<l>Che l'entrar e l'uscir sovente, nuoce:</l>
<l>Non prenda cibo o vin, quanto ivi stia;</l>
<l>Ch'ogni cosa che caggia, apporta danno:</l>
<l>Poi calcando leggier, soave e piano,</l>
<l>L'onorato liquor di fuori spanda</l>
<l>Dentro a quel vaso che di sotto accoglie;</l>
<l>Che 'l buon frutto di Bacco, aspro e cruccioso</l>
<l>Sempre viene a colui che troppo il preme.</l>
<l>Chi più brama il color che l'ambra e l'auro</l>
<l>Rappresenti nel vin fumoso altero,</l>
<l>Per far più lieti i cor, per mostrar segno</l>
<l>Di dolcezza e d'onor nei festi giorni;</l>
<l>Intra i candidi raspi un sol non lasce</l>
<l>Di porporina gonna, e d'un sol punto,</l>
<l>Come il mosto sia fuor, non doni tempo,</l>
<l>Ma il metta in vaso ove poi resti sempre:</l>
<l>E chi mischia i color, si truova i vini</l>
<l>Sembianti al sol quando si leva il giorno,</l>
<l>Ch'una nube sottil gli adombre il crino.</l>
<l>Chi più brama il vermiglio acceso in vista</l>
<l>Di quel chiaro splendor che fiamma appare,</l>
<l>Come il gallo terren produce; il quale</l>
<l>Di soave sapor congiunto insieme</l>
<l>Con la grazia e l'odor, tutti altri avanza,</l>
<l>Poiché l'uva spogliò la bruna scorza,</l>
<l>Non sia riposto allor; ritrovi pace</l>
<l>Dal buon vendemmiator un giorno solo:</l>
<l>E chi men ne darà, ben fumo e foco</l>
<l>Troverà nel suo ber; ma meno assai</l>
<l>Sanitade e bontade: il troppo indugio</l>
<l>Cresce il fosco color, le forze scema.</l>
<l>Chi brama il dolce aver, raccoglia insieme</l>
<l>Quei frutti sol che più maturi senta;</l>
<l>E così colti poi, venti ore almeno</l>
<l>Gli lasci star pria che gli renda al tino.</l>
<l>Alcun vid'io, che con più ingegno ed arte</l>
<l>(Come il tosco villan che dotto intende</l>
<l>Al dorato suo vin, la cui dolcezza</l>
<l>Tutte altre abbatte, che trebbiano appella)</l>
<l>Quand'al perfetto vin matura l'uva</l>
<l>Sente venir, non la disparte ancora</l>
<l>Dal materno suo ventre; anzi torcendo</l>
<l>Il picciol ramuscel che 'l raspo tiene,</l>
<l>Lo tronca in tanto che venir non possa</l>
<l>Più nutritivo umore a dargli forza;</l>
<l>Me' il coglie avanti ch'appassito alquanto</l>
<l>Il natural vigor vede dal sole.</l>
<l>Poiché riposto è il vin, poiché la fine</l>
<l>Felice al vendemmiar donata ha il cielo,</l>
<l>Sol resta il riguardar mattino e sera</l>
<l>Ciascun suo vaso; e se mancato il vede</l>
<l>Dal focoso bollir che assai consuma,</l>
<l>Prenda il medesmo vin d'un'altra parte,</l>
<l>E 'l riempia sovente: e chi nol cura,</l>
<l>Sol si doglia di sé; ché nulla cosa</l>
<l>Può medicar il vin che resta scemo.</l>
<l>Indi che 'l sol la venenata coda</l>
<l>Tocca dello Scorpion, già truova posa</l>
<l>Il bollente vapor: tu chiama allora</l>
<l>E l'amico e 'l vicin, che venghin teco</l>
<l>Nel cavo albergo; e con dolcezza e riso,</l>
<l>Di quanti ivi son vasi, ad uno ad uno</l>
<l>Gustar conviensi: e vadan lunge allora</l>
<l>I severi censor, quei ch'han vergogna</l>
<l>D'errar talvolta; che in quel giorno è lode</l>
<l>D'aver tremante il piè, la lingua avvinta,</l>
<l>Lieto il pensier, e non saper soletto,</l>
<l>Senza molto cercar, trovar l'albergo.</l>
<l>Divisando ivi allor, di tempo in tempo</l>
<l>Lasce i segni a ciascun: il dolce al verno;</l>
<l>Il leggiadro all'april: quel chiaro e leve,</l>
<l>Quando più scalda il ciel; quel ch'ha più forza,</l>
<l>Perché il frigido umor dei frutti tempre</l>
<l>Col possente sapor, doni all'agosto.</l>
</lg>
<lg type="non-definito">
<l>O famoso guerrier, di Giove figlio,</l>
<l>Il cui divino onor dispiacque tanto</l>
<l>Alla fera Giunon, ch'a morte acerba</l>
<l>Semele indusse allor, con nuovi inganni,</l>
<l>Che dell'incarco tuo gravida andava;</l>
<l>Ben si conobbe, il dì, come dovea</l>
<l>Il mondo empier di sé l'altero nome,</l>
<l>Quando il gran padre tuo, di lampi e tuoni</l>
<l>E di folgor vestito, e nubi cinto;</l>
<l>Non potendo fallir le sue promesse,</l>
<l>Lagrimando di duol tua madre ancise:</l>
<l>Che, non maturo il parto, uscisti fuore</l>
<l>Del fulminato ventre; e 'l buon parente</l>
<l>In sé stesso ti pose, e tenne tanto,</l>
<l>Ché già il decimo mese aggiunse alfine.</l>
<l>Così due volte nato, alla sorella</l>
<l>Ti pose in man dell'infelice madre:</l>
<l>Poi le Ninfe di Nissa ascosamente</l>
<l>Nutrici avesti nel sacrato speco:</l>
<l>Ivi crescendo poi d'anni e d'onore,</l>
<l>Gl'Ircan, gli Arabi, i Persi, i Battri e gl'Indi</l>
<l>Sentir quel che potea quell'alto germe</l>
<l>Che ci venne da Giove e nacque in Tebe;</l>
<l>Ma i superbi trionfi, i regni e l'oro,</l>
<l>Tanto onor, tanta gloria e tante lodi</l>
<l>Ch'indi traesti allor, furon mortali:</l>
<l>Ma l'eterna memoria, il divin nome,</l>
<l>L'esser chiamato Dio, gl'incensi, i voti,</l>
<l>Il tirso, i sacrifici, il becco anciso,</l>
<l>I Satiri, i Silen ti sono intorno,</l>
<l>Perché mostrasti a noi quel sacro frutto,</l>
<l>Quel sacro frutto che ciascuno avanza</l>
<l>Quanto il poter divin terrena cosa.</l>
<l>Se tu fussi tra lor venuto allora</l>
<l>Quando furo a quistion Nettuno e Palla,</l>
<l>Non mi contrasti alcun che dal tuo solo</l>
<l>La dottissima Atene il nome avrebbe.</l>
<l>Chi potrebbe agguagliar con mille voci</l>
<l>L'infinita virtù ch'apporta seco</l>
<l>Il soave arbor tuo? ché di lui privo,</l>
<l>Quasi vedovo e sol saria ciascuno.</l>
</lg>
<lg type="non-definito">
<l>La natura dell'uom, più saldo e vero</l>
<l>Non ha sostegno alcun, se questo prenda</l>
<l>Con misura e ragion tra 'l molto e 'l poco.</l>
<l>Quando più giri il ciel ventoso e fosco,</l>
<l>Ch'Apollo è in bando, e le fontane e i fiumi</l>
<l>Son legati dal giel, e i monti intorno</l>
<l>Mostran canuto il pel, uccello e fera</l>
<l>Non si vede apparir, ché stanno ascosi;</l>
<l>Chi fa il buon viator sicuro e lieto</l>
<l>L'alte nevi stampar, calcar i ghiacci,</l>
<l>Se non questo liquor, ch'ardente e vivo,</l>
<l>Di più d'un lustro antico, e non offeso</l>
<l>Dall'onde d'Acheloo, nel più gran verno</l>
<l>Può in mezzo l'Apennin portar aprile?</l>
<l>Poi quando a noi la rondinella riede,</l>
<l>Che vigor, che dolcezza a i corpi e l'alme</l>
<l>Dona il soave vin ch'alle chiare onde</l>
<l>Del rivo cristallin sia fatto sposo!</l>
<l>Non ci porta ei ne' cor Ciprigna e Flora?</l>
<l>Poiché Febo montando al punto arriva</l>
<l>Onde le piagge e i colli in fiamma e 'n foco</l>
<l>Torna coi raggi suoi, ch'appena ardisce</l>
<l>Trar la testa di fuor pur il lacerto;</l>
<l>Che dolce compagnia, che bel ristoro</l>
<l>Si ritrova egli in quel leggiadro e chiaro,</l>
<l>Senza fumo e calor che il fresco e l'acqua</l>
<l>Fa di noi penetrar là dove questa</l>
<l>Gir non può sola, o più sudore apporta!</l>
<l>Indi che 'l tempo vien ch'ogni arbor mostra</l>
<l>Spiegate al ciel le vaghe sue ricchezze,</l>
<l>Nel tardo autunno, che quel ramo appare</l>
<l>Carco d'oro più fin, quell'altro d'ostro;</l>
<l>Che dir si può di lui che solo ha forza</l>
<l>D'ammorzar il venen che i pomi han seco?</l>
</lg>
<lg type="non-definito">
<l>Or, chi poria contar l'altre virtudi?</l>
<l>Che tante in esso son, che ben lo puote</l>
<l>La natura dell'uom chiamar germano.</l>
<l>Nella tenera età crescente ancora,</l>
<l>Che di caldo e d'umor soverchio abbonda;</l>
<l>Quando temprato sia, non solo apporta</l>
<l>Nutrimento miglior, ma in vece viene</l>
<l>Di medicina ancor, ch'asciughi alquanto,</l>
<l>E 'l calor fanciullesco infermo e frale</l>
<l>Col suo sommo valor sostenga e 'nformi.</l>
<l>Nella perfetta età, colonna e scudo</l>
<l>Del natural vigore è questo solo.</l>
<l>E degli ultimi dì, che deggio io dire?</l>
<l>Ch'è sì chiaro a ciascun, che 'l mondo canta</l>
<l>Ch'alla debil vecchiezza il vin mantiene,</l>
<l>Solo, il caldo, l'umor, le forze e l'alma,</l>
<l>E la toglie al sepolcro e 'n vita serba.</l>
<l>Già le membra e 'l poter del seme umano</l>
<l>Per ciascuna stagion, per ogni etade</l>
<l>Non pur nutre, sostien, conforta, accresce;</l>
<l>Ma l'ingegno, il discorso, e l'altre parti</l>
<l>Che dell'animo son, risveglia, e rende,</l>
<l>Se moderato vien, più agute e pronte.</l>
<l>Questo spoglia il timor, riveste ardire;</l>
<l>Porta in alto i pensier, pigrizia scaccia,</l>
<l>Né gli può cosa vil restare in seno:</l>
<l>Questo ci mostra in ciel le stelle e i poli,</l>
<l>I cerchi e gli animai che van d'intorno,</l>
<l>Il viaggio del Sole, e le fatiche</l>
<l>De la sorella sua, degli altri i passi,</l>
<l>I dolor d'Orïon, del Can la rabbia,</l>
<l>Di Calisto e Cefeo l'eterna sete:</l>
<l>Questo ci mostra pian talora il monte</l>
<l>Di Pierio, di Pimplia e d'Elicona;</l>
<l>E ci conduce ove le Muse e Febo</l>
<l>Ci fan dir cose a maraviglia altere.</l>
<l>Chiara tromba sovrana, il cui gran suono</l>
<l>Di così raro onor il mondo ingombra,</l>
<l>Che mille altre cittadi, e Smirna e Rodo</l>
<l>Sol per gloria acquistar ti chiaman figlio;</l>
<l>Tu 'l puoi saver, che lui compagno avesti</l>
<l>Per far l'onde Sigee sanguigne e 'l Xanto,</l>
<l>E far troppo aspettar la casta sposa.</l>
<l>Or non sa il mondo omai, non è palese</l>
<l>Che questa è la cagion che l'edra antica,</l>
<l>Perché al padre Leneo le tempie cinge,</l>
<l>Al santo poetar ghirlanda sia?</l>
</lg>
<lg type="non-definito">
<l>E tu, stolto cultor, vergogna avrai</l>
<l>Di spender quanto puoi tempo e sudore</l>
<l>In condurlo perfetto al punto estremo?</l>
</lg>
<lg type="non-definito">
<l>Ma tempo è di chiamar la pia consorte,</l>
<l>E farle sovvenir che questo frutto</l>
<l>Non ci dà solo il vin; ma molti ancora,</l>
<l>Per chi gli sa trovar, profitti apporta.</l>
<l>Ben misuri fra sé quanta sia lode</l>
<l>Al donnesco valor, in mezzo il verno</l>
<l>E nel mezzo d'aprile alle compagne</l>
<l>Nel più solenne di portar dell'uve</l>
<l>Così intere, gentil, sì chiare e fresche,</l>
<l>Ch'al settembre più bel farian vergogna.</l>
<l>Venga ora adunque, e candide e vermiglie</l>
<l>Ne prenda, come vuol; ma non acerbe,</l>
<l>Né ben mature ancor: riguardi al sole,</l>
<l>Che trasparenti sien; ch'al toccar senta</l>
<l>Certa giocondità callosa e dura.</l>
<l>Sia grosso e vivo il gran; ma sia contesto</l>
<l>Raro sul raspo sì, che poi non possa</l>
<l>L'uno all'altro, premendo, oltraggio fare.</l>
<l>Chi le riscalda al sol; ciò presso al foco,</l>
<l>Per poco spazio pur: chi dentro al mosto,</l>
<l>Quando più ardente sia, le attuffa alquanto;</l>
<l>Chi nell'acque bollenti, acciò che indure</l>
<l>La scorza a contrastar al tempo e al gielo:</l>
<l>Ma più saggia è colei che queste coglie,</l>
<l>Pria che le tocche il sol, avanti al giorno;</l>
<l>E che senz'altro far le appende in loco</l>
<l>Sempre oscuro, serrato, asciutto e freddo,</l>
<l>Rare intra lor, che non vi nasca offesa.</l>
<l>Prendane d'altre poi mature e dolci:</l>
<l>Parte ne secchi al sole e parte al forno</l>
<l>(Che l'uno e l'altro è buon) divise e 'ntere,</l>
<l>Per far più adorne le seconde mense.</l>
<l>Altre ne prenda poi di più vermiglie,</l>
<l>E dentro al mosto le disfaccia al foco;</l>
<l>Poi le braccia nudando sciolte e snelle,</l>
<l>Sopra un drappo di lin che pur allora</l>
<l>Tragga de' suoi tesor con mille odori,</l>
<l>Le versi e stenda, e colle man premendo,</l>
<l>Le faccia indi passar dentro un bel vaso</l>
<l>Ben purgato, e di terra; e 'l serbi poi</l>
<l>Per addolcirne i cibi al stanco sposo,</l>
<l>Quando il gusto talor si truove in bando.</l>
<l>Io potrei dir ancor mille altri beni</l>
<l>Che l'industria d'altrui può trar da Bacco:</l>
<l>Ma sopra gli arbor già maturi i frutti</l>
<l>Veggio aspettarme; e s'io tardassi ancora,</l>
<l>O degli ingordi uccei sarebber preda,</l>
<l>O, dal mondo negletti, a terra sparti.</l>
</lg>
<lg type="non-definito">
<l>Pria ch'a quanti ne sono, addrizze il guardo</l>
<l>Il saggio abitator dei campi, al fico,</l>
<l>Che 'l più tosto vien meno, e più dolce esca</l>
<l>Nasce a mille animali, ed ha mestiero</l>
<l>Di riseccarse al sol mentre ha più forza.</l>
<l>Tessa adunque il villan più canne insieme;</l>
<l>Poi sopra quattro più le ponga assise</l>
<l>Alte sì, ch'il terren non possa a quelle</l>
<l>Col suo frigido umor donar impaccio;</l>
<l>Cui, di capanna in guisa ove il pastore</l>
<l>Fugge al fosco dicembre i venti e l'acque,</l>
<l>O di paglia o di fien coverchio faccia;</l>
<l>Poscia all'un de' suoi quadri, o tronco o ramo</l>
<l>Adatte in modo tal, robusto e grave,</l>
<l>Ch'aprir possa o serrar come a lui piace,</l>
<l>E quando uopo gli sia, menarlo in giro:</l>
<l>E si dee fabbricar dove non possa</l>
<l>Torgli il lume del sol muraglia o pianta:</l>
<l>Poi colti e freschi all'apparir del giorno,</l>
<l>Gli ponga ivi distesi; ma non sieno</l>
<l>O soverchio maturi, o troppo acerbi;</l>
<l>E come volge Apollo, ed esso volga</l>
<l>Spesso il coverchio, perché renda a quelli</l>
<l>Col suo riverberar più caldi i raggi:</l>
<l>Indi che parte il sol, chiuder si denno,</l>
<l>E così quando vien pruina o pioggia;</l>
<l>Ch'ogni umor ch'ivi scenda, è lor dannoso.</l>
<l>Poiché appassiti fieno, in cesta o in vaso</l>
<l>Ben calcati tra lor serrar conviense;</l>
<l>E 'n secchissima parte alfin riposti,</l>
<l>Per gran tempo gli avrai compagni fidi.</l>
<l>Altri ne vidi aver sì grasso e bello</l>
<l>Questo frutto gentil, ch'al terzo giorno</l>
<l>Ch'egli è posto al calor, diviso l'hanno,</l>
<l>E rimesso a seccar col ventre in alto:</l>
<l>Poscia al vespro che vien, raggiunti insieme,</l>
<l>Pur gli scaldano ancor; quinci in canestri,</l>
<l>Come gli altri fra noi, gli dànno albergo.</l>
</lg>
<lg type="non-definito">
<l>Or si volga alle prune, e prenda quelle</l>
<l>Ch'han servata la fede ai rami loro</l>
<l>Fin nell'agosto; e le maggiori aperte,</l>
<l>E tratto l'osso fuor, al forno e al sole</l>
<l>Le metta a dimorar compagne all'uve:</l>
<l>Le più dolci e minor si ponno intere,</l>
<l>Sol bagnate, se puoi, tra le salse onde,</l>
<l>Parimente trattar; che poi saranno</l>
<l>Medicina agl'infermi, e cibo ai sani.</l>
</lg>
<lg type="non-definito">
<l>Or con queste ne vien quel caro pome</l>
<l>Vago odorato, che di Persia ha il nome;</l>
<l>Ch'asciutto essendo alla medesma forma,</l>
<l>Di soave sapor la mensa ingombra:</l>
<l>E chi calda in quei dì stillasse pece</l>
<l>Nell'umbilico suo; molti hanno detto</l>
<l>Ch'ei si può mantener maturo e fresco,</l>
<l>Dentro un vaso di terra, in lunghi giorni.</l>
</lg>
<lg type="non-definito">
<l>Il fido pero e 'l mél con maggior cura</l>
<l>Visitar si convien, perch'i suoi frutti</l>
<l>Ne tengan compagnia tanto che torni</l>
<l>Nuova prole di lor per nostra gioia.</l>
<l>Guardi ch'il giorno sia sereno e queto,</l>
<l>E del ratto suo corso al fin la luna,</l>
<l>Dei suoi raggi spogliata al primo ottobre:</l>
<l>Cogliale tutte allor; che 'l tempo il chiama.</l>
<l>Non con pietra o baston le batta in alto,</l>
<l>Né dal suo ramo scossa in terra caggia:</l>
<l>Sormontando ei lassù, con man le prenda</l>
<l>Quando mature son; che tel dimostra</l>
<l>Il suo di sé lasciar vedovi i rami</l>
<l>Senza molto soffiar di Borea, o vedi</l>
<l>Il suo seme imbrunir: portale in loco</l>
<l>Che sia privo d'umor, sia freddo e cieco;</l>
<l>E sopra paglia o fien lor faccia il letto.</l>
<l>Altri dentro un vasel pon le più care,</l>
<l>Che di pietra o di creta o di sabbione</l>
<l>Ben ricoperto sia; poi le sotterra,</l>
<l>Sotto all'aperto ciel, dentro all'arena.</l>
<l>L'altre debili e frai servar si ponno,</l>
<l>Come il persico ancor, divise e secche.</l>
</lg>
<lg type="non-definito">
<l>Cerchi il cotogno poi, che tanta porta</l>
<l>Sanitade e dolcezza al viver nostro:</l>
<l>Il dorato color che lunge splende,</l>
<l>E 'l soave sentor che largo sparge,</l>
<l>La sua maturità palese fanno.</l>
<l>Guardi il buon coglitor, che non l'offenda;</l>
<l>Ch'ogni percossa in lui divien mortale.</l>
<l>Ove sia freddo il ciel, chi sol l'appenda</l>
<l>Dal suo gambo sottil con picciol filo,</l>
<l>In qualche chiuso loco, a legno o ferro,</l>
<l>Gli potrà vita dar d'un anno intero:</l>
<l>Molti albergo gli dan tra verdi fronde</l>
<l>Di latteggiante fico; altri nel mele</l>
<l>Le più mature pone, altri nel vino,</l>
<l>Altri nel mosto ancora, al qual prestando</l>
<l>Del suo cortese odor, lo fa più caro.</l>
</lg>
<lg type="non-definito">
<l>Tosto poi che spogliando il bel granato,</l>
<l>Dentro vede i rubin vermigli e vaghi</l>
<l>Fiammeggiar tutti a guisa di piropo,</l>
<l>Porti sotto al suo tetto; e 'l saldo piede</l>
<l>Bene avvolto di pece appenda in alto.</l>
<l>Quell'a cui più ne cal, lo bagna alquanto</l>
<l>Nell'umor di Nettuno; indi a tre giorni</l>
<l>Lo riporta a seccar a l'ombra e 'l sole</l>
<l>La notte e 'l dì: poi, dove gli altri, ha seggio:</l>
<l>Ma quando l'ora vien, ch'estiva sete,</l>
<l>O che infermo calor che febbre adduce,</l>
<l>Vuol con esso temprar; non molto avanti</l>
<l>Lo torna a macerar fra le dolci acque.</l>
<l>Chi lo copre d'argilla, e chi lo pone</l>
<l>Sopra l'arene sollevato in tanto,</l>
<l>Ch'attraendo l'umor, non tocchin lui;</l>
<l>Chi sovra l'onde, e 'n quella istessa forma,</l>
<l>Dentro un vasel che in nulla parte spiri:</l>
<l>Chi fra 'l rude orzo lo nasconde in guisa,</l>
<l>Che non possa toccar chi gli è compagno.</l>
</lg>
<lg type="non-definito">
<l>Or, quantunque vulgar, non dee schernirse</l>
<l>La nespola real, né l'aspra sorba;</l>
<l>Che l'una e l'altra pur talvolta dona,</l>
<l>Come al gusto sapor, salute al ventre.</l>
<l>Deggionsi tutte c"rre acerbe ancora</l>
<l>Sul mezzogiorno, e che sia chiaro il cielo,</l>
<l>E ch'alcuna di lor di pioggia o nebbia</l>
<l>Non senta offesa: e dentro a chiuse corbe,</l>
<l>E tra la paglia e 'l fien, e in alto appese</l>
<l>Servar si ponno: e chi l'attuffa in prima</l>
<l>Infra l'onde con sal, lor cresce i giorni,</l>
<l>Come anco il mèl che le mantien mature.</l>
<l>Né la giuggiola ignobil lasci in bando,</l>
<l>Che pur nel verno poi rimedio apporta</l>
<l>Quando il gelato umor n'astringe il petto.</l>
</lg>
<lg type="non-definito">
<l>Già torne il passo, e con più larga spene,</l>
<l>Al mandorlo giocondo, al noce ombroso,</l>
<l>Alla calda avellana, che sciogliendo</l>
<l>La sua gonna di fuor, ti fanno aperta</l>
<l>La lor maturità ch'è giunta a riva.</l>
<l>Prendale adunque allor, e d'ogni 'ntorno</l>
<l>Del primiero suo vel le renda nude:</l>
<l>E se 'l contenderan, tra folta paglia</l>
<l>Stien sepolte due giorni; e per sé stesse</l>
<l>Le vedrai dispogliar l'antico manto:</l>
<l>Quinci con acqua e sal purgate e monde</l>
<l>La dura scorza sua, candide e ferme</l>
<l>Doppiamente verran; poi secche in tutto,</l>
<l>Dureran quanto vuol chi in guardia l'ave.</l>
<l>Scerna la noce sol, che verme o tarlo</l>
<l>S'han fatto albergo; e ne farà liquore,</l>
<l>Ch'intr'alla sposa sua, tra le sue figlie</l>
<l>Possa al verno vegliar, donando il cibo</l>
<l>Alla lucerna sua, mentre elle al fuoco</l>
<l>Alla r¢cca talor traggon la chioma,</l>
<l>O van tessendo chi le scaldi e copra:</l>
<l>Metta l'altre miglior sotto l'arena</l>
<l>Tra l'aride sue frondi, o dentro all'arche</l>
<l>Fatte del suo troncon: altri ha credenza</l>
<l>Che l' donar lor tra le cipolle ostello,</l>
<l>Possa far i suoi dì più lunghi e lieti.</l>
</lg>
<lg type="non-definito">
<l>Qui l'altissimo pin nel ciel dimostra</l>
<l>Il durissimo frutto esser perfetto,</l>
<l>Saettandone a terra or questo o quello</l>
<l>Con periglio e timor di chi sta presso.</l>
<l>Questo, c"r si conviene innanzi alquanto</l>
<l>Che i legnosi suoi scogli aprendo il seno</l>
<l>Lassin gir i figliuoi per l'erba errando,</l>
<l>I quali han brevi i dì: pur chi gli chiude</l>
<l>Dentro un vaso di terra, e 'n terra avvolti,</l>
<l>Può per un anno almen di quei talvolta</l>
<l>Confortar e nutrir gli spirti e i membri.</l>
</lg>
<lg type="non-definito">
<l>Della rozza castagna il tempo arriva,</l>
<l>Che si conosce anch'ei quando dai rami</l>
<l>Lo spinoso suo albergo in basso cade.</l>
<l>Quelle che di sua man battendo scuote</l>
<l>Dall'arbore il villan, veder potranno,</l>
<l>Verdi poste in sabbion, vicino il marzo:</l>
<l>L'altre che già mature han preso ardire</l>
<l>D'uscir del nido suo, scampar non sanno</l>
<l>Un mezzo mese pur; onde conviene</l>
<l>Seccarle al fumo; e lungo tempo appresso</l>
<l>Saranno ésca a colui cui manca il pane.</l>
</lg>
<lg type="non-definito">
<l>Né il sacro arbor d'Ammon negletto vada,</l>
<l>La quercia annosa che in quei tempi primi</l>
<l>Nutrì senza sudor gli antichi padri.</l>
<l>Quando sotto al troncon le ghiande sparge,</l>
<l>Prendansi tutte allora; e secche al sole,</l>
<l>Faranno al verno poi sì grassi e gravi</l>
<l>Gl'ingordi porci suoi, che fien la dote</l>
<l>Della figlia maggior che brama e tace.</l>
</lg>
<lg type="non-definito">
<l>Il sempre verde ulivo ancor non ave</l>
<l>Ben nel maturo fin condotto il frutto;</l>
<l>Onde c"r non si può: ma in simil giorni</l>
<l>Quanto questo di sopra i rami spande,</l>
<l>Tanto sotto convien purgar intorno</l>
<l>Da sterpi e sassi, perché poi cadendo</l>
<l>Per pioggia o vento l'onorata uliva,</l>
<l>Resti in occhio al villan; ché troppo è cara.</l>
</lg>
<lg type="non-definito">
<l>Or ch'ha dentro al suo tetto il buon cultore</l>
<l>Salvi condotti omai tanti bei frutti;</l>
<l>E son carche le travi, e l'arche piene</l>
<l>Colmi i vasi, i canestri, i tin, le botti,</l>
<l>Talché gli avanza nell'albergo appena</l>
<l>Loco ove possa star la mensa e 'l letto;</l>
<l>Renda grazie a Colui la cui pietade</l>
<l>Gli dà soverchio quel ch'a molti manca:</l>
<l>Poi si volga a pensar che l'anno appresso</l>
<l>S'altro tanto ne vuol, non gli bisogna</l>
<l>Passar tutto sedendo in ozio il tempo;</l>
<l>Ma che l'opra e 'l sudor l'han fatto tale.</l>
<l>Torni alla vigna sua, non le sia ingrato</l>
<l>Del prezïoso vin ch'ei n'ha ricolto;</l>
<l>E nel tempo avvenir l'avrà più larga.</l>
<l>Come sia il mezzo ottobre, zappi e smuova</l>
<l>La terra in giro, e le radici scopra</l>
<l>Della vite gentil; e quante truova</l>
<l>Picciole barbe in lei, che non più addentro</l>
<l>D'un piede e mezzo sien, col ferro ardito</l>
<l>Le taglie e spenga; perché queste, ingorde,</l>
<l>Furando il cibo alle profonde e vere,</l>
<l>Le fan perire alfin, onde ne resta</l>
<l>La vigna alfin colle radici in alto,</l>
<l>Ch'or dal freddo comprese, or nell'estate</l>
<l>Dalla sete e dal caldo, a morte vanno.</l>
<l>Ma guardisi al segar, che non arrive</l>
<l>Dentro al materno ventre la sua piaga:</l>
<l>Ch'indi rinascon poi con maggior forza;</l>
<l>O penetrando il giel le parti interne,</l>
<l>Del calor natural la vite spoglia.</l>
<l>Dunque dal suo pedal d'un dito almeno</l>
<l>Lontan l'incida: e non ritornan poi,</l>
<l>E ponno esso guardar da mille offese.</l>
<l>Or se 'l paese tuo difeso giace</l>
<l>Dal furor d'aquilon, né ghiaccio o neve</l>
<l>Soverchio il preme; puoi lasciar la terra</l>
<l>Gran tempo aperta: ma se il verno ha forza,</l>
<l>Dopo il novembre almen, quei picciol fossi</l>
<l>Ch'eran cavati intorno, adegua e chiudi:</l>
<l>E dove di gran giel sospetto fusse,</l>
<l>Lo sterco colombin, l'antica orina</l>
<l>Sopr'esse infusa, le mantiene in vita.</l>
<l>Mentre novella ancor cresce la vigna,</l>
<l>Far si conviene infino al quinto ottobre</l>
<l>Ogni anno, e non fallir: nel resto poi,</l>
<l>Del terzo autunno può bastar un'opra;</l>
<l>Ché l'invecchiata scorza a tale è giunta,</l>
<l>Che partorir non può così sovente,</l>
<l>Come prima solea, nuove radici.</l>
<l>Le propaggini poi, che poste in arco</l>
<l>Fur molto avanti, e dalle care madri</l>
<l>Han nutrimento ancora; in questi giorni</l>
<l>Tagliar si den, perché al più freddo cielo</l>
<l>Prendan forza e vigor; e bene addentro</l>
<l>Cavar la terra lor, che ben profonde</l>
<l>Faccian le barbe, e non vicine al sole.</l>
<l>Altresì ci convien quelli arbor tutti</l>
<l>Rivisitar, che n'han dei pomi loro</l>
<l>Fatto ricco l'altrier l'amico albergo:</l>
<l>Scopri il basso lor piede, e tutto poscia</l>
<l>L'inghirlanda, ove puoi, di grasso fimo,</l>
<l>Perché scorrendo poi di giorno in giorno</l>
<l>L'umor del verno lo traporte addentro,</l>
<l>E lo scaldi e nodrisca, onde divegna</l>
<l>Più giovin la virtude, e lieti e freschi,</l>
<l>Più soavi e maggior ti porti i frutti.</l>
<l>Ma s'egli è che 'l terren simigli a sabbia,</l>
<l>Della più grassa creta ivi entro spargi,</l>
<l>Se pur cretoso sia, la sabbia adopra:</l>
<l>Che l'una all'altra vien cortese aita;</l>
<l>E maggior s'hanno amor, ch'al fimo istesso.</l>
<l>Non si deve or lassar la canna indietro,</l>
<l>Ch'esser sostegno possa al tempo poi</l>
<l>Alla pianta novella, all'umil vite;</l>
<l>Ch'or vien matura: e dalle sue radici</l>
<l>Tagliar conviensi dolcemente pure</l>
<l>Sì, che quel che riman, non senta offesa.</l>
<l>Né, dopo questo, ancor riposo done</l>
<l>Agli agresti instrumenti il buon cultore;</l>
<l>Perché l'autunno sol più d'opre ingombra,</l>
<l>Che non fa quasi poi dell'anno il resto.</l>
<l>Non men che a primavera, e spesso meglio,</l>
<l>Si puon tutti piantar per questi tempi</l>
<l>Arbusti, arbori, frutti, e vigne insieme.</l>
<l>Prenda pure il magliuol, prenda il piantone,</l>
<l>Prenda ogni ramuscel, prenda ogni tronco;</l>
<l>E con modo e ragion elegga il seggio</l>
<l>Dentro al terren che più conface a loro:</l>
<l>E la Libra e l'Astrea vedrà per pruova,</l>
<l>Ch'ai duo Pesci e 'l Monton non cede in questo.</l>
<l>Ove più scalda il sole, ove è più secca</l>
<l>La piaggia e 'l monticel, tale stagione</l>
<l>Vie più giova al piantar, che l'altra prima,</l>
<l>Perché il verno ne vien, che sopra stringe</l>
<l>Il ghiacciato terren che sotto scalda;</l>
<l>E 'l sovente cader di piogge e nevi</l>
<l>Gli dona tanto umor, che dentro forma</l>
<l>Salde radici; e come torna aprile,</l>
<l>Vien pullulando, e tal vigore ha preso</l>
<l>Per sì lungo riposo, ch'ei non teme</l>
<l>L'aspra sete e 'l sudor di Sirio ardente.</l>
<l>Nell'istessa stagion si puote ancora</l>
<l>Disramar e potar le vigne e i frutti,</l>
<l>E dar forma a ciascun; riguardo avendo,</l>
<l>Ch'ove è più forte il giel, s'avanzin l'opre;</l>
<l>Ritardando il lavoro, ove più scalde</l>
<l>Il pio raggio solar, quasi al novembre.</l>
</lg>
<lg type="non-definito">
<l>Or, quantunque le vigne e l'altre piante</l>
<l>Per la soavità dei frutti suoi</l>
<l>Ci abbian fatto parlar sì lungamente</l>
<l>Della cultura lor, porre in oblio</l>
<l>Non si devrien però le biade e i campi,</l>
<l>Sendo il tempo miglior, ch'accresce e scema</l>
<l>La mercede a ciascun secondo i merti.</l>
<l>Non molto innanzi che la Libra adegue</l>
<l>Colla vigilia il sonno, il buon villano</l>
<l>Il ben c¢lto letame apporte ai campi:</l>
<l>Ché pur allor la terza volta deve</l>
<l>Dar traversa la riga, acciò che poi</l>
<l>Prendan più volentier la sua sementa.</l>
<l>Sulla piaggia e sul colle, spesso e largo;</l>
<l>Nella valle e nel pian, più raro almeno</l>
<l>Delle tre parti l'una, il fimo spanda;</l>
<l>Men nel secco terren, che nell'acquoso:</l>
<l>Che l'uno il freddo giel che l'onda reca,</l>
<l>Col temprato calor risolve e scalda;</l>
<l>L'altro asciutto per sé, nel troppo avvampa,</l>
<l>E nel poco o mezzan ristoro prende:</l>
<l>Pongal di spazio par sopra i suoi campi</l>
<l>Diviso in monticelli, e sol ne sparga</l>
<l>Quanto ne può covrir quel giorno arando.</l>
<l>Il molto erboso pian ch'ha troppo umore,</l>
<l>Come arriva il settembre, il primo sia</l>
<l>Che sopra il dorso suo porti l'aratro:</l>
<l>L'aperta piaggia poi, che lieta e grassa</l>
<l>E verdeggiante appar, lo segua appresso:</l>
<l>Il magro collicel ch'a mezza estate</l>
<l>Per non aver vigor trovò perdono,</l>
<l>Or la volta seconda il ferro senta,</l>
<l>Perché più non ne vuol, ma dolce e leve.</l>
<l>Or è il tempo miglior, quando si deggia</l>
<l>Raffondar e mondar le fosse e i rivi</l>
<l>Per far largo cammino alle folte acque</l>
<l>Che ci menan dappoi Vulturno ed Ostro.</l>
<l>Or è il tempo a stirpar gli stecchi e i pruni,</l>
<l>E l'altre erbe noiose, a chi volesse</l>
<l>Di selvaggio terren far lieti c¢lti.</l>
</lg>
<lg type="non-definito">
<l>Già bisogna lassar tutto altro indietro,</l>
<l>E volgere il pensier (ché troppo importa)</l>
<l>Alla sementa sua; né passe il giorno.</l>
<l>Truove il saggio cultor quel grano allora,</l>
<l>Che non varchi l'età d'un anno intero;</l>
<l>Ma nel passato agosto eletto in seme:</l>
<l>Guardi ch'umor non senta, e sia purgato</l>
<l>D'ogni lordura in tutto; e sia lontano</l>
<l>L'orzo, l'avena, e lo spietato loglio:</l>
<l>Rosso dentro e di fuor, duro, pesante,</l>
<l>Lungo, e 'nciso nel mezzo, che 'l ritondo</l>
<l>Non ha tanto vigor, ne tanto vale:</l>
<l>Spesso il rinnuovi ancor; che quello istesso</l>
<l>Che nel passato ottobre era perfetto,</l>
<l>Va la virtù perdendo, e d'ora in ora</l>
<l>Si vien cangiando tal (ché così vuole</l>
<l>La volubil natura), che si face</l>
<l>Altro ch'esser solea negli anni addietro:</l>
<l>E piuttosto addiviene ove più abbonde</l>
<l>L'umido nel terren, che in secco loco.</l>
<l>Molti vid'io cultor che 'l suo frumento</l>
<l>Dentro una lorda pelle avvolto un tempo</l>
<l>Tennero innanzi; e seminando poi,</l>
<l>Ebber del frutto suo più larga speme:</l>
<l>Altri, per dar rimedio al verme iniquo</l>
<l>Che le tenere barbe (ahi crudo e fero!)</l>
<l>Appena nate ancor sotterra rode</l>
<l>Della sementa sua, la notte avanti</l>
<l>L'han tenuto fra l'onde ove sia infuso</l>
<l>Del gelato liquor del semprevivo,</l>
<l>O del torto cocomer che dell'angue</l>
<l>La lunghezza, la forma e 'l nome ha seco.</l>
<l>Or quando puoi veder verso il mattino</l>
<l>Le figliuole d'Atlante, e la ghirlanda</l>
<l>Della sposa di Bacco, in occidente</l>
<l>Attuffarse nell'onde; allora è il tempo</l>
<l>Che commetta al terreno i tuoi tesori:</l>
<l>E chi prima il farà, vedrà dappoi</l>
<l>Paglia e strarme tornar la sua ricolta.</l>
<l>Pur sotto al freddo ciel, vicino all'alpi</l>
<l>Ove spinge aquilon le prime nevi,</l>
<l>O nel magro terren dall'acque oppresso,</l>
<l>Si convien prima assai, mentre la terra</l>
<l>Si truova asciutta ancor, mentre le nubi</l>
<l>Stanno pendenti ancor; affin che avanti</l>
<l>Che le pruine e 'l giel le faccian guerra,</l>
<l>Possan sotto formar larghe radici.</l>
<l>Guardi ben, che la figlia di Latona,</l>
<l>Dipartendo dal Sol, chiarezza acquisti</l>
<l>In giovinetta età ch'a primavera</l>
<l>Di dolcezza e virtù si risimiglia:</l>
<l>Quinci divoto a Cerere porgendo</l>
<l>Vittime, sacrifici, incensi e voti,</l>
<l>L'alto Lume del ciel, Flora e Rubigo</l>
<l>Preghi, ch'aiutin quei, questa non noccia:</l>
<l>Poi con buono sperar, e lieto in vista,</l>
<l>Dia principio felice ai suoi desiri.</l>
</lg>
<lg type="non-definito">
<l>Chi possedesse il pian che dritto guarde</l>
<l>L'alto punto d'Apollo, aprico e trito,</l>
<l>Quel beato saria: ché bench'il colle</l>
<l>Renda più forte il gran, ne torna alfine</l>
<l>Tanto poco al villan, che 'l figlio plora.</l>
<l>Ov'è grasso il terren, men seme spanda;</l>
<l>Nel più magro e sottil, più sia cortese:</l>
<l>Getti più raro il gran quel ch'è primaio,</l>
<l>O che nel seminar piovoso ha il cielo;</l>
<l>Più spesso e folto, chi più tardo indugia,</l>
<l>O che 'l tempo seren incontra a sorte.</l>
<l>Poi coll'aratro in man solcando muova</l>
<l>Il ricco campicel dei nuovi semi;</l>
<l>Dietro a cui seguan poi la sposa e i figli</l>
<l>Che colle marre in man ricuoprin sotto</l>
<l>Quel gran ch'appare, e l'indurate zolle</l>
<l>Rompin premendo: ché ove sia più trito</l>
<l>Da costoro il terren, più lieto viene.</l>
<l>Ponghin cura tra lor, che 'l dritto solco</l>
<l>Sia ben purgato sì, che nessun truove</l>
<l>La piovuta acqua in lui ritegno o impaccio:</l>
<l>Che se in esso riman facendo il nido,</l>
<l>Nel primo germinar ancide il grano.</l>
<l>In sì fatta stagion si puote ancora,</l>
<l>Per chi n'abbia desir, sementa dare</l>
<l>Al crescente pisello, al verde lino,</l>
<l>All'amaro lupino, a molte insieme</l>
<l>Delle biade miglior, ch'a dirne il vero</l>
<l>Aman, più che Scorpion, l'Aquario e i Pesci.</l>
</lg>
<lg type="non-definito">
<l>Mentre ch'Apollo ancor le piagge scalda,</l>
<l>Tor si conviene all'umil pecorella</l>
<l>La seconda sua gonna, a fin che possa</l>
<l>Vestirse intanto, e non la truove il gielo</l>
<l>Disarmata vêr lui, piangente e grama:</l>
<l>E la seconda volta all'api avare</l>
<l>Scemar dell'esca; e perch'al crudo verno</l>
<l>L'andar peregrinando è lor conteso,</l>
<l>E di frondi e di fior la terra è nuda,</l>
<l>Sia cortese la man che questo adopra.</l>
</lg>
</div1>
<div1 type="parte">
<head>LIBRO QUINTO.</head>
<head>LAVORI D'INVERNO.</head>
<lg type="non-definito">
<l>Santo Vecchio divin, di Giove padre,</l>
<l>Che dell'antica Italia in tanta pace</l>
<l>Tenesti il regno, e ne mostrasti il primo</l>
<l>Dell'inculto terren la miglior ésca;</l>
<l>Vieni, o sommo Signor, e teco adduci</l>
<l>Il tuo amico Bifronte che ti porse</l>
<l>Al tuo primo arrivar, cortese e largo,</l>
<l>Di quel che possedea la maggior parte:</l>
<l>Vien; ché in onor di voi cantar intendo</l>
<l>Dell'algente stagion, ch'a voi sagrata</l>
<l>Fu per celeste dono, e notte e giorno</l>
<l>Gli incensi, i sacrifici, i lieti canti</l>
<l>Spende in nome di voi, Saturno e Iano.</l>
</lg>
<lg type="non-definito">
<l>Già l'acceso Scorpion dai raggi oppressa</l>
<l>Non sente più la venenata coda:</l>
<l>Già il famoso Chiron vicino invita</l>
<l>Che nell'albergo suo discenda il Sole:</l>
<l>Già si veggion tuffar nel fosco Occaso,</l>
<l>Pria che ritorni il dì, coll'altre cinque</l>
<l>Taïgete e Meròpe, e 'n fronte al Toro</l>
<l>Di tempesta e di giel ci fanno segno.</l>
<l>Or nuove arti ritrovi, or nuovi schermi</l>
<l>Contro all'armi del verno il buon villano,</l>
<l>Che lo torna a ferir con nuovi assalti.</l>
<l>Nel suo primo apparir, pensiero avaro</l>
<l>Non ti muova ad oprar l'aratro e 'l bue</l>
<l>Per la terra impiagar; ché troppo f"ra</l>
<l>Il folle affaticar dannoso e grave.</l>
<l>Pur poiché dopo lui, veloce e snella</l>
<l>Ha seguito un viaggio in ciel la Luna,</l>
<l>E ch'ei dell'età sua già compie il terzo,</l>
<l>E sia il tempo seren; ben puote allora</l>
<l>L'asciutto campicello, il colle, il monte</l>
<l>Cominciarse a toccar; ma il grasso e molle,</l>
<l>A più lieta stagion si serve intero.</l>
<l>Colla vanga maggior rivolga appresso</l>
<l>Il più caro terren; ch'ivi entro possa,</l>
<l>Quando il tempo sarà, versare i semi</l>
<l>Dei ventosi legumi, e d'altre assai</l>
<l>Biade miglior che 'l vomero hanno a schivo.</l>
<l>Poi volga il passo alla seconda cura</l>
<l>Dei morti prati; e sopra quelli sparga</l>
<l>Quel sottil seme che negletto resta</l>
<l>Sotto il tetto talor ove il fien giacque.</l>
<l>Già quel ch'ogni altro di tardezza avanza,</l>
<l>Il buon frutto di Palla, il verde manto</l>
<l>Volge in oscuro, e ti dimostra aperta</l>
<l>La sua maturità che giunge a riva:</l>
<l>Muovansi adunque allor la sposa e i figli</l>
<l>A dispogliar l'uliva; e ponga cura</l>
<l>Che si coglin con man, senza altra offesa;</l>
<l>Pur quando forza sia, battendo in alto</l>
<l>Farle a terra cader; men fia dannosa</l>
<l>Del robusto baston, la debil canna;</l>
<l>Ma dolcemente percotendo in guisa,</l>
<l>Che 'l picciol ramuscel con lei non vegna;</l>
<l>Perché vedresti poi qualch'anno appresso</l>
<l>Steril la pianta: ed è credenza in molti,</l>
<l>Che ciò sia la cagion ch'il più del tempo</l>
<l>Il secondo anno sol ci apporte il frutto.</l>
<l>Chi il dolce, più che l'abbondanza, stima</l>
<l>In quel santo liquor, le coglia acerbe:</l>
<l>E chi il contrario vuol, quanto più indugia,</l>
<l>Tanto più colmerà d'olio i suoi vasi.</l>
<l>Dênsi l'ulive poi comporre insieme</l>
<l>In brevi monticei, ristrette alquanto;</l>
<l>Perché il caldo tra loro affina in tutto</l>
<l>Quella maturità, qual pensa alcuno</l>
<l>Che sopra l'arbor suo per tempo mai</l>
<l>Non potrebbe acquistar: così crescendo</l>
<l>Si va dentro l'umor: ma guardi pure</l>
<l>Di non troppo aspettar, che prenda poi</l>
<l>E 'l sapor e l'odor ch'offende altrui:</l>
<l>S'è pur forza indugiar, sovente il giorno</l>
<l>L'apra e rinfreschi ventilando in alto.</l>
<l>Cerchi a premerle poi la grave mole,</l>
<l>Aspra quanto esser può, rigida e dura;</l>
<l>E ben purgate pria da foglie e rami,</l>
<l>Al pesante suo incarco le commetta:</l>
<l>Discioglial tosto, ché dannaggio avrebbe</l>
<l>Dalla vil compagnia dell'atra amurca,</l>
<l>La qual non dee però gettarse indarno</l>
<l>Dal discreto villan che sa per pruova</l>
<l>Quanto agli arbori suoi giovò talora,</l>
<l>E quante erbe nocenti ha spente e morte;</l>
<l>E ch'ungendone i seggi, l'arche e i letti,</l>
<l>I vermi ancise che lor fanno oltraggio.</l>
<l>Quinci dentro forbiti e saldi vasi</l>
<l>L'umor ch'è giunto al suo perfetto stato</l>
<l>Dispensi e cuopra, e gli procacci albergo</l>
<l>Tepido e dolce, ove trapasse il lume</l>
<l>Del Mezzogiorno, che dell'Orse ha tema.</l>
</lg>
<lg type="non-definito">
<l>Or la tagliente scure il buon villano</l>
<l>Prenda, e felice i folti boschi assaglia,</l>
<l>E le valli palustri, e i monti eccelsi:</l>
<l>Or il frassin selvaggio, or l'alto pino,</l>
<l>E quegli arbor miglior ch'ivi entro vede,</l>
<l>Tronchi e ricida; e nol ritenga orrore</l>
<l>Che si cruccino in ciel Tirintio e Giove:</l>
<l>Ch'egli han sommo piacer che 'l buon cultore,</l>
<l>Che sovente lor poi gli altari incende,</l>
<l>Fermi e sostegna l'innocente albergo;</l>
<l>E l'aratro e 'l marron, cogli altri arnesi</l>
<l>Che tragghin dal terren più largo il frutto,</l>
<l>De' famosi arbor suoi componga ed armi:</l>
<l>Ché questa è la stagion che 'l freddo e 'l ghiaccio</l>
<l>Han cacciato il vigor, constretto il caldo</l>
<l>Sotterra addentro all'ultime radici</l>
<l>Che d'ogni infermità dan lor cagione:</l>
<l>E tanto più se della Luna il lume</l>
<l>Vedrà indietro tornarse, il cui valore</l>
<l>Toglie a Teti l'umor, non pur ai boschi.</l>
<l>Poiché tagliati avrà, sospenda al fumo</l>
<l>Quei che si denno armar di acuti ferri</l>
<l>Da impiagar le campagne a miglior giorni.</l>
<l>Gli altri ch'a fabbricar capanne e tetti</l>
<l>Furo in terra abbattuti, alquanto tempo</l>
<l>Seccar gli lasce, e poi gli ponga in opra.</l>
<l>Ove non vegna umor, né scenda pioggia,</l>
<l>Perché dolce e leggier, l'abeto è il meglio:</l>
<l>Posti dentro al terren, la quercia e 'l cerro</l>
<l>Più d'altri han vita; il popolo e l'ontano,</l>
<l>Sott'acqua, o presso al rio: coperto, il faggio</l>
<l>Molto incarco sostien: frassini ed olmi,</l>
<l>Se lor togli il piegar, son duri e forti:</l>
<l>Ma il robusto castagno ogni altro avanza</l>
<l>In durar, e portar gravezza estrema;</l>
<l>Da vestir forma in sé, per dotta mano</l>
<l>D'onorato scultor, d'uomini e Dei,</l>
<l>Più di tutti è richiesto il salcio e 'l tiglio,</l>
<l>E 'l colorato busso; il mirto e 'l cornio,</l>
<l>A far l'aste miglior possenti a guerra:</l>
<l>Più rendevole all'arco e il crudo nasso:</l>
<l>Sovra l'onde correnti il leggiero alno</l>
<l>Volentier nata: e ben sovente danno</l>
<l>Nella scorza dell'elce al regno loro</l>
<l>L'api il gran seggio, e nel suo tronco ancora</l>
<l>Già per soverchio umor corrotto e cavo;</l>
<l>L'odorato cipresso in più leggiadri</l>
<l>Delicati lavor si mette in uso;</l>
<l>Da servar gli ornamenti e i dolci pegni</l>
<l>D'amorosa donzella che tacendo</l>
<l>Cela in seno il desio del nuovo sposo.</l>
<l>Né si dee non saver come ciascuno</l>
<l>Arbor che in quella parte i rami stese</l>
<l>Che guarda al Mezzodì, miglior si truova:</l>
<l>L'altro a Settentrion, più dritto e bello</l>
<l>Si dimostra e maggior; ma il tempo in breve</l>
<l>Scuopre difetto in lui, che 'l tutto appaga.</l>
<l>Questo è il tempo a tagliar la canna e 'l palo,</l>
<l>E i vincigli sottil dal lento salcio,</l>
<l>Che sien secchi dappoi quando conviene</l>
<l>La vite accompagnar nel nuovo incarco.</l>
<l>Or si deggion purgar le siepi intorno,</l>
<l>Che sien soverchie; e riportarne a casa</l>
<l>Per l'ingordo camin l'esca novella:</l>
<l>Quinci, senza indugiar, zappar a dentro</l>
<l>L'util canneto, che ti porti allegro</l>
<l>Nell'altro anno avvenir l'usata aita.</l>
<l>Già il più vecchio letame, ch'a quest'uso,</l>
<l>Ove la pioggia e 'l sol lo bagni e scaldi,</l>
<l>Riponesti a finar gran tempo innanzi,</l>
<l>Sopra i ghiacciati monti e i freddi colli</l>
<l>Con la treggia e col bue portar si deve.</l>
</lg>
<lg type="non-definito">
<l>Ora è l'ora miglior (chi non si sturba</l>
<l>Da qualche opra maggior) che 'l buon bifolco</l>
<l>In questa parte e 'n quella attorno vada</l>
<l>Là 've il popol s'aduna ai giorni eletti</l>
<l>Pronto al guadagno, con armenti e gregge.</l>
<l>Ivi l'infermo bue cangi in più forte,</l>
<l>Giungendo il prezzo; e quell'antico e tardo,</l>
<l>Già del giogo impotente, ingrassi, e quivi</l>
<l>Lo venda quei che ne fanno esca altrui:</l>
<l>Dappoi qualche vitel, qualche giovenco</l>
<l>Quasi selvaggio ancor, procacci allora</l>
<l>Per nutrirse e domarse; acciò che in breve</l>
<l>Quanto perdeva in quei, ristore in questo.</l>
<l>Non si lasce invecchiar sotto l'albergo</l>
<l>Il suo pigro asinel: guardi alle gregge,</l>
<l>E rinnuovi tra lor chi troppo visse;</l>
<l>Poi, per liti schifar dal mal vicino,</l>
<l>Manifesto segnal di ferro e foco</l>
<l>Lor faccia tal, che non vi vaglian frode.</l>
<l>Or perché le campagne e i nudi colli</l>
<l>Non han più da nodrir gli erranti buoi;</l>
<l>Sotto il tetto di quei, di nuovi cibi</l>
<l>La mensa ingombri: e perché spesso il fieno</l>
<l>Manca in più luoghi, e per sé stesso ancora</l>
<l>Non gli basta a tener le forze intere;</l>
<l>Le cicerchie e i lupin, fra l'onde posti</l>
<l>Gran tempo a macerar, con trita paglia</l>
<l>Mischiar si deve: e se non hai legumi,</l>
<l>Puoi la vinaccia tor, che dà vigore</l>
<l>Non men che quelli; e vie miglior si truova</l>
<l>La men pressa e lavata, che di vino</l>
<l>E di vivanda in un forza ritiene;</l>
<l>Onde lieti si fan, lucenti e grassi.</l>
<l>Non rifiutan talor la secca fronde</l>
<l>Della vite, dell'elce e dell'alloro,</l>
<l>E del ginepro umil che punga meno,</l>
<l>Colla dodonea ghianda; avvegna pure,</l>
<l>Che scabbiosi alla fin gli può far questa.</l>
<l>L'altre gregge minor l'istessa cura</l>
<l>Quasi han, che quelli, alla stagion nevosa.</l>
<l>Ma perch'oltra il cibar, conviensi ancora,</l>
<l>Che 'l bifolco e 'l pastor pio veggia innanti,</l>
<l>Che nulla infermità lor faccia offesa,</l>
<l>Ma che 'l natio valor rimanga intero,</l>
<l>Ed or più che giammai, che l'acqua e 'l gielo,</l>
<l>E sovente il digiun, più danno reca,</l>
<l>Che del luglio il calor; prendasi adunque</l>
<l>Cipresso e 'ncenso ch'una notte sola</l>
<l>Tenne sotto al terren nell'acqua immerso;</l>
<l>E per tre giorni poi lo doni a bere</l>
<l>Al mansueto bue: ma questo fasse</l>
<l>Anco ai tempi miglior, non pur al verno.</l>
<l>Chi gli spinge talor dentro alla gola</l>
<l>Intero e crudo a viva forza un uovo;</l>
<l>Poi l'odorato vin dove sia misto</l>
<l>Dell'aglio il sugo, nelle nari infonde;</l>
<l>La tristezza gli ammorza, e 'l gusto accende.</l>
<l>Altri metton nel vino olio e marrobbio,</l>
<l>Altri mirra, altri porri, altri savina,</l>
<l>Altri della vite alba, altri scalogni,</l>
<l>Chi il minuto serpillo, e chi la squilla,</l>
<l>E chi d'orrida serpe il trito scoglio,</l>
<l>Che scaccian tutto il mal, purgan le membra,</l>
<l>E le fanno al lavor robuste e ferme.</l>
<l>Ma sopra ogni altra alfin la negra amurca</l>
<l>Per ingrassar gli armenti ha più virtude;</l>
<l>E felice il villan che a poco a poco</l>
<l>Gli può tanto avvezzar, che d'essa, al pari</l>
<l>Delle biade e del fien, gli renda ingordi!</l>
<l>Poi guardi ben, ch'al suo presepio intorno</l>
<l>L'importuna gallina o 'l porco infame</l>
<l>Non si possa appressar, che d'essi scenda</l>
<l>Penna o lordura, che n'ancise spesso:</l>
<l>Né il tuo picciol figliuol per colli e prati</l>
<l>L'affanni al corso; ché soverchia noia</l>
<l>Così grave animal ne sente e danno.</l>
<l>Or che già scorge alla grassezza estrema</l>
<l>Tra la quercia e 'l castagno il porco ingordo,</l>
<l>Tempo è di far della sua morte lieta</l>
<l>L'alma Inventrice delle bionde spighe;</l>
<l>E quando gira il ciel più asciutto e freddo,</l>
<l>Seppellirlo nel sal per qualche giorno;</l>
<l>Trarlo indi poscia, e lo tener sospeso</l>
<l>Ov'è più caldo e più fumoso il loco,</l>
<l>Esca e ristoro all'affannata gente</l>
<l>Che dai campi a posar la notte torna.</l>
</lg>
<lg type="non-definito">
<l>Tempo è di visitar le regie soglie</l>
<l>Dell'api al più gran giel, che dentro stanno,</l>
<l>Né s'ardiscon mostrar la fronte al cielo;</l>
<l>E bene esaminar se i lor tesori</l>
<l>Sien ripieni abbastanza: ché sovente</l>
<l>O l'avaro villan troppo ne tolse,</l>
<l>O qualch'altro animal n'ha fatto preda;</l>
<l>Ond'a 'l freddo e 'l digiun restano inferme.</l>
<l>Qui non gravi al cultor di propria mano</l>
<l>Portar nuova esca: delle arenti rose,</l>
<l>Del cotto mosto, delle più dolci uve</l>
<l>Che seccò nel settembre, i verdi rami</l>
<l>Di timo e rosmarin, dell'aspra galla,</l>
<l>Del dolce mellifil, della cerinta,</l>
<l>Della centaurea, del fiore aurato</l>
<l>Che gli antichi chiamâr nei prati amello,</l>
<l>La radice di cui bollendo in vino,</l>
<l>Vien medicina e cibo in tale stato.</l>
</lg>
<lg type="non-definito">
<l>Or che l'opre maggior n'han dato loco,</l>
<l>Esca il saggio cultor nei campi suoi</l>
<l>Cogli strumenti in man, donando loro</l>
<l>Quanto possa miglior forma e misura:</l>
<l>Perché possa dappoi, contando seco,</l>
<l>La sementa saper, l'opere e i giorni</l>
<l>Ch'ivi entro ingombra; e che sicura faccia</l>
<l>Dispensar e segnar le biade e 'l tempo.</l>
<l>Il quadrato più val: ché non è solo</l>
<l>Più vago a riguardar, ma ben partito</l>
<l>In ogni suo canton, può meglio in breve</l>
<l>Per le fosse sfogar l'onda soverchia;</l>
<l>Purché non molto di grandezza avanzi</l>
<l>Quel che rompe in un dì solo un bifolco:</l>
<l>Perché il dannoso umor che troppo lunge</l>
<l>Aggia il varco maggior, nel campo assiede.</l>
<l>Nella piaggia e nel colle ove egli scorre</l>
<l>Più licenzioso assai, più spazio puote</l>
<l>Cinger d'un fosso sol: ma ponga cura</l>
<l>Ch'ei non rovini in giù rapido e dritto;</l>
<l>Ma traversando il dorso umile e piano</l>
<l>Con soave dolcezza in basso scenda.</l>
<l>Guardi poi tutto quel ch'egli ave in cura:</l>
<l>Pensi al bisogno ben; ch'al maggior uopo</l>
<l>Non s'avveggia il villan, che i buoi son meno</l>
<l>Di quel ch'esser devrieno al suo lavoro.</l>
<l>Là dove il campo sia vestito e culto</l>
<l>Del sempre verde ulivo o d'altra pianta,</l>
<l>Solo a tanto terren ne basta un paro,</l>
<l>Quanto in ottanta dì solca un aratro:</l>
<l>Ma nell'ignudo pian non gli è soverchio</l>
<l>Lo spazio aver, che cento giorni ingombra.</l>
<l>Pur si deve avvertir che non son tutti</l>
<l>Simiglianti i terren: quello è pietroso;</l>
<l>Quello è trito e leggier; quello è tenace,</l>
<l>Che ritrar se ne può il vomero appena:</l>
<l>Onde spesso l'oprar s'affretta o tarda;</l>
<l>Ma la pruova e 'l vicin ti faccian saggio.</l>
</lg>
<lg type="non-definito">
<l>Già perché spesso pur bisogno avviene</l>
<l>O d'albergo cangiar non bene assiso,</l>
<l>O d'un nuovo compor, che sia ricetto</l>
<l>Del maggior tuo figliuol che già più volte</l>
<l>Veduto ha partorir la sua consorte;</l>
<l>E la famiglia è tal, che fa mestiero</l>
<l>D'altra nuova colonia addurre altrove;</l>
<l>Ora è il tempo miglior di porre insieme</l>
<l>E la calce e le pietre e i secchi legni,</l>
<l>Colla coperta lor, che i tetti ingombre;</l>
<l>Così tutto condur nel luogo eletto,</l>
<l>Perch'al bisogno poi null'altra cosa</l>
<l>Ti convegna trovar, che l'arte e i mastri.</l>
<l>Ma innanzi a questo far, consiglio e senno</l>
<l>Molto convien per disegnar il sito,</l>
<l>Che come utile e bel non truove infermo.</l>
<l>Quel felice è da dir, che i campi suoi</l>
<l>Di qualch'alma città non ha lontani,</l>
<l>Che più volte raddoppia ai frutti il pregio:</l>
<l>Poi quello ancor, che sentir puote appresso</l>
<l>Franger Nettuno, e che serrato il vede</l>
<l>Tra colli e scogli ove di Borea e d'Ostro</l>
<l>Non pavente il nocchier, né tema il legno;</l>
<l>O ch'ha fiume vicin, che il greve incarco,</l>
<l>E scendendo e montando, in pace porte.</l>
<l>Ma perché a questo aver, talor contende</l>
<l>La nuda povertà dei pigri amica,</l>
<l>Talor fortuna, che tra monti e sassi</l>
<l>Diede il natio terren, come si vede</l>
<l>L'industre fiorentin, che lunge ascose</l>
<l>Intra l'alpi e i torrenti all'onde salse;</l>
<l>Or, poiché contro al fato andar non vale,</l>
<l>Cerchisi aver almen salubre il cielo,</l>
<l>E fertile il terren, che sia diviso</l>
<l>Parte in campestre pian, e parte in colli</l>
<l>Ch'a l'Euro e 'l Mezzodì voltin la fronte:</l>
<l>Quel, per più larga aver la sua sementa,</l>
<l>E dar caro ricetto ai verdi prati,</l>
<l>E la canna nutrirne, il salcio e l'olmo;</l>
<l>Questi, per rivestir di vari frutti,</l>
<l>E lieti consacrargli a Bacco e Palla:</l>
<l>Altri alle gregge pur per cibo e mensa</l>
<l>Lassarne ignudi; e per frumenti ancora,</l>
<l>Quando piove soverchio, usar si ponno.</l>
<l>Picciole selve poi, pungenti dumi</l>
<l>Si den bramar, e le fontane vive</l>
<l>Per trar la sete il luglio a gli orti e 'l fieno.</l>
</lg>
<lg type="non-definito">
<l>E sopra tutto ben si guarde intorno</l>
<l>Chi sia seco confin: ché minor danno</l>
<l>Alle biade fiorite a mezzo il maggio</l>
<l>Porta il secco aquilon, o in sullo agosto</l>
<l>L'impia grandine a Bacco, o 'l marzo il ghiaccio,</l>
<l>Che 'l malvagio vicino al pio cultore.</l>
<l>Non pòn sicure andar armenti o gregge;</l>
<l>Ch'a difender non val pastore o cane:</l>
<l>Non può il ramo servar al tempo i frutti,</l>
<l>Né lunghi giorni star la pianta verde;</l>
<l>Ch'invidioso e rapace aspra procella</l>
<l>Si può dir al terren cui presso giace.</l>
<l>Molti han pensato già che miglior fusse</l>
<l>Il nulla posseder, che averse accanto</l>
<l>Chi pur la notte e 'l dì con forza e 'nganno</l>
<l>Dell'altrui faticar si pasca e vesta.</l>
<l>Quanti han lassate già le patrie case</l>
<l>Per fuggir i vicin, portando seco</l>
<l>In paese lontan gli Dei penati!</l>
<l>Or, non si vider già sì lieti campi</l>
<l>E l'Albano e l'Iber lasciar, fuggendo</l>
<l>Del Nomade vicin l'inculta rabbia?</l>
<l>Il Siculo e l'Acheo cangiaro albergo</l>
<l>Per l'istessa cagion: quelli altri appresso,</l>
<l>Ch'ebber in Lazio poi sì larga sede,</l>
<l>Gli Aborigeni, gli Arcadi e i Pelasgi,</l>
<l>Qual altra occasïon condusse allora</l>
<l>Di lasciar il terren che tanto amâro,</l>
<l>E trapassar del mar gli ampli sentieri,</l>
<l>Se non l'impio furor, gli aspri costumi</l>
<l>Dei rapaci tiranni intorno posti?</l>
<l>Ma non pur quei che fuor d'umana legge</l>
<l>Popoli ingiusti e rei ch'a schiera vanno,</l>
<l>Rendon di abitator le terre scarche;</l>
<l>Ma quei privati ancor, che pochi han seco</l>
<l>Compagni intorno, fan non meno oltraggio</l>
<l>A chi del suo sudor, tranquillo e queto,</l>
<l>Cresce il paterno ben; siccome vide</l>
<l>Già il famoso Parnasso e l'Aventino,</l>
<l>L'Aütolico quel, questo altro Cacco;</l>
<l>E quanti oggi ne tien l'Italia in seno,</l>
<l>Dalle rapaci man di cui, sicuri</l>
<l>Non pur armenti e biade, arbori e vigne</l>
<l>Possan lì presso star; ma la consorte,</l>
<l>Le pargolette figlie e le sorelle</l>
<l>L'invitto animo lor, le caste voglie</l>
<l>Ben p"n monde servar, ma non le membra!</l>
<l>E 'l misero villan, piangendo (ahi lasso!)</l>
<l>E di questo e di quel l'albergo in preda</l>
<l>Di Vulcan vede; e poi si sente alfine</l>
<l>Dal suo crudo vicin lo spirto sciorre.</l>
<l>Or questa è la cagion, che i larghi piani</l>
<l>Ch'Adda irriga e Tesin, che i culti monti</l>
<l>Sopra l'Arno e 'l Mugnon, che i verdi colli</l>
<l>Di Tebro e d'Allia, e le campagne e valli</l>
<l>Del famoso Vulturno e di Galeso</l>
<l>(Che già furo il giardin di quanto abbraccia</l>
<l>Serrato da tre mar la fredda Tana)</l>
<l>Nudi di abitator, son fatti selve;</l>
<l>E che il gallo terren, l'Ibero, e 'l Reno</l>
<l>Dell'italica gente ha maggior parte,</l>
<l>Che l'infelice nido ov'ella nacque.</l>
</lg>
<lg type="non-definito">
<l>Guardi adunque ciascun (che tutto vale)</l>
<l>Quando vuol fabbricar, mutando albergo,</l>
<l>E terren rinnovar, ch'ei prenda seggio</l>
<l>Ove il frutto e l'oprar non sia d'altrui:</l>
<l>Guardi poscia tra sé, ch'ei non si estenda</l>
<l>Vie più là del poter coll'ampie voglie:</l>
<l>Chi vuol troppo abbracciar, nïente stringe.</l>
<l>Lode i gran campi, e nei minor s'appiglie</l>
<l>Chi cerca d'avanzar; sicché il terreno,</l>
<l>Contrastando talor, non possa mai</l>
<l>Lui sopraffar, ma dal lavor sia vinto:</l>
<l>Ch'assai frutto maggior riporta il poco</l>
<l>Quando ben culto sia, che 'l molto inculto</l>
<l>Or poich'a cominciar la casa viene,</l>
<l>S'elegga il sito che nel mezzo sieda,</l>
<l>Quanto esser può, delle sue terre intorno,</l>
<l>In colle o in monticel levato in alto,</l>
<l>Sicché possa veder tutto in un guardo.</l>
<l>Non gli assegga vicin palude o stagno</l>
<l>Che col fetido odor gli apporte danno,</l>
<l>E del suo tristo umor l'aria corrompa;</l>
<l>E che d'altri animai noiosi e gravi</l>
<l>Tutto il cielo e la terra ivi entro ingombre.</l>
<l>Il principal cammin lontano alquanto</l>
<l>Si devrebbe bramar; che sempre reca</l>
<l>Al giardino, al padron gravezza e spesa.</l>
<l>Cerchi di presso aver la selva e 'l pasco,</l>
<l>Perché possa ad ognor le gregge e 'l foco,</l>
<l>Senza molto affannar, cibare il verno.</l>
<l>Ma più che in altro, aver cura si ponga</l>
<l>Dentro il medesmo albergo, o intorno almeno,</l>
<l>Chiara onda e fresca di fontana viva</l>
<l>Cui non beva l'umor l'agosto e 'l luglio:</l>
<l>E se quel non potrà, profondo cavi</l>
<l>Qualche pozzo o canal che l'acqua aduni</l>
<l>Che sapor non ritenga amaro o salso,</l>
<l>Né di loto o terren ti renda odore:</l>
<l>E se mancasse ancor, di ampie citerne</l>
<l>Supplisca al fallo, ove per tutto accoglia</l>
<l>Quanta pioggia ritien la corte o 'l tetto.</l>
<l>Così lì presso, e del medesmo umore,</l>
<l>In qualche altro ricetto ove alle sponde</l>
<l>S'agguaglin l'acque, per armenti e gregge</l>
<l>Faccia al tempo piovoso ampio tesoro.</l>
<l>Questa si vede a manifesta pruova,</l>
<l>Ch'è più salubre all'uom dell'altre tutte,</l>
<l>E di più gran virtude; ed è ben dritto,</l>
<l>Se per man di Giunon ci vien dal cielo.</l>
<l>L'altra è poi la miglior, che nata in monte,</l>
<l>Vien ratta in basso, e per sassosi colli</l>
<l>Il lucente cristallo e 'l freddo affina.</l>
<l>La terza è quella che del pozzo saglia;</l>
<l>Purché 'n valle non sia, ma in alto assisa.</l>
<l>Quella è dappoi, che di palude uscendo,</l>
<l>Pur così lentamente il corso prende.</l>
<l>L'ultima alfin, che del suo basso stagno</l>
<l>Non sa muovere un passo, e pigra dorme:</l>
<l>Questa è maligna tal, che non pur l'uomo,</l>
<l>Ma tutto altro animal fa infermo e frale.</l>
<l>Or se per caso alcun ti desse il sito,</l>
<l>Di fiume o di ruscel qualche alta riva;</l>
<l>Prender si puote ancor; ma far in guisa</l>
<l>Che l'uno e l'altro pur dietro all'albergo</l>
<l>Mormorando e rigando il sentier prenda;</l>
<l>Perché essendo davanti, offendon molto</l>
<l>Nell'estate il vapor, la nebbia il verno,</l>
<l>Che dal perpetuo umor surgendo in alto,</l>
<l>Porta a l'uomo e le gregge occulta peste.</l>
<l>Dênsi poi riguardar quanti e quai venti</l>
<l>Son quei che 'ntorno con rabbiosi spirti</l>
<l>Fan più danno al paese ove ti truovi;</l>
<l>E del tuo fabbricar da' lor le spalle.</l>
<l>Ove è l'aria gentil, salubre e chiara;</l>
<l>A l'Orïente volta o 'l Mezzogiorno</l>
<l>Tenga la villa tua la fronte aperta</l>
<l>Ove sia grave il ciel, dritto riguarde</l>
<l>Verso il settentrion l'Orsa e Boote.</l>
<l>Ma più felice è quella, aprica e lieta,</l>
<l>Che 'l volto tiene onde si lieva Apollo</l>
<l>Ch'a la Libra e 'l Monton riscalda i velli:</l>
<l>Questa offender non può il superbo fiato</l>
<l>Di Borea e d'Austro che del ciel tiranni,</l>
<l>Di piogge s'arma l'un, l'altro di nevi:</l>
<l>Vie più dolci e fedei riceve il luglio</l>
<l>L'aure soavi; e vie più tosto il verno</l>
<l>Vede al sol mattutin disfarse il ghiaccio,</l>
<l>E seccar la rugiada e le pruine,</l>
<l>Le quai restando in piè, non l'erbe pure</l>
<l>Fan passe e grame, ma gli armenti e gregge</l>
<l>Ponno in gravi dolor condur sovente</l>
<l>Faccia l'albergo suo, che 'n tutto agguaglie</l>
<l>Le biade e i frutti che d'intorno accoglie,</l>
<l>E sia quanto conviensi a quei che denno</l>
<l>Al bisogno supplir dei campi suoi,</l>
<l>E le mandre e i giovenchi in guardia avere:</l>
<l>E chi 'l farà maggior che non gli chiede</l>
<l>Il suo poco terren, sarà schernito</l>
<l>Dal più saggio vicin; poi seco istesso</l>
<l>Avrà sdegno e dolor, vedendo vota</l>
<l>Di frutti e d'animai la più gran parte:</l>
<l>E chi l'avrà minor, vedrà talora</l>
<l>Le ricolte guastar, ché 'n sé ristrette</l>
<l>Più che non si devea, corrotta e guasta</l>
<l>Ne sarà parte, e parte a 'l caldo e 'l gielo</l>
<l>Si vedrà rimaner negletta e nuda</l>
<l>Sotto l'aperto ciel, di tutti preda:</l>
<l>Il cornuto montone, il pio giovenco,</l>
<l>Ch'ebber più del dover angusto il letto,</l>
<l>Sempre afflitti saranno: il buon bifolco,</l>
<l>Il tuo vago pastor, se non ha il modo</l>
<l>Di la notte acquetar le membra stanche;</l>
<l>L'un dormendo sul dì, vedrai le capre,</l>
<l>Non cacciate d'altrui, mangiar l'ulivo;</l>
<l>E 'l solco torto andar per mezzo i campi.</l>
<l>Ponga tre corti pria dentro i suoi muri:</l>
<l>Questa, per ricettar le gregge e i buoi</l>
<l>Che ritornin dal pasco e dal lavoro,</l>
<l>Ove d'acque ad ognor truovin ridotto:</l>
<l>L'altra, per disgombrar le stalle e 'l tetto</l>
<l>D'ogni bruttura loro, ed ivi addurre</l>
<l>Il letame, le frondi e la vil paglia</l>
<l>Che si stia a macerar l'estate e 'l verno</l>
<l>Per al tempo ingrassar le piagge e i colli:</l>
<l>La terza, ove più scalde il mezzogiorno,</l>
<l>D'assetate oche, di galline ingorde,</l>
<l>E d'altri tali uccei che son tesoro</l>
<l>Della consorte tua, sia fatta seggio.</l>
<l>Innanzi a tutti poi, gli alberghi faccia</l>
<l>A' suoi cari animai che 'l membro primo</l>
<l>Dell'ampia possession sono e gli spirti.</l>
<l>Truovin le pecorelle il loro ostello</l>
<l>Che temperato sia tra 'l caldo e 'l gielo,</l>
<l>E di Zeffiro e d'Euro il fiato accoglia;</l>
<l>Così la capra ancor: ma mezzo sia</l>
<l>Ben serrato di sopra; e l'altro resti</l>
<l>Sotto l'aperto ciel, di muro cinto,</l>
<l>Per potersi goder sicure il luglio,</l>
<l>Senza lupo temer, l'aria notturna.</l>
<l>Doppio albergo al giovenco, acciò che pose</l>
<l>Ove guarda Aquilon, la calda estate;</l>
<l>E 'l verno, in quel che sia contrario all'Orse:</l>
<l>Sia largo sì, ch'acconciamente possa,</l>
<l>Ruminando, giacer disteso a terra;</l>
<l>E 'l bifolco talor, quando ha mestiero</l>
<l>Di pascerlo o nettar, girargli intorno:</l>
<l>Ampio il presepio, e che d'altezza arrive</l>
<l>Ove appunto si aggiunge al collo il petto:</l>
<l>Cotal per l'asinello; e ponga cura</l>
<l>Di edificarlo sì, ch'ivi entro pioggia</l>
<l>Non vaglia a penetrar: lo smalto monti</l>
<l>Verso la fronte alquanto, e scenda indietro,</l>
<l>Acciocché nullo umor seggio ritruove,</l>
<l>Ma discorrendo fuor vada in un punto,</l>
<l>Né indebilisca il sito, e non ti rechi</l>
<l>O di gregge o di armenti all'unghie offesa.</l>
<l>Il lordo porco anch'ei truove ove porre</l>
<l>L'aspre membra setose alla grande ombra,</l>
<l>E mangiar le sue ghiande: ma lontano</l>
<l>Sia pur da tutti, e 'n basso sito angusto.</l>
<l>L'altro albergo dappoi deve in tre parti</l>
<l>Ben distinte tra lor con dotta forma,</l>
<l>E con misura eguale, esser diviso.</l>
<l>La prima, in cui dimori il pio cultore</l>
<l>Colla famiglia sua dagli altri sciolto:</l>
<l>Nella seconda, quei ch'all'opre sono</l>
<l>Della sua possession condotti a prezzo:</l>
<l>L'altra, ricetto sia di quanti accoglie</l>
<l>Dal suo giusto terren nell'anno frutti.</l>
<l>Quella eletta per lui, componga in guisa,</l>
<l>Che ben possa schivar l'estate e 'l verno</l>
<l>E del caldo e del giel gli assalti feri:</l>
<l>Là dove vuol dormir quando più neva,</l>
<l>Guardi alla parte che nel mezzo è posta</l>
<l>Tra l'Euro e l'Ostro; e dove debbe poi</l>
<l>Colla famiglia sua sedersi a mensa,</l>
<l>Addrizzi al Mezzogiorno e 'n quella parte</l>
<l>Ove col suo Monton riscaldi Apollo:</l>
<l>Indi che s'alza il Sol, gli estivi letti</l>
<l>Distenda in parte che vaghegge il cielo</l>
<l>Ch'assai presso a Boote il giro mena;</l>
<l>E per la cena allor si toglia un loco</l>
<l>Ch'al brumale Orïente il seno spieghi:</l>
<l>Quella parte comun dove esso accoglie</l>
<l>I suoi dolci vicin, gli antichi amici,</l>
<l>E per cacciar la noia, innanzi e 'ndietro</l>
<l>Con lenti passi mille volte il giorno</l>
<l>Va misurando, e ragionando insieme,</l>
<l>Guardi nel Mezzodì, coperta in modo,</l>
<l>Che poiché 'l caldo Sol più in alto sale</l>
<l>Ch'ove il meridïan per mezzo parte</l>
<l>Il cerchio equinozial, non possa unquanco</l>
<l>Ivi entro penetrar coi raggi suoi:</l>
<l>Così avrà nel calor più fresca l'ombra,</l>
<l>E nei giorni minor più dolce il cielo.</l>
<l>Or quel membro ove star den tutti in uno</l>
<l>I bifolchi e i pastor cogli altri insieme</l>
<l>Ch'al servigio dei campi eletti furo,</l>
<l>Aggia un gran loco dove in alto surga</l>
<l>Il gran tetto spazioso e ben per tutto</l>
<l>Contro agli assalti di Vulcano armato:</l>
<l>In larghissimo giro in mezzo segga</l>
<l>Poco alzato da terra ampio camino,</l>
<l>Perch'il verno, da poi ch'ei fan ritorno</l>
<l>La notte dal lavor bagnati e lassi,</l>
<l>Faccian contenti al desiato foco</l>
<l>Ghirlanda intorno; e ragionando, in parte</l>
<l>Delle fatiche lor prendin ristoro.</l>
<l>Ponga loro a dormir dove percuota</l>
<l>Vulturno e Noto, in semplicette celle</l>
<l>Ben propinque a le stalle, e ben ristrette</l>
<l>Tutte fra lor, perché in un punto possa</l>
<l>Ritrovargli il villan davanti al giorno,</l>
<l>E scacciargli di fuor: né gli bisogne</l>
<l>Troppo tempo gettar cercando i letti:</l>
<l>E l'un per l'altro da vergogna spinto,</l>
<l>E 'nvidioso al vicin, men pigro viene.</l>
<l>Chi tien la cura lor, si faccia albergo</l>
<l>Pur vicino alla porta, acciò che veggia</l>
<l>Chi torni e vada, e che spiar ne possa</l>
<l>La cagione, e garrir chi truove in fallo.</l>
<l>Cotal della famiglia il vecchio padre</l>
<l>Sopra quel di costui prenda dimora</l>
<l>Per l'istessa cagion, tenendo fiso</l>
<l>L'occhio in colui che gli governa il tutto.</l>
<l>L'ultima parte alfin della tua villa,</l>
<l>Con maggior cura aver si dee riguardo</l>
<l>Che ben composta sia: ché 'n sen riceve</l>
<l>Del tuo lungo affannar l'intero pregio.</l>
<l>Il ricetto del vin sia in basso sito,</l>
<l>Pur con brevi spiragli e vòlti all'Orse;</l>
<l>Lontan dal fumo e dove scalde il foco;</l>
<l>Non confino a citerne o donde possa</l>
<l>Trapassarvi liquor: né presso arrive</l>
<l>Della stalla il fetor; né sopra o intorno</l>
<l>Di soverchio romor lo turbi offesa.</l>
<l>Quel ch'ha in guardia il liquor da Palla amato,</l>
<l>Pur sia in basso terren; ma caldo e fosco,</l>
<l>Senza fuoco sentir, che assai l'aggreva.</l>
<l>Per le biade e per gran gli alberghi faccia</l>
<l>Nel più alto solar dove non possa</l>
<l>Mai l'umor penetrar: e questo ancora</l>
<l>Per finestrette anguste Borea accoglia.</l>
<l>Chi il pavimento sotto, e 'ntorno il muro</l>
<l>Con calce edificò, che mischia avesse</l>
<l>Dentro al tenace sen la fresca amurca,</l>
<l>Dai vermi predator sicuro il rende,</l>
<l>Poi per l'ésca dei buoi, per paglia e fieno,</l>
<l>Di ben contesti legni in alto levi</l>
<l>Ben serrata capanna; e sia in disparte</l>
<l>Dall'albergo disgiunta, in luogo dove</l>
<l>Né pastor né bifolco il lume apporte.</l>
<l>Ove si face il vin, sia sopra appunto</l>
<l>Alla cava, s'ei può. La chiusa stanza</l>
<l>Ove l'amara uliva olio diviene</l>
<l>Sotto il pesante sasso, e bassa e scura</l>
<l>E lontana da l'altre esser conviene:</l>
<l>Ché l'odor e 'l romor fa danno a molti.</l>
<l>Ove giace il villano, elegga accanto</l>
<l>Qualch'ampia sala ove serrati insieme</l>
<l>Sien gl'instrumenti suoi, che d'ora in ora,</l>
<l>Quanto il bisogno vien, gli truovi al loco,</l>
<l>Né convegna cercar, perdendo il giorno</l>
<l>E l'opera miglior: ma in guisa faccia</l>
<l>Del discreto nocchier che doppie porta</l>
<l>Sarte, antenne, timoni, ancore e vele;</l>
<l>E nei tempi seren le alluoga in parte,</l>
<l>Che nel più fosco dì, tra nebbia e pioggia,</l>
<l>Al tempestoso ciel, la notte oscura</l>
<l>Ch'or Euro or Noto al faticato legno</l>
<l>Percuote il fianco, e l'Aquilon la prora,</l>
<l>Solo in un richiamar l'ha preste innanzi.</l>
</lg>
<lg type="non-definito">
<l>Ivi in disparte sia l'aratro e 'l giogo,</l>
<l>E più d'un vomer poi, più stive e buri,</l>
<l>Lo stimolo, il dental; sievi il timone,</l>
<l>Più picciol legni, ch'a grand'uopo spesso</l>
<l>Gli ritrovò il villano in mezzo l'opra:</l>
<l>Poi le zappe, i marron, le vanghe, i coltri,</l>
<l>Le sarchielle, i bidenti, e quell'altre armi</l>
<l>Onde porta il terren l'acerbe piaghe,</l>
<l>Sian messe tutte insieme; e tante n'aggia,</l>
<l>Che n'avanzi al lavor qualcuno ognora:</l>
<l>Più là sien per potar gli aguti ferri,</l>
<l>Il tagliente pennato, il ronco attorto:</l>
<l>Doppie scure vi sien, le gravi e levi,</l>
<l>Per tagliar alle piante il braccio e 'l piede:</l>
<l>Delle biade e del fien le adunche falci</l>
<l>Li sospenda tra lor; né lunge lasse</l>
<l>Qualche pietra gentil ch'aguzze e lime,</l>
<l>E l'incude e 'l martel, che renda il taglio:</l>
<l>Lì, per batter il gran nei caldi giorni,</l>
<l>Il coreggiato appenda, il cribro e 'l vaglio,</l>
<l>La vil corba, la pala, e gli altri arnesi</l>
<l>Da condur le ricolte al fido albergo.</l>
<l>Ma che? voglio io contar tutte le frondi</l>
<l>Che in Ardenna crollar fan l'aure estive,</l>
<l>S'io mi metto a narrar quanti esser denno</l>
<l>Gli instrumenti miglior di che il villano</l>
<l>Tutto il tempo ha mestiero, e ch'ei si deve</l>
<l>Procacciar e servar gran tempo innanzi?</l>
<l>Chi porìa nominar tanti altri vasi</l>
<l>Per la vendemmia poi? tanti altri ingegni</l>
<l>Per ulive, per frutti? e tante sorti</l>
<l>Sol di carrette, d'erpici e di tregge,</l>
<l>Le quai, benché hanno albergo in altro loco,</l>
<l>Pur saria senza lor la villa nuda?</l>
<l>E tutti denno aver suo proprio seggio;</l>
<l>E dal suo curator con sommo amore</l>
<l>Rinnovati talor, più spesso visti.</l>
</lg>
<lg type="non-definito">
<l>Ponga il forno vicin: ponga il mulino</l>
<l>Sopra l'acqua corrente; e s'ella manca,</l>
<l>Ponga il pigro asinel di quella in vece,</l>
<l>Che la pesante pietra intorno avvolga.</l>
</lg>
<lg type="non-definito">
<l>Or ch'ha l'albergo suo condotto a porto,</l>
<l>E di quanto ha bisogno appien fornito;</l>
<l>Già rivolga il pensiero in quei che denno</l>
<l>Nel lavor soprastar, solcar i campi,</l>
<l>E le gregge e gli armenti al pasco addurre.</l>
<l>Chi non può sempre aver la vista sopra</l>
<l>Della sua possession, ma intorno il meni</l>
<l>Qualche causa civil, qualch'altra cura</l>
<l>Di patria, di signor, di studio o d'arme;</l>
<l>Si truove un curator che guarde il tutto.</l>
<l>Non elegga un di quei, ch'essendo nato</l>
<l>Dentro a qualche città, più tempo in essa,</l>
<l>Che nei campi di fuor, si truovi spesso.</l>
<l>Sia rustico il natal; né gustato aggia</l>
<l>Le delizie civil, l'ombra e 'l riposo:</l>
<l>E s'ancor fusse tal, che non sapesse</l>
<l>Di dì in dì le ragion produrre in carte,</l>
<l>Nol lascerei perciò: ché questi sono</l>
<l>Di memoria maggior, né per sé ponno</l>
<l>Da ingannar il signor finger menzogne;</l>
<l>E 'l fidarse d'altrui che 'l falso scriva,</l>
<l>Troppo periglio tien; ma indotto e rozzo</l>
<l>Più sovente danar che libri apporta.</l>
<l>Non sia giovin soverchio, o troppo antico;</l>
<l>Ch'a quel la degnità, la forza a questo</l>
<l>Abbastanza non fia: l'età di mezzo</l>
<l>L'una e l'altra contiene, e ch'aggia sposa</l>
<l>Che sì bella non sia, che dal lavoro</l>
<l>Amore o gelosia lo spinga a casa;</l>
<l>Né tal ancor, che fastidioso vegna,</l>
<l>Ricercando l'altrui, del proprio albergo.</l>
<l>Dai festivi conviti, e d'altrui giuochi</l>
<l>Viva sempre lontan: non vada intorno</l>
<l>Fuor delle terre sue, se non vel mena</l>
<l>Il vendere o 'l comprar bestiami o biade.</l>
<l>Non si cerchi acquistar novelli amici;</l>
<l>Né di quel ch'egli ha in casa, sia cortese:</l>
<l>Non inviti o riceva entro all'albergo,</l>
<l>Se non quei del padron congiunti e fidi.</l>
<l>Non lasce ai campi suoi far nuove strade;</l>
<l>Ma quelle ch'ei trovò, con siepi e fosse</l>
<l>Negli antichi confin ristrette tenga.</l>
<l>Quel che riporta onor, grazia e bellezza,</l>
<l>Lasci far a chi 'l paga; e solo intenda</l>
<l>Al profitto maggior la notte e 'l giorno.</l>
<l>Non sia nel comandar ritroso ed aspro,</l>
<l>Ma sollecito e dolce a quei che stanno</l>
<l>Sotto l'impero suo, ponendo lieto</l>
<l>Sempre il primo tra lor la mano all'opra:</l>
<l>Largo lor di mercè, di tempo scarso</l>
<l>Per ciascuna stagion, ch'un'ora sola</l>
<l>Del commesso lavor non passe indarno:</l>
<l>Al più franco villan sia più cortese</l>
<l>Di vivande talor, talor di lode,</l>
<l>Perch'aggia ogni altro d'imitarlo ardore:</l>
<l>Non con grevi minacce o con rampogne,</l>
<l>Ma insegnando e mostrando induca il pigro</l>
<l>A divenir miglior; poi rappresenti</l>
<l>Di sé stesso l'esempio: in quella forma</l>
<l>Che 'l saggio imperator, che 'ndietro vede</l>
<l>Pallida e con tremor la gente afflitta</l>
<l>Tornar fuggendo, e sbigottita il campo</l>
<l>Al suo fero avversario aperto lascia;</l>
<l>Che, poiché nulla val conforto e prego,</l>
<l>Egli stesso alla fin cruccioso prende</l>
<l>La trepidante insegna, e 'n voci piene</l>
<l>Di dispetto e d'onor la porta, e 'n mezzo</l>
<l>Dell'inimiche schiere a forza passa;</l>
<l>Ch'allor riprende ardir l'abbietta gente;</l>
<l>E da vergogna ind¢tta, e dal desio</l>
<l>Di racquistar l'onor, sì forte l'orme</l>
<l>Segue del suo signor, che in fuga v"lto</l>
<l>Ritorna il vincitor del vinto preda.</l>
<l>Della famiglia sua la fronte e 'l piede</l>
<l>Tenga coperti ben; né contro al verno</l>
<l>Gli manchin l'arme, ché cagion non aggia,</l>
<l>Quando sia vento o giel, di starsi al foco.</l>
<l>Non deve il curator vivande avere</l>
<l>Differenti da lor, né prender cibo</l>
<l>Se non tra' suoi villan nel campo o in casa:</l>
<l>Ché lui compagno aver, gli fa del poco</l>
<l>Più contenti restar, che senza lui</l>
<l>Non farebbe ciascun del molto spesso.</l>
<l>Vieti loro il confin dei suoi terreni</l>
<l>Senza licenza uscir; né deve anco esso</l>
<l>Fuor di necessità mandargli altrove.</l>
<l>Chi far porìa ch'al sonno e alla quïete,</l>
<l>Piuttosto ch'ai piacer, dopo il lavoro</l>
<l>Dessero il tempo suo, più sani e lievi</l>
<l>E forti al faticar gli avrebbe molto.</l>
<l>Deve il buon curator vender assai;</l>
<l>Poco o nulla comprar, sebben vedesse</l>
<l>Certo il guadagno e doppio: ché tal cura</l>
<l>Lo fa spesso obliar quel che più vale,</l>
<l>E 'ntricar la ragion col suo signore.</l>
<l>Piuttosto impieghi, se gli avanza, il tempo</l>
<l>A 'mparar dal vicin con quale ingegno</l>
<l>Fe la terra ingrassar ch'avea sì magra;</l>
<l>O con qual arte fa che i frutti suoi,</l>
<l>Quando gli altri hanno i fior, sien già maturi.</l>
<l>Doni alle gregge umìli un tal pastore,</l>
<l>Che diligente, parca, e 'ntesa all'opra,</l>
<l>Più che robusto il corpo, aggia la mente.</l>
<l>Di spaventosa voce, alto e membruto</l>
<l>Prenda il bifolco, che bene entro possa</l>
<l>Portar l'aratro, e maneggiar la stiva,</l>
<l>E per forza addrizzar, s'ei torce, il solco;</l>
<l>Poi d'orribil clamor l'orecchie empiendo,</l>
<l>Del suo timido bue più spesso affrette,</l>
<l>Che battendo o pungendo, il lento piede:</l>
<l>E sia di mezza età; ché quinci o quindi</l>
<l>Non gli vole il pensier, ma fermo il tenga.</l>
<l>Di più giovin valor, quadrato e basso,</l>
<l>Si sceglia il zappator: ma in quel che deve</l>
<l>Piante e vigne potar, l'amore, il senno,</l>
<l>La pratica, il veder, gli aguti ferri</l>
<l>Più si den ricercar, che 'l corpo e gli anni.</l>
<l>Servi il dritto a ciascun, né prenda speme</l>
<l>Di tener l'opre rie gran tempo ascose:</l>
<l>Sia sempre verso il Ciel fedele e pio;</l>
<l>Guardi le leggi ben, né venga all'opre</l>
<l>Contra i comandi suoi nei festi giorni:</l>
<l>Né gli lasce ir però del tutto indarno</l>
<l>Dietro a folli piacer; ché in essi ancora,</l>
<l>Senza offender lassù, può molto oprare.</l>
<l>Poiché son visitati i sacri altari,</l>
<l>Già non ti vieta il Ciel seccare un rivo</l>
<l>Che può il grano inondar; drizzar la siepe</l>
<l>Che 'l vento o 'l viator o 'l mal vicino,</l>
<l>Per furar il giardin, per terra stese;</l>
<l>Non le gregge lavar, che scabbia ingombre;</l>
<l>Non le fosse mondar, purgar i prati;</l>
<l>Non sospender talora i pomi e l'uve,</l>
<l>O l'ulive insalar; né trarre il latte,</l>
<l>E 'l formaggio allogar che in alto asciughi;</l>
<l>O 'l suo pigro asinel d'olio e di frutti</l>
<l>Carcar talvolta, e che riporte indietro</l>
<l>Dalla antica città la pece e 'l sevo;</l>
<l>E molte cose ancor che nulla mai</l>
<l>Vietò religion. Poi gli altri giorni</l>
<l>Che la legge immortal concede a tutti</l>
<l>L'uscir fuori al lavor, ma cel contende</l>
<l>L'aria che noi veggiam crucciosa e fosca</l>
<l>Di piogge armarse, che nel sen gli spinge</l>
<l>Dal suo nido affrican rabbioso Noto;</l>
<l>Non si dee in ozio star sotto al suo tetto;</l>
<l>Ma le corti sgombrar, mondar gli alberghi</l>
<l>Delle gregge e dei buoi, condur la paglia</l>
<l>Nel fosso a macerar per quello eletta;</l>
<l>Il vomero arrotar, compor l'aratro;</l>
<l>Or tutti visitar gli arnesi, e i ferri</l>
<l>Rammendar, e forbir chi n'ha mestiero:</l>
<l>Or il torto forcon col dritto palo</l>
<l>Aguzzar e limar; or per la vigna</l>
<l>I vincigli ordinar dal lento salcio;</l>
<l>Or gli arbori incavar, che sien per mensa</l>
<l>Del porco ingordo, o per presepio al toro:</l>
<l>Poi per la sua famiglia or seggi or arche</l>
<l>Pur rozzamente far, che sien ricetto</l>
<l>Del villesco tesoro, or ceste or corbe</l>
<l>Tesser cantando; or misurar le biade,</l>
<l>E i numeri segnar; or dell'alloro,</l>
<l>Or del lentisco trar l'olio e 'l liquore</l>
<l>Per gli armenti sanar da mille piaghe.</l>
<l>Or, che vogl'io più dir? ché tante sono</l>
<l>L'opre che si pon far quando è negato</l>
<l>Dall'avversa stagion toccar la terra,</l>
<l>E ch'al tempo miglior son poscia ad uopo,</l>
<l>Ch'io nol saprei narrar con mille voci:</l>
<l>Ma tutte al curator saranno avanti</l>
<l>Quando vorrà pensar che l'ozio è 'l tarlo</l>
<l>Che le ricchezze, il cor rode e l'onore,</l>
<l>E di scherno e di duol compagno e padre.</l>
</lg>
</div1>
<div1 type="parte">
<head>LIBRO QUINTO.</head>
<head>I GIARDINI.</head>
<argument><p>Come si coltivano in ogni stagione.</p></argument>
<lg type="non-definito">
<l>Già nel bel regno tuo rivolgo il passo,</l>
<l>O barbato Guardian degli orti ameni,</l>
<l>Di Ciprigna e di Bacco amata prole;</l>
<l>Che minaccioso fuor mostrando l'arme</l>
<l>Pronte sempre al ferir, lontane scacci,</l>
<l>Non di aurato pallor ma tinte in volto</l>
<l>D'infiammato rossor, donzelle e donne.</l>
</lg>
<lg type="non-definito">
<l>E voi, famoso re, che i gigli d'oro</l>
<l>Alzate al sommo onor, porgete ancora</l>
<l>Quell'antico favor che tempra e muove</l>
<l>E la voce e la man, ch'io canti e scriva;</l>
<l>Ma non pensate già trovar dipinto</l>
<l>Dentro alle carte mie l'arte e gli onori,</l>
<l>I frutti peregrin, le frondi e l'erbe,</l>
<l>La presenza e gli odor del culto e vago</l>
<l>Sacro giardin che voi medesmo, poscia</l>
<l>Ch'a più gravi pensier donato ha loco</l>
<l>L'alta mente real, formando andate</l>
<l>Lungo il Fonte gentil de le belle acque.</l>
<l>Non s'imparan da me gli antichi marmi,</l>
<l>Le superbe muraglie, e l'ampie strade</l>
<l>Che 'n sì dotta misura intorno e 'n mezzo</l>
<l>Fan sì vago il mirar, ch'avanza tutto</l>
<l>Del felice Alcinoo, del saggio Atlante</l>
<l>Quanto scrisse giammai la Grecia e Roma;</l>
<l>Né il lucente cristallo e 'l puro argento</l>
<l>Per gli erbosi cammin con arte spinti</l>
<l>A trar l'estiva sete a i fiori e l'erbe,</l>
<l>Con sì soave suon, che 'nvidia fanno</l>
<l>A quel che in Elicone Apollo onora;</l>
<l>Poi tutto accolto in un ch'ogni uom direbbe</l>
<l>Che Diana gli è in sen con tutto il coro;</l>
<l>E nel più basso andar riposto giace</l>
<l>D'un foltissimo bosco, ove non pare</l>
<l>Che giammai piede umano orma stampasse.</l>
<l>Quante fïate il dì Satiri e Pani</l>
<l>Tra le Driade sue, selvagge Ninfe,</l>
<l>Lo van lieti a veder, cantando a schiera,</l>
<l>Di maraviglia pien, tra lor dicendo</l>
<l>Ch'ogni suo bene il Ciel mandato ha loro!</l>
<l>E riverenti poi la vostra immago,</l>
<l>Come cosa immortal, con voti e doni</l>
<l>Cingon d'intorno, e 'n boscherecci suoni</l>
<l>Empion le rive e 'l ciel del vostro nome!</l>
<l>Poi l'albergo real dentro e di fuore,</l>
<l>L'alte colonne sue, gli archi e i colossi,</l>
<l>Ond'il Graio e 'l Latin con ogni cura</l>
<l>Per rivestirne voi spogliâr se stessi,</l>
<l>E si spogliano ancor; come lor sembra</l>
<l>Oltra il creder uman divina cosa!</l>
<l>Quante fur, Prassitele, Apelle e Fidia,</l>
<l>Di quelle opre miglior ch'aveste in pregio</l>
<l>In Efeso, in Mileto, in Samo, in Rodo,</l>
<l>Ch'or le vedreste lì congiunte insieme!</l>
<l>Or di sì gran lavor, sì raro e vago,</l>
<l>Non sono io per parlar: ben spero ancora</l>
<l>D'esse, e d'opre maggior dei padri illustri</l>
<l>Ond'il sangue traeste, e di voi stesso</l>
<l>Cantar con altro stil tanto alti versi,</l>
<l>Che i nomi che già fur molti anni ascosi,</l>
<l>Rimonteranno al ciel con tanta luce,</l>
<l>Che loro invidia avran Troia e Micene:</l>
<l>E la sacra Ceranta andar più chiara</l>
<l>Vedremo allor, che per le dotte piume,</l>
<l>Già nel tempo miglior, l'Eurota e 'l Xanto.</l>
<l>Ma prima seguirò con basse voci,</l>
<l>Ove deggia il cultor e con qual arte</l>
<l>Governar il giardin, che sempre abbonde</l>
<l>(Senza averlo a comprar) la parca mensa</l>
<l>Dei semplici sapor, di agrumi e d'erbe.</l>
</lg>
<lg type="non-definito">
<l>Prima a tutte altre cose, al felice orto</l>
<l>Truovi seggio il vilian, ch'aprico e vago</l>
<l>Tocchi l'albergo suo, talché stia pronto</l>
<l>L'occhio e l'opra ad ognor, né gli convegna</l>
<l>Lunge andarlo a trovar; così potrasse</l>
<l>Or la vista goderse, or l'aria amena,</l>
<l>Or gli spirti gentil che i fiori e l'erbe</l>
<l>Spargon con mille odor, facendo intorno</l>
<l>Più salubre, più bel, più chiaro il cielo;</l>
<l>Né il rapace vicin, la greggia ingorda</l>
<l>Potran danno apportar, ch'ascoso vegna:</l>
<l>E 'l giovenco e 'l monton la mandra e 'l letto</l>
<l>Tengan così vicin, che in pochi passi</l>
<l>Possa il saggio ortolan condurvi il fimo</l>
<l>Ch'è la mensa e 'l vigor della sua speme.</l>
<l>Sia dall'aia lontan, perché la polve</l>
<l>Della paglia e del gran dannosa viene.</l>
<l>Quel si può più lodar, che 'n piano assegga</l>
<l>Pendente alquanto, ove un natio ruscello</l>
<l>Possa il fuggente piè drizzar intorno,</l>
<l>Come il bisogno vuol, per ogni calle:</l>
<l>Ma chi nol puote aver, sotterra cerchi</l>
<l>Dell'onda ascosa; e se profonda è tale,</l>
<l>Che già l'opra e 'l sudor sia più che 'l frutto;</l>
<l>Ove più s'alze il loco, ampio ricetto</l>
<l>O di terra o di pietre intorno cinga</l>
<l>Per far ampio tesor l'autunno e 'l verno</l>
<l>D'acqua che mande il ciel, perch'ei ne possa</l>
<l>All'assetata estate esser cortese.</l>
<l>A chi fallisse pur con tutti i modi</l>
<l>Da poterlo irrigar, più addentro cacci,</l>
<l>Quando zappa, il marron; ch'è il sezzo schermo</l>
<l>Contro al secco calor del Sirio ardente.</l>
<l>Chi vuol lieto il giardin, la creta infame</l>
<l>Deve in prima schivar; poi la tenace</l>
<l>Pallente argilla, e quel terren noioso</l>
<l>Che rosseggiando vien; l'imo e palustre,</l>
<l>Ove in bel tremolar coll'aure scherzi</l>
<l>La canna e 'l giunco; e 'l troppo asciutto ancora,</l>
<l>Ch'abbia il grembo ripien d'irti e spinosi</l>
<l>Virgulti e sterpi, o di nocenti; e triste</l>
<l>E di mortal liquor produca l'erbe,</l>
<l>O le piante crudei, cicute e tassi,</l>
<l>O chi s'agguaglie a lor: che fuor ne mostra</l>
<l>Il venen natural che 'n seno asconde.</l>
<l>Quella terra è miglior, ch'è nera e dolce,</l>
<l>Profonda e grassa, e non si appiglia al ferro</l>
<l>Che la viene a impiagar, ma trita e sciolta</l>
<l>Resta dopo il lavor, ch'arena sembre;</l>
<l>Che partorisca ognor vivace e verde</l>
<l>E la gramigna e 'l fien; che in essa spanda</l>
<l>Ora i suoi rozzi fior l'ebbio e 'l sambuco,</l>
<l>Or le vermiglie bacche a tinger nate</l>
<l>Dell'arcadico Pan l'irsuta fronte;</l>
<l>Ove a diletto suo verdegge il pomo,</l>
<l>E 'l campestre susino; ove la vite,</l>
<l>Non chiamata d'alcun, selvagge spanda</l>
<l>Le braccia in giro, e si mariti all'olmo</l>
<l>Che senza altro cultor gli ha dato il loco.</l>
</lg>
<lg type="non-definito">
<l>Non si chiuda il giardin con fosso, o muro,</l>
<l>Dagli assalti di fuor, che questo apporta</l>
<l>Vana spesa al signor, né lunghi ha i giorni;</l>
<l>L'altro il ferace umor che 'ntorno truova</l>
<l>Nel suo profondo ventre accoglie e beve;</l>
<l>Onde l'erbette e i fior, pallenti e smorti,</l>
<l>Non si pon sostener; ché il cibo usato,</l>
<l>Chi 'l devria mantener, gli 'ngombra e fura.</l>
<l>Più sicuro e fedel, più lungo schermo</l>
<l>E vie più bello avrà chi piante in giro,</l>
<l>Dei più selvaggi prun, dei più spinosi,</l>
<l>Pungentissima folta e larga siepe.</l>
<l>L'aspra rosa del can, l'adunco rogo</l>
<l>(Che son più da pregiar) quando gli avrai</l>
<l>Ben contesti fra lor, terranno al segno</l>
<l>Il furor d'aquilon, non pur le gregge:</l>
<l>Poscia al tempo novel fiorito e verde,</l>
<l>Spargon semplice odor che tutto allegra</l>
<l>Il ben posto sentier, prestando il nido</l>
<l>A mille vaghi augei che 'n dolci rime</l>
<l>Chiaman lieti al mattin chi surga all'opra.</l>
</lg>
<lg type="non-definito">
<l>Son più guise al piantar; ma questa sola,</l>
<l>Con più dritto tenor, vivace e salda</l>
<l>La nutrisce e mantien mille anni e mille:</l>
<l>Poiché 'nsieme col Sol piovosa e fosca</l>
<l>Monta la Libra in ciel, che già si bagna</l>
<l>Dentro e fuori il terren; fa' intorno al loco</l>
<l>Che ne vuoi circondar, due solchi eguali,</l>
<l>Ben divisi tra lor, tre piè disgiunti,</l>
<l>E due profondi almen: poi cerca il seme,</l>
<l>Fra quei lodati prun, del più maturo,</l>
<l>Del più sano e miglior; così tra l'acque</l>
<l>Lo poni a macerar là dove infusa</l>
<l>Del vil moco vulgar farina avesti:</l>
<l>Poi di sparto o di giunco in man ti reca</l>
<l>Due corde antiche in cui per forza immergi</l>
<l>L'intricata sementa; indi l'appendi</l>
<l>Sotto il tetto a posar nel verno intero:</l>
<l>Indi ch'a ristorar la terra afflitta</l>
<l>Le tepide ali al ciel Favonio spiega,</l>
<l>E ritorna a garrir l'irata Progne;</l>
<l>Ritrova i solchi tuoi fatti all'ottobre</l>
<l>E s'asciughino allor s'ivi entro fusse</l>
<l>Acqua o ghiaccio brumal; poi della terra</l>
<l>Che ne traesti pria confetta e trita</l>
<l>Gli riempi a metà; poi dritte e lunghe</l>
<l>Le sementate corde in essi stendi,</l>
<l>E leggermente alfin le cuopri in guisa,</l>
<l>Ch'il soverchio terren non tanto aggrevi,</l>
<l>Che non possa spuntar la gemma fuore</l>
<l>Nel trigesimo dì: ch'allor vedranse</l>
<l>Nascer ad uno ad un: dà lor sostegni,</l>
<l>Dona la forma allor; ché i buon costumi</l>
<l>Mal si ponno imparar chi troppo invecchia.</l>
</lg>
<lg type="non-definito">
<l>Or con dotta ragion misuri e squadri</l>
<l>Il già chiuso giardin. Ove più scaldi</l>
<l>Apollo al mezzodì, dove le spalle</l>
<l>Son volte all'Aquilon; rompa all'aprile,</l>
<l>Per seminarlo poi nel tardo autunno.</l>
<l>Quel che men curi il giel che volge all'Orse,</l>
<l>O l'albergo vicin l'adombre o 'l colle,</l>
<l>E più abbonde d'umor; zappi all'ottobre,</l>
<l>E nel tempo novel la metta in opra.</l>
<l>Tiri dritto il sentier, che 'l dorso appunto</l>
<l>Parta tutto al giardin: poi dal traverso</l>
<l>Venga un altro a ferir, sì messo al filo,</l>
<l>Che sian pari i canton, le facce eguali,</l>
<l>Talché l'occhio al mirar non senta offesa,</l>
<l>Né sian l'opre maggior più qui ch'altrove.</l>
<l>Ove abbonde il terren, si ponno ancora</l>
<l>D'altre strade ordinar; ma in quella istessa</l>
<l>Norma e figura pur, lassando in mezzo</l>
<l>Simigliante lo spazio sì, che tutte</l>
<l>Di un medesmo fattor sembrin sorelle.</l>
<l>Il troppo ampio cammin che quasi ingombre</l>
<l>Quanto i semi e 'l lavor, non merta lode:</l>
<l>Lo strettissimo ancor, che mostri avaro</l>
<l>Di soverchio il padron, di biasmo è degno:</l>
<l>Quello è perfetto sol, che ben conface</l>
<l>Al formato giardin, fra questo e quello.</l>
<l>Surghin quadrate poi con vago aspetto</l>
<l>L'altre parti, tra lor distanti e pari,</l>
<l>Ove denno albergar i fiori e l'erbe.</l>
</lg>
<lg type="non-definito">
<l>Or non lunge da lui, dove più guarde</l>
<l>Apollo al minor dì, componga in quadro</l>
<l>Altro angusto orticel, disgiunto alquanto,</l>
<l>Ma nell'istessa forma; intorno cinto,</l>
<l>Che nol possa varcar pastore o gregge;</l>
<l>E ben chiuso dai venti in ogni parte.</l>
<l>Lì per l'api albergar componga in giro,</l>
<l>O di scorza, o di legno entro cavato,</l>
<l>O di vimin contesti, o d'altri vasi,</l>
<l>Brevi casette ove assai stretto il calle</l>
<l>Dia la porta all'entrar, perché non possa</l>
<l>Caldo e giel penetrar; ché questo e quello</l>
<l>È, struggendo, e stringendo, al mèl nemico:</l>
<l>Ma di frondi e di limo ogni spiraglio</l>
<l>Ben sia serrato; e tutti i tristi odori</l>
<l>E di fumo e di fango sian lontani;</l>
<l>Né soverchio romor l'orecchie offenda.</l>
<l>Di fonte o di ruscel chiare acque e dolci</l>
<l>Per gli erbosi sentier corrin vicine;</l>
<l>Ove in mezzo di lor traverso giaccia</l>
<l>Pietra, o tronco di salcio, ove aggian sede</l>
<l>Da riposar talor, seccando l'ali</l>
<l>All'estivo calor se l'Euro e l'Ostro</l>
<l>Le han portate improvvise aspre procelle.</l>
<l>L'alta palma vittrice o 'l casto ulivo</l>
<l>Stendin presso ai lor tetti i sacri rami,</l>
<l>Di cui l'ombra e l'odor le 'nviti spesso</l>
<l>Tra le frondi a schifar gli ardenti raggi.</l>
<l>Qui mille erbe odorate, mille fiori,</l>
<l>Mille vaghe viole, mille arbusti</l>
<l>Faccian ricco il terren che 'ntorno giace;</l>
<l>E lor servino in sen l'alma rugiada</l>
<l>Non furata giammai, che d'esse sole.</l>
<l>Dai dipinti lacerti e dagli augelli</l>
<l>Ben sian difese, perché l'impia Progne</l>
<l>Più dolce esca di lor non porta al nido.</l>
</lg>
<lg type="non-definito">
<l>Or, cantando il cultor le rozze lodi</l>
<l>Al ciprigno splendor, ch'agli orti dona</l>
<l>La virtude e 'l valor, ch'addolce e muove</l>
<l>Il seme a generar, ch'accresce e nutre</l>
<l>Quanto gli viene in sen, s'accinga all'opra.</l>
<l>Poiché 'l celeste Can tra l'onde ammorza</l>
<l>L'assetato calor; quando il Sol libra</l>
<l>La notte e 'l dì, per dar vittoria all'ombra;</l>
<l>Che d'aurati color l'Autunno adorna</l>
<l>Le tempie antiche, e del soave umore</l>
<l>Del buon frutto di Bacco ha i piè vermigli,</l>
<l>Già cominci a impiagar col ferro intorno</l>
<l>Il suo nuovo terren, se in esso senta</l>
<l>Per la nuova stagion spenta la sete,</l>
<l>E bagnato dal ciel: ma s'ei ritrova</l>
<l>E dal vento e dal sol sì dura e secca</l>
<l>La scorza come suol, sopr'esso induca</l>
<l>Del soprastante rio con torto passo</l>
<l>Il liquido cristallo, e d'esso il lasce</l>
<l>Largamente acquetar l'asciutte voglie:</l>
<l>Ma se 'l loco e se 'l ciel gli negan l'onde,</l>
<l>Lo consiglio aspettar ch'al dì più breve</l>
<l>Scorga innanzi al mattino in oriente</l>
<l>La Corona apparir che Bacco diede</l>
<l>Alla consorte sua che 'l bel servigio</l>
<l>All'ingrato Teseo già fece in Creta.</l>
<l>Chi procura il giardin cui sempre manche</l>
<l>Per natura l'umor, più addentro cacce</l>
<l>Lavorando il marron tre piedi almeno:</l>
<l>Quel che per sé n'abbondi, e che si possa</l>
<l>Nel bisogno irrigar, men piaga porte.</l>
<l>Poich'avrà in ogni parte al ciel rivolto,</l>
<l>Lo lasci riposar, che 'l crudo gielo</l>
<l>Tutto triti il terren, le barbe ancida;</l>
<l>Che non men lo suol far, che Febo e 'l luglio.</l>
<l>Tosto che 'l tempo rio, montando il Sole,</l>
<l>S'arrende al maggior dì che già discioglie</l>
<l>Dal ghiaccio i fiumi, e la canuta fronte</l>
<l>Del nevoso Apennin più rende oscura;</l>
<l>Ripercuota il terren, disponga e formi</l>
<l>Ben compartiti allor gli eletti quadri</l>
<l>Ove dee seminar; sian dritti i solchi;</l>
<l>Surgan le porche eguai, di tal larghezza,</l>
<l>Che tenendo il villan fuor d'essa il piede,</l>
<l>Tocchi il mezzo con man, né gli convegna</l>
<l>L'orma in essa stampar quando è mestiero</l>
<l>Di piantar, di sarchiar, di coglier l'erbe.</l>
<l>Non passe il sesto piè: sia per lunghezza</l>
<l>Due volte il tanto; e dove abbondi umore,</l>
<l>O dove calchi il rio, due piè s'innalzi,</l>
<l>E nel secco giardin gli basti un solo.</l>
<l>Tra l'uno e l'altro quadro, ove sia il modo</l>
<l>Di vive onde irrigar, si lasce in mezzo</l>
<l>L'argin che questo e quel sormonte in guisa,</l>
<l>Che prestando esso il varco all'onde estive,</l>
<l>Poi le possa inviar fra l'erbe in basso,</l>
<l>Quando vuole il cultor, con meno affanno.</l>
<l>Poiché del quinto dì vicino è il tempo</l>
<l>Che tu 'l vuoi seminar, purgar conviensi,</l>
<l>Che non resti una sol, che 'l sen gl'ingombre,</l>
<l>Delle barbe crudei ch'han vinto il verno:</l>
<l>Poi colle proprie man (né 'l prenda a schifo;</l>
<l>Ché suol tanto giovar) tutto il ricuopra,</l>
<l>Che ben ricotto sia, d'antico fimo;</l>
<l>Chi n'ha, dell'asinel, che men produce</l>
<l>L'erbe nemiche; e degli armenti appresso;</l>
<l>Poi delle gregge alfin, cui tutto manche.</l>
</lg>
<lg type="non-definito">
<l>Come prodotte ha il ciel le piante e l'erbe</l>
<l>Sì contrarie fra lor? ch'a quella diede</l>
<l>Dolce e caro sapor; ripose in questa</l>
<l>Sugo amaro e velen: nell'una inchiuse</l>
<l>Secca e fredda virtù; nell'altra ha inceso</l>
<l>L'infiammato vapor; quale il valore</l>
<l>Trae dell'impio Saturno, e qual da Marte;</l>
<l>Chi dal benigno Giove o dalla figlia,</l>
<l>Quanto han soave e buon, s'accoglie in seno:</l>
<l>Chi tra le nevi e 'l giel menando i giorni,</l>
<l>Sotto il più freddo ciel vien lieta e verde,</l>
<l>Chi nel più caldo sol le forze accresce:</l>
<l>Chi tra le secche arene, ove ha più sete</l>
<l>L'Ammonio e 'l Garamanto, ha caro il seggio;</l>
<l>Chi dove stagnin più l'Ispani e l'Istro,</l>
<l>Ove calchi il Gelone e l'Agatirso,</l>
<l>Fa più verde il sentier: chi nasce in fronte</l>
<l>Dell'Olimpo divin, di Pelio e d'Emo;</l>
<l>Qual l'aperte campagne e valli apriche</l>
<l>Del tessalico pian ricerca: e quale</l>
<l>Vuol profondo il terren, qual vuol gli scogli:</l>
<l>Chi vuol vicino il mar; chi morta resta</l>
<l>Nel primo grave odor che dall'armento</l>
<l>Vien di Proteo lontano, o come prima</l>
<l>La tromba di Triton le freme intorno.</l>
<l>Ma il saggio giardinier che ben comprenda</l>
<l>Di ciascuna il desir, può con bell'arte</l>
<l>Accomodarsi tal, ch'a poco a poco</l>
<l>Faccia porle in oblio l'antiche usanze,</l>
<l>E rinnovar per lui costumi e voglie.</l>
<l>Quanti veggiam noi frutti, erbe e radici,</l>
<l>Che dai lunghi confin di Persi e d'Indi,</l>
<l>O dal libico sen, per tanti mari,</l>
<l>Per tante regïon cangiando il cielo</l>
<l>E cangiando il terren, felice e verde</l>
<l>Menan vita tra noi; né più lor cale</l>
<l>Di Boote vicin, di nevi o gielo</l>
<l>Che l'assaglin talor; che 'l freddo spirto</l>
<l>Sentin dell'aquilon! perché natura</l>
<l>Cede in somma all'industria, per lungo uso,</l>
<l>Continovando ognor, rimuta tempre.</l>
<l>Che non puon l'arte e l'uom? che non può il tempo?</l>
<l>Toglie al fero leon l'orgoglio e l'ira,</l>
<l>E lo riduce a tal, ch'amico e fido,</l>
<l>Colle gregge e coi can si resta in pace.</l>
<l>Al superbo corsier la sella e 'l freno</l>
<l>Fan sì dolci parer, ch'egli ama e cole</l>
<l>Chi dell'armi e di sé gli carche il dorso,</l>
<l>E l'affanni e lo sproni, e 'l spinga in parte</l>
<l>Ove il sangue e 'l sudor lo tinga e bagne.</l>
<l>Il bifolco, il pastor, contento e lieto</l>
<l>Rende il cruccioso tauro, e non si sdegna</l>
<l>Dello stimol, del giogo e dell'aratro.</l>
<l>Il gran re degli uccei, che l'armi porta</l>
<l>Dal Fabbro sicilian su in cielo a Giove;</l>
<l>E gli altri suoi minor ch'adunco il piede</l>
<l>Han simigliante a lui, che d'altrui sangue</l>
<l>Pascon la vita lor; non veggiam noi</l>
<l>Dall'alto ingegno uman condotti a tale,</l>
<l>Che si fan spesso l'uom signore e duce;</l>
<l>E presti al suo voler spiegando l'ali,</l>
<l>Or per gli aperti pian timide e levi</l>
<l>Seguir le lepri, or fra le nubi in alto</l>
<l>Il montante aghiron, or più vicini</l>
<l>I men possenti uccelli; e fallir poco</l>
<l>Delle promesse altrui, ma lieti e fidi</l>
<l>Riportarne al padron le prede e spoglie?</l>
<l>Ma che m'affatico io? che pur m'avvolgo</l>
<l>Or per l'aria, or pei campi, or per le selve;</l>
<l>Per mostrar quanto può l'arte e 'l costume</l>
<l>Sopra il seme mortal; se in sen ne giace</l>
<l>Di quanti altri ne son più certo esempio?</l>
<l>Non possiam noi veder per questa e quella</l>
<l>Del mondo region gli uomini istessi</l>
<l>Sì contrari tra lor, che dir si ponno</l>
<l>Pur diversi animai? quelli aspri tigri,</l>
<l>Quei pecorelle vil, quei volpi astute,</l>
<l>Lupi rapaci quei, questi altri sono</l>
<l>Generosi leon; né vien d'altronde</l>
<l>Che dai ricordi altrui, dall'uso antico;</l>
<l>Da pigliar quel cammin, negli anni primi,</l>
<l>Di quei che innanzi van segnando l'orme.</l>
<l>Non pensi alcuno in van, che l'aria e 'l cielo</l>
<l>Sian l'intera cagion ch'all'alme imprima</l>
<l>Le varie qualità: che se ciò fusse,</l>
<l>L'onorato terren ch'ancor soggiace</l>
<l>Al chiaro attico ciel, l'antica Sparte,</l>
<l>Il corintico sen, Messene ed Argo,</l>
<l>E mille altri con lor, che fur già tali,</l>
<l>Non con tanta viltà, con tanta doglia,</l>
<l>Con lor tanto disnor, tenuto il collo</l>
<l>Sotto al tartaro giogo avrian tanti anni:</l>
<l>Né in quel famoso nido in cui dapprima</l>
<l>Quei grandi Scipïon, Cammilli e Bruti</l>
<l>Nacquer con tanto amor, sarian dappoi</l>
<l>Lo spietato d'Arpin, Cesare e Silla</l>
<l>Venuti a insanguinar le patrie leggi,</l>
<l>E sotterrarsi ai piè con mille piaghe</l>
<l>E tra mille lacciuoi la bella madre:</l>
<l>Né il mio vago Tirren ch'ebbe sì in pregio</l>
<l>La giustizia e l'onor, sarebbe or tale,</l>
<l>Che quel paia il miglior, che più s'ingrassa</l>
<l>Del pio sangue civil, che intorno mande</l>
<l>Più vedovelle afflitte, e figlioli orbi,</l>
<l>Privi d'ogni suo ben, piangenti e nudi:</l>
<l>Né tutta Italia alfin, che visse esempio</l>
<l>Già d'intera virtù, sarebbe or piena</l>
<l>Di tiranni crudei, di chi procacce</l>
<l>Nuovi modi a trovar, per cui s'accresca</l>
<l>In più duro servir: né pur gli baste</l>
<l>Il peso che gli pon, ch'ancor conduce</l>
<l>E l'Ibero e 'l German che più l'aggrave.</l>
<l>Ma il costume mortal già posto in uso</l>
<l>Per gl'infiniti secoli fra noi,</l>
<l>Fa parerci il cammin sassoso ed erto,</l>
<l>Dolce soave e pian: ch'al gusto avvezzo</l>
<l>Coll'assenzio ad ognora, è il mele amaro.</l>
</lg>
<lg type="non-definito">
<l>Ma il vostro almo terren, gran Re dei Franchi,</l>
<l>Dal primo giorno in qua, ch'ei diè lo scettro</l>
<l>Al buon duce sovran che 'n sen gli addusse</l>
<l>La gloria dei Troian, già son mille anni;</l>
<l>Ha con tanto valor serrato il passo</l>
<l>Ad ogni usanza ria, che nulla ancora</l>
<l>Cangiò legge o voler, ma in ogni tempo</l>
<l>Si son viste fiorir le insegne galle.</l>
<l>Deh come son trascorse or le mie voci</l>
<l>Dalle zampogne umìl tra gli orti usate,</l>
<l>Nelle tragiche trombe oltr'a mia voglia?</l>
</lg>
<lg type="non-definito">
<l>Già il perduto sentier riprendo, e dico</l>
<l>Che 'l discreto cultor non aggia tema</l>
<l>Di non poter nodrir nel breve cerchio</l>
<l>Del suo picciol giardin mille erbe e mille,</l>
<l>Ben contrarie tra lor, sì liete e verdi,</l>
<l>Che si potrà ben dir ch'ivi entro sia</l>
<l>La Scitia, l'Etiopia, i Gadi e gl'Indi.</l>
</lg>
<lg type="non-definito">
<l>Tosto che noi veggiam che i bei crin d'oro</l>
<l>Già tra gli umidi Pesci Apollo spande,</l>
<l>Truove il saggio ortolan gli eletti semi</l>
<l>Pur dell'anno medesmo (ai troppo antichi</l>
<l>Non si può fede aver; ché la vecchiezza</l>
<l>Mal vien pronta al produr); riguardi ancora,</l>
<l>Che di pianta non sia dal tempo stanca,</l>
<l>O che 'l tristo terreno, o 'l poco umore,</l>
<l>O 'l poco altrui curar l'avesse fatta</l>
<l>Di forza o di sapor selvaggia e frale:</l>
<l>E non si pensi alcun, che l'arte e l'opra</l>
<l>Possin del seme rio buon frutto acc"rre.</l>
<l>L'ampio cavol sia il primo; e non pur ora,</l>
<l>Ma d'ogni tempo aver può la semenza:</l>
<l>Brama il seggio trovar profondo e grasso;</l>
<l>Schiva il sabbioso in cui non aggia l'onda</l>
<l>Compagna eterna; e più s'allegra e gode</l>
<l>Ove penda il terren: vuol raro il seme,</l>
<l>Vuol largo il fimo; e sotto ciascun cielo</l>
<l>Nasce egualmente, ma il più freddo agogna;</l>
<l>Rivolto a mezzodì, più tosto surge;</l>
<l>Più tardo all'Orse, ma l'indugio apporta</l>
<l>Tal sapor e vigor, ch'ogni altro avanza.</l>
<l>Or la molle lattuga, e 'nnanzi ancora,</l>
<l>Acciocché al nuovo april cangiando seggio;</l>
<l>Dentro a miglior terren colonia induca,</l>
<l>Tempo è di seminar; seco accompagne</l>
<l>(Che d'aver lei vicin lieto si face)</l>
<l>L'infiammante nasturzio, ai serpi avverso:</l>
<l>Or la salace eruca, e l'umil bieta;</l>
<l>E la morbida malva, ancor che sembri</l>
<l>Di soverchio vulgar, tale ha virtude,</l>
<l>Tale ha dolce sapor, ch'è degna pure</l>
<l>Di vedersi allogar tra queste il seme:</l>
<l>Or quei ch'abbiam, nelle seconde mense,</l>
<l>Di ventosi vapor salubre schermo,</l>
<l>E l'anicio e 'l finocchio e 'l coriandro,</l>
<l>E l'aneto con lor sotterra senta</l>
<l>La sementa miglior; la satureia</l>
<l>Negli aprici terren vicino al mare;</l>
<l>La piangente cipolla, l'aglio olente,</l>
<l>Il mordente scalogno, il fragil porro,</l>
<l>Ove il grasso e l'umor sian loro aita,</l>
<l>E dove truovin ben purgata sede</l>
<l>Dall'erbe intorno, e che soave e chiaro</l>
<l>Spiri il fiato quel dì fra l'Euro e l'Ostro.</l>
<l>Quando il suo lume in ciel la luna accresce,</l>
<l>O con semi o con piante è la stagione</l>
<l>Di dar principio lor; ma quello è meglio.</l>
<l>Al pungente cardon già il tempo arriva</l>
<l>Di dar sementa; e 'l sonnacchioso e pigro</l>
<l>Papavero, in quei dì non senta oblio.</l>
<l>Or la ventosa rapa, e i suoi congiunti</l>
<l>Di più aguto sapor, napi e radici,</l>
<l>Or del lubrico asparago il cultore</l>
<l>Prender la cura deve; e se dal seme</l>
<l>Vuole il principio dargli, il luogo elegga</l>
<l>Ben lieto e molle, e gli apparecchie il seggio</l>
<l>Levato in alto, e d'ogn'intorno il possa</l>
<l>Purgar dall'erbe, e che non venga oppresso</l>
<l>Dagli armenti, da gregge, o d'uman piede.</l>
<l>Ma chi più tosto voglia il frutto avere,</l>
<l>E più grato il sapor, congiunga allora</l>
<l>Dei selvaggi che stan fra boschi e siepi,</l>
<l>Molte radici in un: che più robusti</l>
<l>Saran degli altri, e con men cura assai;</l>
<l>Quasi il rozzo pastor che d'acqua e vento,</l>
<l>E di nevi e di sol già per lungo uso</l>
<l>Non sente offesa, e la vil paglia e 'l fieno,</l>
<l>Come ai ricchi signor gli aurati letti,</l>
<l>E i panni peregrin, le piume e gli ostri,</l>
<l>Son dolci e cari; e in ogni parte alberga</l>
<l>Culta o sassosa, e non gli cal del cielo.</l>
<l>Quei che di seme son, tratte il cultore</l>
<l>Con più dolcezza; e quando il verno scende</l>
<l>Della sua prima età, dal gelo il cuopra:</l>
<l>Né il tenerel suo germe sveglia affatto</l>
<l>Dalle radici fuor (che troppo offende</l>
<l>Quando è giovine ancor); ma rompa il mezzo</l>
<l>Pur leggermente; e dopo l'anno terzo,</l>
<l>E poi sovente ancor (perché gli accresca</l>
<l>Vigor sotterra) le pungenti chiome</l>
<l>Del tiranno Vulcan si faccian preda.</l>
<l>La pura, verginella e sacra ruta</l>
<l>Tempo è d'apparecchiar, ch'in seme e 'n pianta</l>
<l>Cresce ugualmente, purché in alto assisa,</l>
<l>E 'n umido terren: se la sementa</l>
<l>Fia dentro al guscio suo, più tarda nasce;</l>
<l>Ma per più lunga età: chi picciol rami</l>
<l>Con parte del troncon sotterra asconda,</l>
<l>Più intende il ver, che chi ripianta il tutto.</l>
<l>Or chi mel crederà, ch'a dirle oltraggio</l>
<l>E maladirla, allor più lieta e fresca</l>
<l>Risurga e verde? e sopra tutti il fico</l>
<l>Vicin vorrebbe, e tra le sue radici</l>
<l>Prende virtù maggior; e sol gli nuoce</l>
<l>E la vista e la man di donna immonda.</l>
<l>Or la salubre indivia, or la sorella</l>
<l>Di più amaro sapor, ma pien di lode,</l>
<l>La cicorea sementi, onde si adorni</l>
<l>Poscia al tempo miglior la mensa prima.</l>
</lg>
<lg type="non-definito">
<l>Qui già s'inalza il sol; già d'ora in ora</l>
<l>Veggiam più chiaro il ciel; la sacra Lira</l>
<l>Già si nasconde in mar; già i fonti e i fiumi,</l>
<l>Che legò l'aquilon, zeffiro scioglie:</l>
<l>Già nel tempo più bel truove il cultore,</l>
<l>Per onorar dappoi Venere e Flora,</l>
<l>E prima incoronar la Madre antica,</l>
<l>Di bei dipinti fior, di vaghe erbette</l>
<l>Colme di vari odor, le piante e i semi.</l>
<l>Prima a tutte altre sia la lieta e fresca,</l>
<l>Amorosa gentil lodata rosa;</l>
<l>La vermiglia, la bianca, e quella insieme</l>
<l>Ch'in mezzo ai due color l'aurora agguaglia;</l>
<l>Sicché 'l campo pestano e 'l damasceno</l>
<l>Di bellezza e d'odor non vada innanzi.</l>
<l>Chi non voglia aspettar (ché molto indugia</l>
<l>Il suo seme a venir), radici e piante</l>
<l>Metta intorno al giardin, ove non manche</l>
<l>Né soverchie l'umor; ché quel l'affligge,</l>
<l>Questo le toe virtù: siano ove guarde</l>
<l>Apollo al mezzodì. Chi vuol più folta</l>
<l>Aver schiera di lor, sotterra stenda,</l>
<l>Di propaggine in guisa, i miglior rami,</l>
<l>A cui l'aglio vicin l'odore accresce</l>
<l>Più soave e miglior, quanto è più presso.</l>
<l>Quando il verno è maggior, di tepide onde,</l>
<l>Cavando intorno, le radici irrore,</l>
<l>Chi desia di poter quando più giela,</l>
<l>E quando nulla appar di vivo al mondo,</l>
<l>O 'l bel candido seno o i biondi crini</l>
<l>Della sua donna ornar, e farla accorta</l>
<l>Che 'n van non sia di sua bellezza avara:</l>
<l>Ché qual la rosa ancor caduta e frale,</l>
<l>La guastan l'ore, e non ritorna aprile.</l>
<l>Dei celesti iacinti e bianchi gigli</l>
<l>Or l'antiche radici e pianti e poti;</l>
<l>Ma con riguardo assai, che non sostenga</l>
<l>In lor l'occhio novel percossa o piaga.</l>
<l>La violetta persa e la vermiglia,</l>
<l>La candida e l'aurata in verdi cespi</l>
<l>Cinghino oggi il giardin: ma in mezzo segga</l>
<l>Con presenza real, leggiadra e vaga,</l>
<l>Di purpureo color, di bianco, e mista,</l>
<l>E di più bel lavor le maggior frondi</l>
<l>Tutte intagliate, e si dimostri altera</l>
<l>La ierofila allor, facendo fede</l>
<l>Come nacque fra lor regina e donna</l>
<l>Per riempier di bel palazzi e templi,</l>
<l>E di Venere qui portare insegna.</l>
<l>Dei puri gelsomin radici e rami</l>
<l>Trapiante in loco ove più scalde il sole,</l>
<l>E dove di dì in dì serpendo in alto</l>
<l>Trovi sostegno aver muraglia e canne:</l>
<l>Or quei che senza odor fan vago il manto.</l>
<l>Del dolcissimo april; ridente il croco,</l>
<l>L'immortal amaranto, il bel narcisso,</l>
<l>E chi al fero leon, che mostre il dente</l>
<l>Rabbioso per ferir, sembianza porta:</l>
<l>Poi dipinti i suoi crin di latte e d'ostro,</l>
<l>Le margherite pie che invidia fanno</l>
<l>Al più pregiato fior del nome solo</l>
<l>Ch'oggi ha colmo d'onor la Sena e l'Era.</l>
<l>Mille lascive erbette a queste in cerchio</l>
<l>Faccian corona che da lunge chiami</l>
<l>La verginella man, ch'al tardo vespro</l>
<l>Coll'umor cristallin del lungo giorno</l>
<l>Lor ristore il calor; poi nell'aurora</l>
<l>I lenti e verdi crin soave coglia,</l>
<l>E tra gli eletti fior ghirlanda tessa</l>
<l>Da incoronar Giunon, che bello e fido</l>
<l>Al suo casto voler congiunga sposo.</l>
<l>L'amorosetta persa, in mille forme</l>
<l>Di vasi e di animai composta, avvolga</l>
<l>Le membra attorte: il sermollin vezzoso,</l>
<l>E 'l bassilico accanto, il qual si veggia</l>
<l>Per gran sete talor mutarse in quello,</l>
<l>O in salvatica menta, e mostrar fiori,</l>
<l>Con maraviglia altrui, talor sanguigni,</l>
<l>Talor rose agguagliando, e talor gigli;</l>
<l>Il mellifero timo; il sacro isopo,</l>
<l>L'amaro matrical, ch'al tristo assenzo</l>
<l>Benché, la palma dia, più viene appresso:</l>
<l>E qual hanno il valor ch'asciuga e scalda,</l>
<l>Tal albergo vorrien, non già la menta</l>
<l>Che trapiantata allor vicina all'acque,</l>
<l>Vive in molti anni poi conforto e scampo</l>
<l>Dell'interno dolor che 'l cibo affligge.</l>
<l>La cetrina, il puleggio, e molte appresso,</l>
<l>Ch'io non saprei contar, ch'empion d'onore</l>
<l>Non pur l'almo giardin, ma ch'alla mensa</l>
<l>Portan vari sapori, e ch'han virtudi</l>
<l>Ascose e senza fin, che p"n giovare</l>
<l>In mille infermità donne e donzelle,</l>
<l>In lor mille desir, chi ben l'adopre.</l>
<l>Or dell'erbe minori in guardia surga</l>
<l>Lungo il trito sentier che 'n mezzo siede</l>
<l>Dell'ornato orto suo, dove sovente</l>
<l>E l'amico e 'l vicin si posa all'ombra,</l>
<l>Qualche arbusto maggior che serre il calle,</l>
<l>E con ordin più bel la vista allegri:</l>
<l>E se talor gli vien la chioma svelta</l>
<l>Da non pietosa man, robusto possa</l>
<l>Contro ai colpi d'altrui restare in vita,</l>
<l>E nol spogli d'onor dicembre o luglio:</l>
<l>La pallidetta salvia, il vivo e verde</l>
<l>Fiorito rosmarin, l'olente spigo,</l>
<l>Che ben possa odorar gli eletti lini</l>
<l>Della consorte pia. Chi il vago mirto</l>
<l>Trapiantasse tra lor, chi il crespo busso,</l>
<l>O 'l tenerel lentisco, o l'agrifoglio,</l>
<l>O 'l pungente ginepro; assai più fida</l>
<l>Arìa scorta di quei, né men gradita:</l>
<l>Il parnassico alloro, e che non monte</l>
<l>In alto a suo voler, ma intorno avvolga</l>
<l>Le sottil braccia che Farsalia onora;</l>
<l>Il corbezzolo umìl che lui simiglia</l>
<l>Se non mostrasse il suo dorato e d'ostro</l>
<l>Diverso frutto: e di costor ciascuno,</l>
<l>Caldo vorrebbe il ciel, la terra asciutta</l>
<l>Qual ha il lito marin; ma il busso e 'l lauro</l>
<l>Pur del freddo aquilon si allegra al fiato.</l>
</lg>
<lg type="non-definito">
<l>Or qui, più d'altro, aver deve il cultore</l>
<l>L'alma verde odorata e vaga pianta</l>
<l>Che fu trovata in ciel, che 'l pome d'oro</l>
<l>Produsse, onde poi fu l'antica lite</l>
<l>Tra le celesti Dee, ch'al terren d'Argo</l>
<l>Partorì mille affanni, e morte a Troia;</l>
<l>Quella ch'entr'ai giardin lieti e felici</l>
<l>Tra le ninfe d'Esperia in guardia avea</l>
<l>L'omicidial serpente; ond'a Perseo</l>
<l>Fu tanto avaro alfin l'antico Atlante,</l>
<l>Ch'ei divenne del ciel sostegno eterno:</l>
<l>Dico il giallo limon, gli aranci e i cedri,</l>
<l>Ch'entr'ai fini smeraldi, al caldo, al gielo</l>
<l>(Che primavera è loro ovunque saglia,</l>
<l>Ovunque scenda il Sol) pendenti e freschi,</l>
<l>Ed acerbi e maturi han sempre i pomi,</l>
<l>E 'nsieme i fior che 'l gelsomino e 'l giglio</l>
<l>Avanzan di color; l'odore è tale,</l>
<l>Che l'alma Citerea se n'empie il seno,</l>
<l>Se n'inghirlanda il crin, qualor più brama</l>
<l>Al suo fero amator mostrarse adorna.</l>
<l>O rozza antica età che fusti priva</l>
<l>Di questo arbor gentil, non aggia il lauro,</l>
<l>Non più l'uliva omai, non più la palma,</l>
<l>Non più l'edra seguace i primi onori</l>
<l>Dei carri trionfal, dei sacri vati:</l>
<l>Ma sian pur di costor, né cerchi Apollo</l>
<l>D'altra fronde adombrar l'aurata cetra.</l>
<l>Quantunque essi tra lor colore e forma</l>
<l>Nella fronde, nel fior, nel frutto insieme,</l>
<l>Non aggian tutto egual: l'un più verdeggia,</l>
<l>L'altro più scuro appar; questo ha ritondo</l>
<l>E rancio il pomo, onde poi trasse il nome;</l>
<l>Quel pende in lungo, e la ginestra al maggio</l>
<l>Rassembra in vista; di quest'altro il ventre</l>
<l>Largo e scabroso e sopra picciol ramo,</l>
<l>Viene a grandezza tal, ch'un mostro agguaglia:</l>
<l>Pur gli tratti il cultor d'un modo istesso.</l>
<l>Ove sia caldo il cielo, il terren trito,</l>
<l>Ove abbonde l'umor, cercano albergo:</l>
<l>Contro all'uso comun d'ogni altra pianta,</l>
<l>Vengon liete e felici al soffiar d'Ostro;</l>
<l>Nemici di Aquilon sì, che conviene</l>
<l>Ch'al suo freddo spirar muraglia o tetto</l>
<l>Faccian coverchio, e sia la fronte aperta</l>
<l>Ove a mezzo il cammin più s'alzi Apollo.</l>
<l>Dal seme, dal pianton, dal ramo svelto</l>
<l>Ben vicino al pedal, principio prende</l>
<l>Questo frutto gentil. Chi pianta i grani,</l>
<l>Tre ne congiunga in un, volgendo in basso</l>
<l>La fronte più sottil: cenere e terra</l>
<l>Sia larga sopra lor; né mai si manche</l>
<l>D'irrigargli ogni dì: chi l'onda scalda,</l>
<l>Loro affretta il venir: poi l'anno terzo</l>
<l>Puon trapiantarse. Chi la branca sceglie,</l>
<l>Sia ben forcuta, e di grossezza almeno</l>
<l>Quanto stringe una mano; e di lunghezza</l>
<l>Due piè si stenda: e ben rimonde intorno</l>
<l>Tutti i nodi e gli spin; ma quelle gemme</l>
<l>Onde aviam da sperar, non sieno offese:</l>
<l>Poi di fimo bovin, di creta e d'alga</l>
<l>Fasci le sommitadi; e i picciol rami</l>
<l>Che quinci sono e quindi, apra e disgiunga,</l>
<l>Perché in mezzo di lor risurga il germe;</l>
<l>E sopra alzi il terren, che tutto cuopra:</l>
<l>Non così già il pianton, che vuole almeno</l>
<l>Mostrar sopra di sé due palmi al sole:</l>
<l>Puossi ancor innestar; ma non si squarce</l>
<l>La sua scorza di fuor, fendendo il tronco.</l>
<l>Sopra il pero non men, sopra il granato</l>
<l>Vien l'inserto fedel; ma sopra il moro,</l>
<l>Di sanguigno color può fare i frutti.</l>
<l>Chi vuol d'essi addolcir la troppa agrezza,</l>
<l>Riponga a macerar la sua sementa</l>
<l>Sol tre giorni davanti in latte o 'n mele;</l>
<l>Altri mezzo il troncon forando in basso,</l>
<l>Dà luogo al tristo umor infin ch'ei veggia</l>
<l>Ben già formati i pomi; indi con loto</l>
<l>Serra la piaga lor, che dà virtude</l>
<l>Non pur al buon sapor, ma interi e sani</l>
<l>Puon veder sopra i rami un altro aprile.</l>
<l>Chi trovar brama in lor nuovi altri volti,</l>
<l>E che venghin maggior, gli chiugga dentro</l>
<l>Un vaso cristallin di quella forma</l>
<l>Che più strana gli par, mentre che sono</l>
<l>Nella più acerba età: per sé ciascuno</l>
<l>Crescer con maraviglia e porse in pruova</l>
<l>D'esser simili a lui vedrà di certo.</l>
<l>Non cerca compagnia la nobil pianta</l>
<l>D'altro arbor peregrin; ma sol si gode</l>
<l>Dei suoi buon cittadin, dei suoi congiunti</l>
<l>Trovarse intorno, e sol vorria talora</l>
<l>L'avviticchianti braccia e l'ampie frondi</l>
<l>Della crescente zucca aver vicine,</l>
<l>Le quali ama cotal, che 'l verno ancora</l>
<l>Contro ai colpi del ciel null'altro manto</l>
<l>Ha più caro che 'l suo; né miglior cibo,</l>
<l>Che la cenere lor, sotterra agogna.</l>
</lg>
<lg type="non-definito">
<l>Io non vorrei però, che i vaghi fiori,</l>
<l>Gli odorati arbuscei, gli aranci e i cedri</l>
<l>Mi traviasser sì, che i frutti e l'erbe</l>
<l>Lasciassi indietro star, ch'ai miglior giorni</l>
<l>Splender fanno i giardin, rider le mense,</l>
<l>E dell'alma città la forosetta</l>
<l>Colle compagne sue cantando al vespro</l>
<l>Nell'albergo tornar d'argento carca.</l>
</lg>
<lg type="non-definito">
<l>Lo spinoso carciofo è il tempo omai</l>
<l>Giunto di trapiantar, svegliendo fuore</l>
<l>Dell'antiche lor madri i picciol figli,</l>
<l>E riporgli in terren ben lieto e grasso;</l>
<l>E 'l più duro è il miglior, ove non possa</l>
<l>Le nascose sue insidie ordir la talpa.</l>
<l>Chi gli vuol tramutar per ciascun mese,</l>
<l>Medicando al calor colle fresche acque,</l>
<l>Al gel col fimo e colle tepide onde,</l>
<l>N'arà il frutto ad ognor, come c'insegna</l>
<l>Oggi il gallo terren che a mezzo il verno</l>
<l>Tanti ne può mostrar sì belli e verdi,</l>
<l>Che farieno all'april vergogna altrove.</l>
</lg>
<lg type="non-definito">
<l>Or dal primo terren chi il seme accolse,</l>
<l>Tempo è già di tradur colonie intorno.</l>
<l>Come sia di sei frondi in giro cinto,</l>
<l>Al cavol tenerel di fimo e d'alga</l>
<l>S'avvolga il piede; e lo farà men duro</l>
<l>Contro al foco restar; né gli è mestiero,</l>
<l>Per non sì scolorir, del nitro aita:</l>
<l>Poi nel seggio novel si mondi e purghi</l>
<l>Dall'altre erbe nocenti, acciò che 'n pace</l>
<l>L'ampie foglie e le cime al tempo adduca:</l>
<l>Né il più verde o 'l più brun si lasce indietro,</l>
<l>Non il chiuso o l'aperto, il crespo o il largo;</l>
<l>Che troppo onor gli diè l'antica etate,</l>
<l>E 'l severo Caton dei giusti esempio.</l>
</lg>
<lg type="non-definito">
<l>Or che in numer medesmo in terra sparte</l>
<l>Le novelle sue frondi ha la lattuga,</l>
<l>Si cange in parte ove non manche umore</l>
<l>Quando sia caldo il ciel; né le sia parco,</l>
<l>Trapiantando, il cultor di fimo e d'onda.</l>
<l>Varie sono infra lor: l'una è più verde,</l>
<l>L'altra alquanto rosseggia, e 'ncrespa i crini;</l>
<l>Quella pallida appar, biancheggia questa;</l>
<l>Chi più lunga divien, chi più ritonda;</l>
<l>E chi più cerca il giel, chi più l'estate;</l>
<l>Pur simiglianti assai, tal ch'ogni tempo</l>
<l>E 'n ogni parte fan, purché 'l signore</l>
<l>Le 'ngrassi e bagni, e le trapianti spesso.</l>
<l>Perché venga miglior, che 'n giro stenda</l>
<l>Le mollicelle frondi, e perché il seme</l>
<l>Non la faccia invecchiar in mezzo il corso</l>
<l>Della sua breve età, d'un picciol sasso</l>
<l>Se le carchi la fronte, e tagli alquanto</l>
<l>Del sormontante tallo: e chi la vuole</l>
<l>Candidissima aver, la leghi e stringa</l>
<l>D'un leve giunco in mezzo, e sopra sparga</l>
<l>D'alcun fiume vicin l'umida sabbia:</l>
<l>Chi vuol gusto variarle, al suo congiunga</l>
<l>Del nasturzio, del rafan, dell'eruca,</l>
<l>Del bassilico il seme: e chiuda insieme</l>
<l>Dentro il sterco caprin: vedresse in breve</l>
<l>Prestar radici lor possenti e larghe</l>
<l>I rafan sotto terra, e l'altre uscire</l>
<l>Al ciel di compagnia, per sé ciascuna</l>
<l>Del suo proprio sapor mischiando in essa.</l>
</lg>
<lg type="non-definito">
<l>Già chiaman l'ortolan che più non tarde,</l>
<l>Il soave popon la sua sementa,</l>
<l>Il freddo citriuol, la zucca adunca,</l>
<l>Il cocomer ritondo, immenso e grave,</l>
<l>Pien di gelato umor, conforto estremo</l>
<l>Dell'interno calor di febbre ardente.</l>
<l>Questi nascendo fuor verso l'aprile,</l>
<l>Potran seggio cangiar per dar poi frutto.</l>
<l>Chi vuol dolci i popon, tre giorni tenga</l>
<l>In vin mischio di mele o 'n latte puro</l>
<l>Il seme a macerar; poi 'l torni asciutto:</l>
<l>Chi più odorato il vuol, sepulto il lasce</l>
<l>Intra le secche rose; e poi lo sparga</l>
<l>Ove sia largo il fimo e caldo il loco;</l>
<l>E lo bagni ad ognor: poi quando spande</l>
<l>Larghe le fronde sue, tramuti allora</l>
<l>Le crescenti sue piante in parte aprica,</l>
<l>Ben disgiunte tra sé; né sia cortese</l>
<l>Molto alla sete lor mentre hanno il frutto;</l>
<l>Ché 'l soverchio inondar scema il sapore.</l>
<l>Gli altri di ch'io parlai, l'istessa cura,</l>
<l>L'istesso trapiantar, nel modo istesso</l>
<l>Ricercan tutti pur; ma d'ogni tempo</l>
<l>Nella matura etade e nell'acerba</l>
<l>Voglion l'onda maggior, senza la quale</l>
<l>Hanno il parto imperfetto e 'l gusto amaro.</l>
<l>L'acqua con tal desio dietro si tira</l>
<l>Il tener citriuol, che chi gli ponga</l>
<l>D'essa un vaso vicin, fuor di credenza</l>
<l>La scabbiosa sua scorza in lungo gire</l>
<l>Tanto avanti vedrà, che quella arrive:</l>
<l>Or quanto ama costei, tanto odio porta</l>
<l>Al palladio liquor; ché s'ei lo senta</l>
<l>Troppo appresso restar, ritorce indietro</l>
<l>La fronte schiva, e si ravvolge in giro.</l>
<l>Vuol la zucca, più d'altra, al seme cura:</l>
<l>Chi l'ama più sottil, di quello elegga</l>
<l>Che gli truovi nel collo; e chi più grosse,</l>
<l>Di quel del ventre; e chi dal basso fondo</l>
<l>Torrà del seme, e che riverso il pianti,</l>
<l>Avrà frutti di lui spaziosi ed ampi.</l>
<l>Il rosso petroncian, ch'a queste eguali</l>
<l>Cerca terra e lavor, compagno vada;</l>
<l>Ch'ella nol schiferà purch'aggia loco</l>
<l>Ove stender le frondi, e porre i figli.</l>
</lg>
<lg type="non-definito">
<l>Or ch'ha l'opre miglior condotte a fine</l>
<l>L'esperto giardinier, di quelle erbette</l>
<l>Vada intorno ponendo in seme e 'n pianta,</l>
<l>Ch'alle fresche lattughe al tempo estivo</l>
<l>Compagne sien, per onorar talora</l>
<l>Qualche lieto drappel di vaghe donne</l>
<l>Che visitando van le sue ricchezze,</l>
<l>Poiché il lungo calor già tempra il vespro:</l>
<l>La serbastrella umìl, la borrana aspra,</l>
<l>La lodata acetosa, il rancio fiore,</l>
<l>La cicerbita vil, la porcellana,</l>
<l>Il soave targon che mai non vide</l>
<l>Il proprio seme suo, ma d'altrui viene:</l>
<l>E mischiando con lor mille altre poi,</l>
<l>Che p"n molto giovar con poco affanno.</l>
<l>Or dove batta il sol, tra sassi e calce</l>
<l>In arido terren si serri intorno</l>
<l>Il cappero crudel ch'a tutta nuoce</l>
<l>La vicinanza sua, né d'alcuna opra</l>
<l>Ricerca il suo padron; se non ch'al marzo</l>
<l>Se gli tagli talor quel ch'è soverchio.</l>
<l>Quei lagrimosi agrumi che dal seme</l>
<l>Vengon fuor del terren, tramuti altrove</l>
<l>Chi gli vuol belli aver; ché 'l tempo è giunto.</l>
<l>Grasso, lieto il terren, vangato e culto,</l>
<l>Ove non sian perentro erbe o radici,</l>
<l>Alle cipolle doni; e 'ntra lor rare</l>
<l>Locar si denno, e risarchiar sovente:</l>
<l>Chi cerca il seme aver, fidi sostegni</l>
<l>Alle crescenti foglie intorno appoggi.</l>
<l>Il porro tenerel più spesso assai</l>
<l>Brama appresso il marron, più dolce il nido;</l>
<l>E per farlo maggior, di mese in mese</l>
<l>Sfondar si deve, e sollevargli alquanto</l>
<l>Colla vanga il terren, che dia più loco:</l>
<l>E chi nel trapiantar, di rapa il seme</l>
<l>Nella canuta fronte addentro caccia,</l>
<l>Pur senza ferro oprar, di sua grandezza</l>
<l>Farà il mondo parlar, vie più che quello</l>
<l>Che il suo seme addoppiò raggiunto in uno.</l>
</lg>
<lg type="non-definito">
<l>Già di vari color, di varie gonne</l>
<l>Or dipinto e vestito è il mondo lieto;</l>
<l>Già d'acceso candor verso il mattino,</l>
<l>Aprendo il sen, la più vezzosa rosa</l>
<l>Coll'aurora contende, e 'ntorno sparge,</l>
<l>Preda all'aura gentil, soavi odori:</l>
<l>Le violette umìl, tessendo in giro</l>
<l>I topazi, i rubin, zaffiri e perle</l>
<l>Tra i lucenti smeraldi e l'oro fino,</l>
<l>Al felice giardin ghirlanda fanno:</l>
<l>I bei persi iacinti, i bianchi gigli</l>
<l>Spiegano i crini al ciel: l'aurate lingue</l>
<l>Trae fuor già Croco; la fatal bellezza</l>
<l>Sopra l'onde a mirar Narcisso torna:</l>
<l>Col velluto suo fior spigoso e molle</l>
<l>Benché senza sentor, giocondo e bello</l>
<l>Il purpureo amaranto in alto saglie:</l>
<l>Ridon vicine a lor, fiorite e verdi,</l>
<l>Le preziose erbette, e fanno insieme</l>
<l>Dolce composizion di vari odori:</l>
<l>Le dipinte farfalle e l'api avare</l>
<l>Cercan di questo in quel la sua ventura;</l>
<l>Ch'han dal fero soffiar novella pace.</l>
</lg>
<lg type="non-definito">
<l>O voi che vi godete e l'ombra e l'onda</l>
<l>Del Menalo frondoso e di Parnasso,</l>
<l>Del cornuto Acheloo, del sacro fonte</l>
<l>Che 'l volante corsier segnò col piede,</l>
<l>Ninfe cortesi, Oreadi e Napee,</l>
<l>De le dotte Sorelle alme compagne;</l>
<l>Venite ove noi siem, ch'al giardin nostro</l>
<l>Oggi scende abitar Ciprigna e Flora:</l>
<l>E voi vaghe e gentil, che le chiare acque</l>
<l>Dell'Arno e del Mugnone vi fate albergo;</l>
<l>E voi, più di altre ancor, che i prati e i colli</l>
<l>Della bella Ceranta or fate allegri,</l>
<l>Della bella Ceranta ove già nacque</l>
<l>Il gran Francesco pio ch'andar la face</l>
<l>Altera oggi di pari a 'l Tebro e 'l Xanto;</l>
<l>Venite a c"r fra noi le rose e i fiori,</l>
<l>L'amaraco e 'l serpillo, or che più splende</l>
<l>Il bel maggio o l'aprile; e vi sovvegna</l>
<l>Che le stagion miglior veloci ha l'ali;</l>
<l>E chi non l'usa ben, si pente indarno,</l>
<l>Poiché sopra le vien l'agosto e 'l verno.</l>
<l>Non vi faccian temer le nemiche armi</l>
<l>Del barbato Guardian, ch'aperte mostra:</l>
<l>Ch'ei non fa oltraggio di Diana al coro;</l>
<l>Ma pien di maraviglia e di dolcezza,</l>
<l>La vostra alma beltà riguarda, e tace.</l>
<l>Poiché, cinti i capelli e colmo il seno</l>
<l>Di rose e gelsomin, vi sete adorne;</l>
<l>Quei che restan dappoi, seccate in parte</l>
<l>All'aure, e fuor del sol; ché 'n tutto l'anno</l>
<l>Il più candido vel che 'l dì vi adombra</l>
<l>Le delicate membra, e quel che cuopre</l>
<l>Il casto letto, e che la mensa ingombra,</l>
<l>Faccian risovvenir del vecchio aprile:</l>
<l>Gli altri con mille fior di aranci e mirti,</l>
<l>Con mille erbe vezzose, in mille modi</l>
<l>Si den sotto il valor d'un picciol foco</l>
<l>Stillarse in acque allor che 'l petto e 'l volto</l>
<l>Rinfrescando dappoi v'empion di odore,</l>
<l>Fan più vago il candor, fan più lucente</l>
<l>Della gola, del seno e della fronte</l>
<l>L'avorio e 'l latte, e p"n tener sovente</l>
<l>Sotto giovin color molti anni ascosi:</l>
<l>Gli altri si mischin poi coll'olio insieme</l>
<l>Di quel frutto gentil sopra i cui rami</l>
<l>Sì veloce al suo mal morì sospesa</l>
<l>L'impaziente Filli; e non pur d'esso</l>
<l>I vostri biondi crin, le bianche mani</l>
<l>Vi potrete addolcir; ma render molle</l>
<l>Quanto cuoce il calor, o inaspra il gielo,</l>
<l>Con sì grato spirar, che Delia istessa,</l>
<l>Benché negletta sia, l'avrebbe in pregio.</l>
</lg>
<lg type="non-definito">
<l>Poiché già venne il Sol tra i due Germani,</l>
<l>Non può molto innovar nel suo giardino</l>
<l>Il discreto cultor, se ciò non fusse</l>
<l>Trapiantando talor novelle erbette</l>
<l>Ch'han sì fugace età, che 'n ciascun mese</l>
<l>Ne convien propagar novella prole.</l>
<l>Or, più che in altro affar, volga il pensiero,</l>
<l>Quando apparisce il dì, quando si asconde,</l>
<l>A condur l'acque intorno, e trar la sete</l>
<l>Alla verde famiglia di Priapo;</l>
<l>E dal greve assalir d'erbe moleste</l>
<l>Purgarle spesso, e rimondarle in parte.</l>
<l>Pur si deve il terreno, ove altri pensa</l>
<l>Porre all'autunno poi le piante e i semi</l>
<l>Per godersele il verno, or colla vanga</l>
<l>Sottosopra voltare, e col marrone</l>
<l>Romper le zolle, acciocché meglio addentro</l>
<l>Passe il caldo del Sol, che il triti e scioglia:</l>
<l>E ben già si porìa sementa fare</l>
<l>Di molte cose ancor; ma tal bisogna</l>
<l>Diligenza e sudor, sì larga l'onda,</l>
<l>Così freddo il terren; poi in somma viene</l>
<l>Tanto fallace altrui, ch'io nol consiglio</l>
<l>Far, se non a color ch'abbian certezza</l>
<l>Del pregio raddoppiar con quei che sono,</l>
<l>Assai più che del buon, del raro amanti.</l>
</lg>
<lg type="non-definito">
<l>Qui che tutta la terra ha colmo il seno</l>
<l>Di bei frutti maturi e di dolci erbe,</l>
<l>Lasce il saggio ortolan la notte sola</l>
<l>Star la consorte sua nel freddo letto,</l>
<l>Né amor né gelosia più forza in lui</l>
<l>Aggian, che quel timor ch'aver si deve,</l>
<l>Ch'ogni fatica sua si fure un giorno.</l>
<l>Ove il dolce popone, ove il ritondo</l>
<l>Cocomer giace, ed ove intorto serpe</l>
<l>Colla pregnante zucca il citriuolo</l>
<l>Col suo freddo sapor, di paglia e giunchi</l>
<l>Tessa, ove possa star, breve capanna</l>
<l>All'oscura ombra; e 'l fido cane accanto,</l>
<l>Che lo faccia svegliar se viene ad uopo.</l>
<l>Quanti sono i vicin che dell'altrui</l>
<l>Si pascon volentier! quante le maghe</l>
<l>Che van la notte fuor, né curan pure</l>
<l>L'arme incantate del figliuol di Bacco;</l>
<l>Ma della pena pur, di ch'altri teme,</l>
<l>Caldo e nuovo desio le mena intorno!</l>
<l>E non pur questi; ma mill'altri vermi,</l>
<l>Mille mostri crudei fan trista preda</l>
<l>Delle piante e dei frutti a chi nol cura:</l>
<l>L'uno ha d'orrido vello il corpo irsuto;</l>
<l>L'altro è squamoso, e di color dipinto</l>
<l>Or verde or giallo, or d' mill'altri mischio:</l>
<l>Quel con le cento gambe in arco attorce</l>
<l>Il lunghissimo ventre; e quel ritondo,</l>
<l>Or bianco, or del color dell'erbe istesse,</l>
<l>Sì fisso è in lor che non si scerne il piede.</l>
<l>Oh che peste crudel! che danno estremo</l>
<l>Del misero cultor ch'al miglior tempo</l>
<l>Vede ogni suo sudor voltarse in polve,</l>
<l>Tutto il frutto sparir, le fresche erbette</l>
<l>Null'altro riservar che i nervi nudi!</l>
<l>L'importuna lumaca, ovunque passa,</l>
<l>Biancheggiando il cammin dopo le piogge,</l>
<l>Non men fa danno ch'ove prenda il cibo.</l>
<l>Ma chi del suo giardin pria mise i semi</l>
<l>Nell'acqua a macerar, là dove infuse</l>
<l>Del gelato liquor del semprevivo,</l>
<l>O di triste radici il sugo amaro</l>
<l>Del selvaggio cocomero; o sgombrando</l>
<l>Dell'ardente cammin l'oscura ed atra</l>
<l>Fuligginosa polve, ivi entro sparse;</l>
<l>Non gli saran noiosi o questi o quelli.</l>
<l>Né tra l'erbe miglior si sdegni dare</l>
<l>Alla cicerchia vil talora il seggio,</l>
<l>La cui chiusa virtù da mille offese</l>
<l>Può sicuro tener chi gli è d'intorno.</l>
<l>Chi si trovasse pur dal tempo avverso</l>
<l>O con pioggia soverchia o sete estrema</l>
<l>(Che l'una e l'altra il fa) di tai nemici</l>
<l>Ripien l'almo terren, può molti ancora</l>
<l>Scampi trovar che c'insegnò la pruova.</l>
<l>Chi sparge sopra lor fetida amurca,</l>
<l>Chi la cener del fico; e chi vicina</l>
<l>Pianta o sospende almen l'amara squilla;</l>
<l>Chi del fiume corrente intorno appende</l>
<l>I tardissimi granchi, e chi gli incende</l>
<l>Perché il noioso odor gli scacce altrove:</l>
<l>E chi, nel modo par, dei vermi istessi</l>
<l>Talvolta ardesse, e gli mettesse intorno,</l>
<l>Vedrà gli altri fuggir, né pur di questi,</l>
<l>Ma di ogni altro animal nocente all'erbe,</l>
<l>Nocente al seme uman, l'impia lumaca,</l>
<l>La furace formica, il grillo infesto,</l>
<l>Il frigido scorpion, l'audace serpe:</l>
<l>Ch'un natural orror gli cade in cuore</l>
<l>Del funebre sentor dei suoi congiunti.</l>
<l>Altri quelli a bollir fra l'onde caccia,</l>
<l>Poi ne bagna il giardino: altri le fronde</l>
<l>Dell'aglio abbrucia, e d'ogn'intorno spande:</l>
<l>Altri fan circondar tre volte in giro</l>
<l>Il predato terren, discinta e scalza</l>
<l>E cogli sparsi crin, donna che senta,</l>
<l>Quando il suo lume in ciel la Luna innuova,</l>
<l>Purgarse il sangue; e 'n un momento tutta</l>
<l>Languente e smorta la nemica schiera</l>
<l>Non con altro timor per terra cade,</l>
<l>Che se 'l folgor vicin, se folta pioggia,</l>
<l>Se 'l tempestoso Coro intorno avesse</l>
<l>Scosse e svelte al giardin le piante e l'erbe.</l>
<l>Or non vo' più contar (ché lungo f"ra)</l>
<l>Del ventre del monton, del fele amaro</l>
<l>Del cornuto giovenco; e per le talpe</l>
<l>Arder le noci, e col possente fumo</l>
<l>Scacciarle altrove, o rimaner senz'alma.</l>
<l>Contr'alle nebbie ancor s'arme il cultore,</l>
<l>Riempiendo il giardin per ogni parte</l>
<l>E di paglia e di fien; poi come scorga</l>
<l>Avvicinarse a lui, tutta in un tempo</l>
<l>La fiamma innalzi, e più non tema offesa.</l>
<l>Molti modi al frenar già mise in uso</l>
<l>La rozza antichità l'aspre procelle,</l>
<l>E le sassose grandini che spesso</l>
<l>Rendon vane in un dì d'un anno l'opre.</l>
<l>Chi leva sovra al ciel di sangue tinte</l>
<l>Le minaccianti scuri, e chi sospende</l>
<l>Qualche notturno uccel coll'ali aperte;</l>
<l>Altri cinge il terren colla vite alba;</l>
<l>Chi d'antica giumenta ivi entro appende,</l>
<l>Chi del pigro asinel la testa ignuda;</l>
<l>Chi del vecchio marin l'irsuta spoglia,</l>
<l>Chi del fero animal che il Nilo alberga,</l>
<l>Pon sovra il limitar; chi porta intorno</l>
<l>La testuggin palustre al ciel supina.</l>
<l>Or chi sarà fra noi, che in questa etade</l>
<l>Ch'è così cara al Ciel, che n'ha dimostro</l>
<l>Così palese il ver, segua quell'orme</l>
<l>Per cui famosi andaro i primi Etruschi,</l>
<l>E Tagete e Tarcon; quei di Tessaglia,</l>
<l>Melampode e Chiron ch'avean credenza</l>
<l>Di fermar le saette in mano a Giove,</l>
<l>E le piogge a Giunon, fermar l'orgoglio</l>
<l>E dei venti e del mar in mezzo il verno?</l>
<l>Volga divoto a Dio gli occhi e la mente</l>
<l>Il pietoso cultor, sian l'opre acconce</l>
<l>Al suo santo voler, poi notte e giorno</l>
<l>Segua franco il lavor, con ferma speme</l>
<l>Che chi più s'affatica ha il Ciel più amico.</l>
</lg>
<lg type="non-definito">
<l>Già trapassa il calor, già viene il tempo</l>
<l>Ch'alla stagion miglior più s'assimiglia</l>
<l>Nel pareggiar il dì, nel tornar fuore</l>
<l>A vestir il terren l'erbe novelle.</l>
<l>Già il saggio giardinier riprenda l'arme,</l>
<l>E già rompa e rivolga ove poi deve</l>
<l>La sementa versar passato il verno.</l>
<l>Poi quel ch'apparecchiò nel maggio addietro,</l>
<l>Che fusse albergo di radici e d'erbe</l>
<l>Che soglion contro al giel restare in piede;</l>
<l>Or di piante e di semi adempia intorno.</l>
<l>Perch'è tepida l'aria, e perché guarda</l>
<l>Dal medesmo balcon, che nell'aprile,</l>
<l>Il discendente Sol; perché sì spesse</l>
<l>Tornan le piogge in noi; potremmo ancora</l>
<l>Quel medesmo adoprar: ma ne conviene</l>
<l>Pensar ch'al picciol dì s'arrendan l'ore,</l>
<l>Ch'arde e stringe il terren; né schermo avemo,</l>
<l>Come contro al calor fu l'ombra e l'onda.</l>
<l>Pianti adunque il cultor quelle erbe sole,</l>
<l>Ch'han sì caldo il valor, che per sé ponno</l>
<l>Al freddo contrastar, o quelle in cui</l>
<l>La crescente virtù nelle radici</l>
<l>Si sfoghi addentro ove non passa il gielo.</l>
</lg>
<lg type="non-definito">
<l>Or quel che nelle barbe e nelle frondi</l>
<l>Mille ascose virtù porta e nel seme</l>
<l>Contro a' chiusi dolor, contro al veleno,</l>
<l>Contro al duro tumor che in bella donna</l>
<l>Sopra i pomi d'amor soverchio latte</l>
<l>Dopo il parto talor conduce; io dico</l>
<l>L'appio salubre, che piantar si deve,</l>
<l>O seminar chi vuol (quantunque innanzi</l>
<l>Per altri tempi ancor), ma in questo è il meglio.</l>
<l>Nullo schiva terren, purch'aggia intorno</l>
<l>Fresche acque e vive: e chi maggior desia</l>
<l>Le sue foglie veder, prenda il suo seme</l>
<l>Quanto in tre dita puote, e 'nsieme aggiunto</l>
<l>In picciol drappicel sotterra il cacci:</l>
<l>Chi lo vuol crespo aver; poich'egli ha tratta</l>
<l>La fronte dal terren, sopr'esso avvolga</l>
<l>Un greve incarco che lo rompa e prema.</l>
<l>Molti ha parenti; ma sotto altro nome</l>
<l>Gli chiama or questa età: quello è palustre;</l>
<l>Quel, pietroso o montan: quell'altro è tale,</l>
<l>Che dall'esser maggior gli diede il nome</l>
<l>La dotta Atene, dal colore oscuro,</l>
<l>Lo chiama atro il Latin; il sermon tosco</l>
<l>L'appella il maceron, la cui radice</l>
<l>Vive al verno maggior felice e dolce.</l>
</lg>
<lg type="non-definito">
<l>Or la candida indivia, or la sorella</l>
<l>Di sì amaro sapor cicorea, insieme</l>
<l>Tempo è di seminar dove sia trito</l>
<l>E sia molle il terren: poi quando fuore</l>
<l>La quarta foglia avran, le cange il loco,</l>
<l>Pur grasso e pian, sicché la terra nude</l>
<l>Non le possa lassar fuggendo; e quivi</l>
<l>Ben ricoperte sien, ch'al freddo poscia</l>
<l>Bianche si rivedran, tenere e dolci.</l>
<l>Del venereo cardon le nuove piante</l>
<l>Or si den rimutar, le somme barbe</l>
<l>Segando loro in basso: il forte seme</l>
<l>Della piangente senapa or si asconda</l>
<l>(E 'l più vecchio è il miglior) sotto ben culto</l>
<l>E ben mosso terren ove non grave</l>
<l>Lo spesso risarchiar; ché d'esso gode.</l>
<l>Il ventoso navon, la rozza rapa,</l>
<l>Sì congiunti tra lor, ch'assai sovente</l>
<l>L'un si cangia nell'altro; ma si gode</l>
<l>Questa dentro all'umor, quel vuole il secco;</l>
<l>E lo spesso sfrondar, di pari entrambe</l>
<l>Fa il ventre raddoppiar: né reste indietro</l>
<l>Il simigliante a lor rafano ardente,</l>
<l>Il selvaggio armoraccio, e la radice</l>
<l>Ch'ama nebbioso il ciel, che nell'arena</l>
<l>Ha più forte il sapor, che vien maggiore</l>
<l>A chi le sveglie il crin, e ch'odio porta,</l>
<l>Come il cavolo ancor, all'alma vite.</l>
<l>La purpurea carota, la vulgare</l>
<l>Pastinaca servil, l'enula sacra;</l>
<l>Mille altre poi, che sì cognate sono,</l>
<l>Che scerner non saprei; già il fragil porro</l>
<l>Tempo è di seppellir, che lieto e fresco,</l>
<l>L'infinite sue scorze al gielo affini.</l>
<l>Or nel bianco terren (che gli è più caro),</l>
<l>Senza letame aver, si pianti l'aglio;</l>
<l>E rinnuove il lavor, poich'egli è nato,</l>
<l>Ben sovente il cultor, calcando spesso</l>
<l>Le sormontanti fronde, acciò ch'al capo</l>
<l>Si stenda ogni virtude: e chi lo pone,</l>
<l>E chi lo colie ancor, mentre la Luna</l>
<l>Sotto l'altro emisfero il mondo alluma;</l>
<l>Poich'alla parca mensa in mezzo ai suoi</l>
<l>N'arà gustato, allor senza altra offesa</l>
<l>Del suo molesto odor potrà narrare,</l>
<l>Quanto vorrà vicino, i suoi tormenti</l>
<l>Alla donna gentil che gli arde il core.</l>
</lg>
</div1>
<div1 type="parte">
<head>LIBRO SESTO.</head>
<argument><p>Quali sieno i giorni fausti, e quali gli avversi alla
Coltivazione.</p></argument>
<lg type="non-definito">
<l>Or, perché tutti in ciel non vanno eguali</l>
<l>I dì che volge il Sol, ma tristi, e lieti,</l>
<l>Come piacque a Colui che vario infuse</l>
<l>Nelle stelle il valor che muove il mondo;</l>
<l>Molto val l'osservar del buon cultore,</l>
<l>La malizia o bontà ch'è in questo o in quello.</l>
<l>Cerchi prima fra sé, che il freddo lume</l>
<l>Del gran vecchio Saturno in parte giri,</l>
<l>Ove contento stia; dove aggia pace,</l>
<l>E riguarde i minor con dolce aspetto:</l>
<l>Che il fiammeggiante Dio del quinto cerchio</l>
<l>Senta in luogo lontan, ch'appena il veggia,</l>
<l>E non sia testimon dell'opre altrui:</l>
<l>L'amorosa Ciprigna e 'l pio Parente,</l>
<l>Da cui quanto è di ben ci piove in terra,</l>
<l>Si vagheggin fra sé con lieto sguardo:</l>
<l>Che 'l figliuol di Latona, e la sorella</l>
<l>Non sian contrari lor, non giunti insieme,</l>
<l>E non divisi ancor dal quarto albergo,</l>
<l>Ma gli possin mirar tra 'l terzo e 'l quinto.</l>
<l>Quando vedi allumar l'Aquario e 'l Toro</l>
<l>Dalla notturna Dea che Cinto onora,</l>
<l>Pianta le vigne allor, sotterra i frutti;</l>
<l>Se la capra Amaltea, se 'l Cancro avverso,</l>
<l>Se la donzella Astrea, se quella parte</l>
<l>Ch'al dì con spazio egual la notte libra,</l>
<l>O 'l cornuto Animal che in mezzo il mare</l>
<l>Condusse Europa; e tu nel grembo allora</l>
<l>Versa del tuo terren le biade e 'l grano.</l>
<l>Ma più di tutti, ben ci segna i giorni</l>
<l>Giocondi e gravi, trascorrendo in giro</l>
<l>Dal luminoso Sol, la casta Luna;</l>
<l>Ch'al nostro umano oprar tanto ha vicina</l>
<l>La possente sua luce, e in così breve</l>
<l>Tempo quante ha nel cielo erranti e fisse</l>
<l>Studia di visitar, che ciò che in esse</l>
<l>Truova di bene o mal, lo versa in noi.</l>
<l>Non dee molto impiagar le piagge e i colli</l>
<l>Il discreto bifolco, s'ella giace</l>
<l>Ascosa col fratello. Il quarto giorno</l>
<l>Che cornuta rivien, coi tre vicini,</l>
<l>Sacrati in terra son; ché in questo nacque</l>
<l>Già di Latona in Delo il biondo Apollo:</l>
<l>Pur l'agnello e 'l vitel potrà nel sesto</l>
<l>Di quel membro privar ch'è sposo e padre;</l>
<l>Benché l'ottavo in ciò più lode porte.</l>
<l>Nei cinque altri miglior che vengon dietro,</l>
<l>Può le piante innestar, spander i semi;</l>
<l>Può il frumento segar, tosar le gregge,</l>
<l>E donarle al monton chi maschio brami;</l>
<l>Tesser da ricoprir le mense e i letti,</l>
<l>E difender dal giel la sua famiglia.</l>
<l>Quel che segue costor, contrario al seme,</l>
<l>È secondo al piantar: ché 'l troppo umore,</l>
<l>Come in quello è nemico, in questo è caro.</l>
<l>Quando ella contro al Sol, con larga fronte,</l>
<l>Del fraterno suo raggio tutta splende,</l>
<l>Si den l'opre fuggir; ch'è lor molesto:</l>
<l>Sol aprir si convien con lieto canto</l>
<l>Del prezïoso vin l'antico vaso,</l>
<l>Che conservi il sapor nell'ultime ore:</l>
<l>Solo è il tempo a domar col nuovo giogo</l>
<l>L'aspro, torvo giovenco; e con lo sprone</l>
<l>E col morso al caval frenar l'orgoglio:</l>
<l>E chi femmine vuol, marite il giorno,</l>
<l>Delle mandre ch'ei tiene, il forte duce.</l>
<l>Fugga il quinto ciascun, con quelli insieme</l>
<l>Ch'hanno il nome da lui: ché in cotali ore</l>
<l>L'impie Furie infernali intorno vanno</l>
<l>Tutte, empiendo d'orror la terra e l'onde.</l>
<l>Quel che ne vien da poi ch'ella ha più lume,</l>
<l>Non si tocchin le piante; e l'altro appresso</l>
<l>Per ventilar il gran n'apporta l'ora:</l>
<l>Puosse in questo atterrar nei boschi alpestri</l>
<l>L'alto robusto pin, l'abete e 'l faggio,</l>
<l>Nel verno, a fabbricar palazzi e navi;</l>
<l>Benché forse indugiar, quando è più scema</l>
<l>L'alma sua luce in ciel, non spiace a molti.</l>
<l>Nel vigesimo dì, nell'altro innanzi,</l>
<l>Così benigno il Sol ci apporta l'ore,</l>
<l>Che ben puote il villan con ferma speme,</l>
<l>In quel che pregia più, dispensar l'opre:</l>
<l>E se creder si può, questo è quel giorno</l>
<l>In cui nascon color ch'hanno arte e senno</l>
<l>Di misurar fra noi le stelle e 'l cielo,</l>
<l>E narrar quel che può natura e fato.</l>
<l>Gli altri quattro dipoi speranza e tema</l>
<l>Di quel ch'aggia a venir, ne danno eguale:</l>
<l>I due son da fuggir che vengon poscia.</l>
<l>Negli altri giorni, allor ch'ella è vicina</l>
<l>Per ripigliar dal Sol novella face,</l>
<l>Puosse il toro domar, romper la terra,</l>
<l>Tirar le navi al mar, tagliar i legni,</l>
<l>E le sue botti aprir. Né sia schernita</l>
<l>L'antica osservazion; ché spesso alfine</l>
<l>Lo spregiar cose tali apporta danno:</l>
<l>Ché matrigna talor, talvolta madre</l>
<l>Vien la luce del dì nell'opre umane;</l>
<l>E sol l'incominciar può t"rre e dare</l>
<l>Tutto quel che si cerca: e ciò n'avviene</l>
<l>Perché piacque a Colui che tutto muove.</l>
<l>Non dico io già, che se 'l buon tempo e l'opra</l>
<l>Perde l'occasïon che non si deggia</l>
<l>Pur invocando Dio, tirar alfine</l>
<l>Quei che troppo indugiar gran danno f"ra.</l>
<l>E perch'il crudo giel, la pioggia e 'l vento</l>
<l>Che improvviso ci vien, può nuocer molto;</l>
<l>Qui il perfetto cultor la mente inchini</l>
<l>Al suo sommo Fattor, divoto, umìle</l>
<l>Sacrifici porgendo, preghi e voti,</l>
<l>Che il nostro in lui sperar non caggia indarno;</l>
<l>Né ch'al nostro sudor sia tolto il pregio:</l>
<l>Poi fra le stelle in ciel riguardi, e 'mpari</l>
<l>Qual ci dà troppo umor, qual troppa sete;</l>
<l>Chi ci muova Aquilon, chi ghiaccio apporte,</l>
<l>E con qual compagnia qual parte lustri;</l>
<l>Chi surga o scenda: e la natura e 'l nome,</l>
<l>Tutto aver si convien, né men che quelli</l>
<l>Ch'al tempestoso mar credon la vita,</l>
<l>O che il rozzo guardian che 'n parte dorme,</l>
<l>Ove ha capanna il ciel, la terra letto.</l>
<l>Questi i primi già fur, cui lunga pruova</l>
<l>Mostrò il corso lassù coi vari effetti</l>
<l>Ch'or di sì gran dottrina empion le carte,</l>
<l>Che dei primi inventor vergogna ha seco.</l>
<l>Non si sgomenti adunque, e certo speri</l>
<l>Il discreto villan poter d'altrui</l>
<l>Quell'imparar, che da sé stesso apprese</l>
<l>E 'l pastore e 'l nocchier tra i boschi e l'onde</l>
<l>Qualor Delia vedrem contraria o giunta;</l>
<l>O che dal quarto albergo irata guarde</l>
<l>Quel Pianeta crudel che mangia i figli;</l>
<l>Piogge porta in april, nel luglio nebbia,</l>
<l>Gran pruine all'ottobre, e nevi al verno.</l>
<l>Quando il padre riguarda, ovunque sia,</l>
<l>Rende in ogni stagion dolcezza e pace.</l>
<l>Scaccia il freddo e l'umor ch'al mondo truova,</l>
<l>Mirando Marte: e quando incontra o guarda</l>
<l>Ben vicino il fratel, turba ogni stato;</l>
<l>L'onda, l'aria, il terren rimuove e cangia.</l>
<l>Colla ciprigna Dea, secondo i tempi,</l>
<l>Umor reca e calor; pur nebbia e nevi</l>
<l>L'autunno e 'l verno, ma soavi e piane;</l>
<l>Ché dal regno d'Amor non cade asprezza.</l>
<l>Col divin Messaggier, maisempre quasi</l>
<l>Suole i giorni voltar ventosi e foschi.</l>
<l>Tutto quel che diciam, la vaga Luna</l>
<l>In men di trenta dì compie e rinnuova,</l>
<l>Trapassando in viaggio or questo or quello.</l>
<l>Ma quelli altri maggior ch'han sopra il corso,</l>
<l>Non così spessi già, ma di più forza</l>
<l>Fanno effetti quaggiù, secondo il loco</l>
<l>Che si truovan tra lor, secondo il tempo</l>
<l>Che 'l suo propio valor giungendo ad essi,</l>
<l>Puon crescer e scemar quel ch'ave in seno.</l>
</lg>
<lg type="non-definito">
<l>Qualunque errante in ciel incontri e guardi</l>
<l>L'alato Ambasciador, nell'aria sveglia</l>
<l>Sempre il rabbioso suon di Borea o Noto,</l>
<l>O di Zeffiro o d'Euro; o torbo o chiaro,</l>
<l>O con nevi o con piogge, come aggrada</l>
<l>Al compagno ch'egli ha; ch'a tutti è servo.</l>
</lg>
<lg type="non-definito">
<l>La stella Citerea, coll'avo antico,</l>
<l>Talor raffredda il ciel, talor lo bagna,</l>
<l>Ma dolcemente pur; ché mal si accorda</l>
<l>Col suo secco venen nemico a tutti:</l>
<l>Col gran pio genitor, in chiare tempre</l>
<l>Più soave il calor, meno aspro il gielo</l>
<l>Rende; e l'aria e la terra e l'onde insieme,</l>
<l>Di vaghezza e d'amor tutto riempie.</l>
<l>Al suo fero amator la fiamma e l'ira</l>
<l>Colle piogge e col gielo ammorza o spegne:</l>
<l>Al luminoso Sol, con fosche nubi</l>
<l>Pregne di largo umor la vista ingombra;</l>
<l>Forse temendo ancor, ch'un'altra volta</l>
<l>Non l'accusi a Vulcan, se Marte alloggia.</l>
<l>Grandini, piogge, nevi, lampi e tuoni</l>
<l>Tempestoso e crudel ci porta Apollo,</l>
<l>Ove incontri Saturno, ovunque il guardi.</l>
<l>Folgori, venti, giel raddoppia in terra</l>
<l>(Benché sì dolce sia), s'ei corre a Giove:</l>
<l>S'al bellicoso Dio, rabbiosi e secchi</l>
<l>E caldi fiati aviam; né stanno in posa</l>
<l>Tra i liti sicilian l'eterne incudi.</l>
</lg>
<lg type="non-definito">
<l>Con più terribil suon procelle e turbi,</l>
<l>Qualor Libra o Monton pareggia i giorni,</l>
<l>Saette al caldo ciel, poi folte nevi</l>
<l>Quando è più breve il dì, dal quinto foco</l>
<l>Nascon, dove ei talor rivolga il guardo</l>
<l>Nel gran Superïor: se Giove ha in vista,</l>
<l>Tempestoso pur vien, ventoso e torbo;</l>
<l>Né per nuova stagion la voglia cangia.</l>
<l>Se 'l gran padre e 'l figliuol ch'ebbero ognora</l>
<l>Sì diverso il voler s'incontran pure</l>
<l>O coll'occhio o col piè (che raro avviene);</l>
<l>Torbido e grave umor, tempeste e fuoco</l>
<l>Mandan per l'aria; e fanno al mondo fede</l>
<l>Che mai nulla fra lor fu pace e tregua.</l>
</lg>
<lg type="non-definito">
<l>Vuolsi saper ancor chi monti o scenda,</l>
<l>E chi sia presso al Sol, chi sia lontano</l>
<l>Dei celesti Animai, dell'altre stelle</l>
<l>Che stan fisse tra lor, né cangian loco,</l>
<l>Se non quanto le vien dal cerchio ottavo</l>
<l>Che nei cento anni appena un passo muove.</l>
<l>Quando al tempo novel dapprima il Sole</l>
<l>Al felice Monton le corna indora,</l>
<l>L'accompagnan quel dì Favonio e Coro.</l>
<l>Poiché verso il mattin, quasi in un punto</l>
<l>Il Corsier pegaseo si mostra e cela</l>
<l>Tra i crin di Apollo, si rinnuova il fiato</l>
<l>Che da settentrion le forze prende.</l>
<l>Indi che 'l buon Frisseo si mostra in parte</l>
<l>Scarco dal suo signor, tre giorni almeno</l>
<l>Soglion turbi venir tra piogge e nevi.</l>
<l>Già s'avvicina april; già verso l'alba</l>
<l>Il crudele Scorpion la coda asconde,</l>
<l>Che ci suol risvegliar Zeffiro ed Ostro</l>
<l>Con minaccioso ciel: poi quando al vespro</l>
<l>Si comincian veder tuffar fra l'onde</l>
<l>Le figliuole di Atlante, allor ne sembra</l>
<l>Ch'altro verno novel ci guasti aprile.</l>
<l>Quinci che il vago Sol, montando al Tauro,</l>
<l>S'accompagna con lor; ci dona spesso</l>
<l>Ai crescenti arbucei soavi piogge.</l>
<l>Quando al primo imbrunir di notte oscura,</l>
<l>Già in orïente appar d'Orfeo la Lira,</l>
<l>Ben minaccia il terren d'aspra procella.</l>
<l>Se la Capra al mattin si mostra aperta,</l>
<l>E si asconde tra i monti al tardo oscuro</l>
<l>L'ardente Sirio, allor pruine o piogge,</l>
<l>O 'l ciel cruccioso ci s'attenda intorno.</l>
<l>Or si mostra il Centauro, e seco adduce</l>
<l>Piovose nubi: e poi le sette stelle</l>
<l>Ch'or vanno innanzi al Sol sereno e dolce,</l>
<l>Ci rendon vento, e cel ritoglie Arturo,</l>
<l>Che cadendo sul dì, minaccia il cielo.</l>
<l>Qui tra i due buon German s'accoglie Apollo;</l>
<l>E l'Aquila vien fuor ventosa e molle:</l>
<l>Il pietoso Delfin da sera monta</l>
<l>Coi suoi Zeffiri in sen: or nell'aurora</l>
<l>Il suo crudo veneno asconde l'Angue</l>
<l>Tra l'onde salse, e fa turbar il tempo,</l>
<l>Non però sì, che col Favonio e l'Austro</l>
<l>Non sia sommo calor: poi la Corona</l>
<l>Della vaga Arianna, al primo aspetto</l>
<l>Del mattutino albòr si attuffa in mare</l>
<l>Con affanno e sudor: né lunge a lei,</l>
<l>E nel tempo medesmo, già in occaso</l>
<l>Va il Capricorno in parte: e 'nver la sera</l>
<l>Si può Cefeo veder, che ci minaccia</l>
<l>Pioggia e tempesta: e pur nel mondo sveglia</l>
<l>Quel soffiar di Aquilon, che il sermon greco</l>
<l>Prodromo appella, ch'a predir ci viene</l>
<l>Che l'uno e l'altro Can che han seggio in alto,</l>
<l>Tosto denno apparir là vêr l'aurora</l>
<l>Con sete e rabbia: e dopo lui riprende</l>
<l>L'Etesio il corso, e con più forza assai</l>
<l>Ci fa il mar tremolar, crollar le fronde,</l>
<l>Mentre che luce il Sol; poi dorme il vespro,</l>
<l>Così la notte ancor; né cangia stilo</l>
<l>Fino in quaranta dì. Già lassa Febo</l>
<l>Più che mezzo il Leon, sicché ci mostra</l>
<l>Poco avanti al mattino in mezzo il petto</l>
<l>La sua stella maggior ch'ogni altra avanza</l>
<l>Di possanza e d'onor; ma in quello stato,</l>
<l>L'aer puro e seren fa torbo e fosco.</l>
<l>Guarde il chiaro splendor ch'è il tesor primo</l>
<l>Della vergine Astrea, che 'l nome porta</l>
<l>Del buon vendemmiator, ch'or surge avanti</l>
<l>Al ritornar del Sole; e 'l freddo Arturo,</l>
<l>Già bagnando il terren, si asconde e fugge.</l>
<l>La Donna di Etiopia, amata e culta</l>
<l>Dal volator Perseo, nel primo bruno</l>
<l>Si mostra in oriente, e turba il mondo.</l>
<l>I due Pesci e 'l Monton, sotto all'occaso</l>
<l>Discendendo al mattin, di Noto e d'onde</l>
<l>Lascian segnati i dì che veggion giunto,</l>
<l>Per le notti adeguar, già in Libra il Sole.</l>
<l>Or nel tempo medesmo, al loco istesso</l>
<l>Si attuffa irato il tempestoso Auriga</l>
<l>Che sovente al villan fa guerra e danno.</l>
<l>Quando al freddo Scorpion Delio ritorna,</l>
<l>Si vede ir nel mattin con austro e pioggia</l>
<l>Il principio del Tauro all'occidente:</l>
<l>Or con brina o con giel caggiono in mare,</l>
<l>Quando ci spunta il Sol, le sette stelle</l>
<l>Ch'ei porta in fronte; e la sementa invita:</l>
<l>Or si asconde da noi Cassiopeia</l>
<l>Ventosa e turba; e tra ghiacciosi spirti</l>
<l>Il lucente Scorpion la fronte scuopre.</l>
<l>Già del canuto verno i dì son giunti,</l>
<l>Che 'l famoso Chiron riscalda Apollo:</l>
<l>Già minaccioso in ciel, tra piogge e venti,</l>
<l>Quando si colca il Sol, nasce Orïone.</l>
<l>Or quanti segni ha in ciel, quante facelle,</l>
<l>E surgendo e cadendo, a pruova fanno</l>
<l>Chi più nevi, tempeste e piogge adduca.</l>
<l>Poco creda il villan, poca aggia spene,</l>
<l>Quando va sotto il Can ch'innanzi caccia</l>
<l>La paventosa Lepre; e quando torna</l>
<l>L'Aquila nel mattin cogli altri insieme</l>
<l>Ch'ai buon tempi miglior vedea la sera;</l>
<l>E mentre scorre il Sol l'irsuto vello</l>
<l>Del barbato Animal ch'a noi furando</l>
<l>Sì gran spazio del dì, lo dona altrui;</l>
<l>E mentre umidi tien gli aurati crini,</l>
<l>Quasi rubello a noi, di Aquario in seno,</l>
<l>Ch'ogni sforzo lassù soggiace al verno.</l>
<l>Quando ripiglia alfin l'albergo in Pesci,</l>
<l>Già cresce il giorno assai, che viene appunto</l>
<l>Quando il fero Leon tutto è in occaso.</l>
<l>Qui dal settentrion, soave spira</l>
<l>Certo fiato gentil ch'Ornitio ha nome:</l>
<l>Fugge Calisto allora, e fuor ci manda,</l>
<l>Per le nevi addolcir, Favonio amato</l>
<l>Che quanto compie in ciel la Luna un corso,</l>
<l>Tien qui l'impero, e ci rimanda allora</l>
<l>O dai liti affricani o d'altra parte</l>
<l>Sopra i tetti a garrir la vaga Progne.</l>
<l>La celeste Saetta inver la sera</l>
<l>Pur con varie tempeste in alto sale;</l>
<l>Quella onde già pietoso il forte Alcide</l>
<l>Uccise il fero uccel ch'a Prometeo</l>
<l>Il rinascente cor gran tempo rose.</l>
<l>Poi si rivede il ciel aperto e chiaro;</l>
<l>E sette giorni e sette al tristo sposo,</l>
<l>Alla fida Alcïone Eolo prestare</l>
<l>Tranquillo e queto il mar, mentre ei fra l'onde</l>
<l>Van tessendo e formando il nido ai figli:</l>
<l>Ma quando veggion poi che tutta appare</l>
<l>Argo la nave in ciel; cotal gli accora</l>
<l>La rimembranza ancor del legno antico</l>
<l>Ove solcando già morì Ceice,</l>
<l>Che si ascondon temendo; e 'l re dei venti</l>
<l>Riprende il corso, e con Nettuno giostra.</l>
</lg>
<lg type="non-definito">
<l>Or non pur il saper come e 'n qual loco</l>
<l>Segghin le stelle in ciel, chi scenda o monti,</l>
<l>E la forza e 'l valor di questa e quella,</l>
<l>Pòn mostrar il seren, la pioggia e i venti</l>
<l>Al pratico cultor, ch'appresso vanno;</l>
<l>Ma il gran Padre del ciel pietoso ancora</l>
<l>Al suo buon seme uman, per mille modi</l>
<l>In aria, in terra, in mar, la notte e 'l giorno</l>
<l>Ci dà fermo segnal del suo pensiero,</l>
<l>Tanto innanzi al seguir, che ben si puote</l>
<l>Molti danni schivar per chi gli ha cura.</l>
<l>Quando tornando a noi novella Luna</l>
<l>Mostri oscure le corna, e dentro abbracci</l>
<l>L'aer che fosco sia; tema il pastore,</l>
<l>Tema il saggio cultor; ché larga pioggia</l>
<l>Debbe tutte inondar le gregge e i campi:</l>
<l>Ma se dipinte avrà le guance intorno</l>
<l>D'un virgineo rossor; di Borea in preda</l>
<l>Darà la terra e 'l ciel più giorni e 'l mare:</l>
<l>E s'al quarto suo dì ch'agli altri è duce,</l>
<l>Lieta la rivedrem, di puro argento,</l>
<l>Senza volto cangiar, lucente e chiara;</l>
<l>Non pur quel giorno allor, ma quanti appresso</l>
<l>Saran nel corso suo, sereni e scarchi</l>
<l>E di venti e di piogge andranno intorno.</l>
<l>Allor potrà il nocchier sicuro al porto</l>
<l>Drizzar la prora, e scior cantando i voti</l>
<l>A Glauco, Panopea, Nettuno e Teti.</l>
<l>Non men ci dona il Sol non dubbi segni,</l>
<l>Quando surge al mattin, quando s'attuffa</l>
<l>Tra l'onde al vespro; ; e ci ammaestra e 'nsegna</l>
<l>Qual si deve aspettar la luce e l'ombra.</l>
<l>S'al suo primo apparir ne mostra il volto</l>
<l>D'alcun nuovo color turbato o tinto,</l>
<l>E i dorati capei non sparge in lungo,</l>
<l>Ma gli annoda alla fronte, e gli inghirlanda</l>
<l>D'un doloroso vel; sia certo il mondo</l>
<l>Di bagnarse quel dì: ché 'l mar turbando,</l>
<l>Ci vien Noto a trovar, mortal nemico</l>
<l>Alle piante, alle gregge, ai culti colli.</l>
<l>Se riportando a noi la fronte ascosa</l>
<l>Tra spesse nubi pur, se in più d'un loco</l>
<l>Qualche raggio veggiam romper la gonna,</l>
<l>Spuntando intorno; o se la bianca Aurora,</l>
<l>Lassando il suo Titon, pallida surge;</l>
<l>Triste le vigne allor! ch'a salvar l'uve</l>
<l>Non è il pampino assai, sì folta il cielo</l>
<l>Con orribil romor grandine avventa.</l>
<l>Poi quando i suoi corsier vanno all'occaso,</l>
<l>Più si deve osservar; ch'assai sovente</l>
<l>Suol da noi dipartir con vario aspetto.</l>
<l>Il suo rancio color ci annunzia umore,</l>
<l>Borea il vermiglio; e se 'l pallor dell'oro</l>
<l>Già il fiammeggiante crin meschiato avesse</l>
<l>Di triste macchie ancor, vedrasse il mondo</l>
<l>Andar preda di par tra piogge e venti;</l>
<l>Non discioglia il nocchier dal lito il legno</l>
<l>In simil notte mai; né il buon pastore</l>
<l>Meni, il dì che verrà, le gregge ai boschi,</l>
<l>Né il discreto arator nel campo i buoi.</l>
<l>Ma quando ei ci ritoglie o rende il giorno,</l>
<l>S'ei mostra il lume suo lucente e puro,</l>
<l>Non avrem piogge allor; ma dolce e chiara</l>
<l>Verrà l'aura gentil crollando i rami.</l>
</lg>
<lg type="non-definito">
<l>Così ne mostra il Sol, chi ben l'intende,</l>
<l>Quel che la notte, il dì, l'estate e 'l verno</l>
<l>Deggia Zeffiro far, Coro, Euro e Noto,</l>
<l>E l'ore a noi portar serene o fosche.</l>
</lg>
<lg type="non-definito">
<l>Or senza alta tener la vista al cielo,</l>
<l>Mill'altri segni aviam, ch'aperto fanno</l>
<l>Quel che ci dee venir. Non sentiam noi,</l>
<l>Quando s'arma Aquilon per farci guerra,</l>
<l>Sonar d'alto romor gran tempo innanzi</l>
<l>Le selve alpestri, e minacciar da lunge</l>
<l>Con feroce mugghiar Nettuno i liti?</l>
<l>I presaghi dalfin fuggirse a schiera,</l>
<l>Ove il futuro mal men danno apporte?</l>
<l>E se dall'alto mar, con più stese ali</l>
<l>Rivolando tornar si sente il mergo,</l>
<l>E con roco gridar fra cruccio e tema</l>
<l>D'un non solito suono empier gli scogli;</l>
<l>O se l'ingorde folaghe intra loro</l>
<l>Sopra il secco sentier vagando stanno;</l>
<l>O il montante aghiron, poste in oblio</l>
<l>Le native onde sue, paludi e stagni,</l>
<l>Consideriam fra noi volando a giuoco</l>
<l>Sopra le nubi alzarse; allor chi puote</l>
<l>Ratto schivar il mar, si tiri al porto;</l>
<l>E chi ne sta lontan, nei voti appelli</l>
<l>E Castore e 'l fratel; ch'ei n'ha mestiero.</l>
<l>Or dal notturno ciel cader vedrai,</l>
<l>Quando il vento è vicin, lucente stella,</l>
<l>Di fiammeggiante albor lassando l'orme;</l>
<l>Or secchissima fronde, or sottil paglia</l>
<l>Gir per l'aria volando; or sopra l'onde</l>
<l>Leve piuma apparir, vagando in giro.</l>
<l>Ma se 'nvêr l'Aquilon son lampi e fuochi,</l>
<l>Se di Zeffiro o di Euro il ciel rintuona;</l>
<l>Nuotan le biade allor, né fia torrente</l>
<l>Che non voglia adeguar l'Eufrate e 'l Nilo;</l>
<l>E bagnandosi i crin, gravose e molli</l>
<l>Il turbato nocchier le vele accoglie.</l>
<l>Quanti son gli animai che ti fan segno</l>
<l>Della pioggia che vien! l'esterno grue</l>
<l>Dalle palustri valli al ciel volando,</l>
<l>La mostra aperta: il bue coll'ampie nari,</l>
<l>Sollevando la fronte, l'aria accoglie:</l>
<l>La rondinella vaga, intorno all'onde</l>
<l>S'avvolge e cerca; e dal lotoso albergo</l>
<l>Il noioso garrir la rana addoppia.</l>
<l>Or l'accorta formica a ratto corso</l>
<l>Con lunga schiera a ritrovar l'albergo</l>
<l>Intende, e bada alla crescente prole.</l>
<l>Puossi verso il mattin, tra giallo e smorto</l>
<l>Talor l'Arco veder, che l'onde beve</l>
<l>Per riversarle poi: dei tristi corvi</l>
<l>Veggionsi attorno andar le spesse gregge,</l>
<l>Di spaventoso suon l'aria ingombrando:</l>
<l>Ogni marino uccello, ogni altro insieme</l>
<l>Ch'aggia in stagno, in palude o 'n fiumi albergo,</l>
<l>Sopra il lito scherzar ripien di gioia</l>
<l>Veggiam sovente; e chi la fronte attuffa</l>
<l>Sott'acqua, e bagna il sen; chi nell'asciutto</l>
<l>S'accorca e s'alza, e ne dimostra aperto</l>
<l>Van desìo di levarse, e dolce speme.</l>
<l>Or l'impura cornice a lenti passi</l>
<l>Stampar l'arena, e con voci alte e fioche</l>
<l>Veggiam sola fra sé chiamar la pioggia.</l>
<l>Né men la notte ancor sotto il suo tetto</l>
<l>La semplice donzella il dì piovoso</l>
<l>Può dappresso sentir, qualor cantando</l>
<l>Trae dalla rocca sua l'inculta chioma:</l>
<l>Ché 'l nutritivo umor montando in cima</l>
<l>Dell'ardente lucerna ingombra il lume,</l>
<l>E scintillando vien di fungo in guisa.</l>
<l>Cotal si può veder tra l'acque e i venti</l>
<l>Il buon tempo seren ch'appresso viene,</l>
<l>A mille segni ancor: ciascuna stella</l>
<l>Mostra il suo fiammeggiar più vago e lieto;</l>
<l>E la Luna e 'l fratel più chiaro il volto:</l>
<l>Non si veggion volar per l'aria il giorno</l>
<l>Le leggier foglie, né sul lito asciutto</l>
<l>Spande il tristo alcïon le piume al sole:</l>
<l>Non coll'immonda bocca il lordo porco</l>
<l>Or di paglia or di fien sciogliendo i fasci,</l>
<l>Gli getta in alto, e già seggon le nebbie</l>
<l>Dentro le chiuse valli in basso sito,</l>
<l>Né quel notturno uccel ch'Atene onora,</l>
<l>Già spiato del Sol l'ultimo occaso,</l>
<l>Di noioso cantar intuona i tetti.</l>
<l>Vedesi spesso allor per l'aër puro</l>
<l>Niso in alto volar, seguendo i passi</l>
<l>Della figlia crudel, per far vendetta</l>
<l>Del suo purpureo crin: ma quella leve,</l>
<l>Pur coll'ali tremanti il ciel segando,</l>
<l>Va quinci e quindi, e già del padre irato</l>
<l>Troppo sente vicin l'adunco piede.</l>
<l>Sentonsi i corvi allor di chiare voci</l>
<l>Empier più spesso il ciel, poi lieti insieme,</l>
<l>Di dolcezza ripien, per gli altri rami</l>
<l>Menar festa tra lor, ché già le piogge</l>
<l>Veggion passate, e con desio sen vanno</l>
<l>I figli a riveder nel nido ascosi.</l>
<l>Già non voglio io pensar ch'augello o fera</l>
<l>Per segreto divin prevegga il tempo</l>
<l>Chiaro o fosco che vien, né sian per fato</l>
<l>Di più senno o veder creati al mondo;</l>
<l>Ma dove o la tempesta o 'l leve umore</l>
<l>Van cangiando il sentier (ché 'l padre Giove</l>
<l>Or con Austro or con Borea or grossa or rara</l>
<l>Fa l'aria divenir), gli spirti e l'alme</l>
<l>Diversi hanno i pensier che nascon dentro</l>
<l>Dal varïar del ciel: però veggiamo,</l>
<l>Quando torna il seren, tra i verdi rami</l>
<l>Dolce cantar gli augei, scherzar le gregge,</l>
<l>E più lieto apparir cantando il corvo.</l>
</lg>
</div1>
</body>
</text>
</TEI.2>
