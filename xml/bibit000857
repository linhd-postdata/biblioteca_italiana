<?xml version="1.0" encoding="UTF-8"?>
<!DOCTYPE TEI.2 SYSTEM "http://backend.bibliotecaitaliana.it/DTD/bibit.dtd">
<TEI.2>
<teiHeader>
  <fileDesc>
    <titleStmt>
      <title>Berta e Milon</title>
    </titleStmt>
    <extent>24 Kb in UTF-8</extent>
    <publicationStmt>
      <publisher>Biblioteca Italiana</publisher>
      <pubPlace>Roma</pubPlace>
      <date>2005</date>
      <idno>bibit000857</idno>
      <availability>
        <p>Questa risorsa digitale è liberamente accessibile per uso
              personale o scientifico. Ogni uso commerciale è vietato</p>
      </availability>
    </publicationStmt>
    <seriesStmt>
      <title>Collezione BibIt</title>
    </seriesStmt>
    <sourceDesc>
      <bibl>
        <title>Berta e Milon Rolandin : codice Marciano 13</title>
        <editor id="ed">Cremonesi, Carla</editor>
        <publisher>Istituto editoriale Cisalpino-La goliardica</publisher>
        <pubPlace>Milano</pubPlace>
        <date>1973</date>
      </bibl>
    </sourceDesc>
  </fileDesc>
  <encodingDesc>
                  <samplingDecl>
                    <p>Tutti i materiali paratestuali della fonte cartacea non riconducibili alla
                      responsabilità dell'autore dell'opera sono stati soppressi nella versione
                      digitale</p>
                  </samplingDecl>
                  <editorialDecl>
                    <correction method="silent" status="medium">
                      <p>Livello medio: controllo a video con collazione con edizione di
                      riferimento</p>
                    </correction>
                    <quotation form="data" marks="all">
                      <p>I simboli di citazione e di discorso diretto presenti sulla fonte cartacea
                        sono stati rappresentati sulla versione digitale</p>
                    </quotation>
                    <hyphenation eol="none">
                      <p>I trattini di sillabazione a fine riga sono stati soppressi e le parole
                        ricomposte</p>
                    </hyphenation>
                  </editorialDecl>
    <classDecl><taxonomy id="CGB"><bibl>Classificazione generi BibIt</bibl></taxonomy></classDecl></encodingDesc>
  <profileDesc>
    <creation>
      <date>300</date>
    </creation>
    <langUsage><language id="codice">italiano</language></langUsage>
    <textClass>
      <keywords scheme="CGB">
        <term>Poesia</term>
      </keywords>
    </textClass>
  </profileDesc>
  <revisionDesc>
    <change>
      <date>Data sconosciuta anteriore al 2000</date>
      <respStmt>
        <name>CIBIT-Venezia</name>
      </respStmt>
      <item>Digitalizzazione</item>
    </change>
    <change>
      <date>Data sconosciuta anteriore al 2000</date>
      <respStmt>
        <name>CIBIT-Venezia</name>
      </respStmt>
      <item>Correzione linguistica</item>
    </change>
    <change>
      <date>2004-10-27T00:00:00.000+02:00</date>
      <respStmt>
        <name>Francesca Cascino</name>
        <name>BIBIT</name>
      </respStmt>
      <item>Codifica XML</item>
    </change>
    <change>
      <date>2005-01-18T00:00:00.000+02:00</date>
      <respStmt>
        <name>Carla Deiana</name>
        <name>BIBIT</name>
      </respStmt>
      <item>Validazione</item>
    </change>
  </revisionDesc>
</teiHeader>
<text>
<body>
<div1><head>I</head>


<div2><head>Rubrica</head>

<p>Coment Karles tenoit grant corti e tot asenble tota soa baronie</p>

</div2><div2><head>Testo</head>
<lg>
<l>Grant cort manten Karles l'inperaor,</l><l>
Asa' li fo dux, princes e contor,</l><l>
De tote Françe li fo li almansor,</l><l>
Naimes le dux si fu ses conseleor.</l><l>
Bernardo de Clermont, ne le fo nul milor,</l><l>
Davanti li rois porte l'orieflor;</l><l>
.V. filz oit, Milon fo li menor,</l><l>
A l'inperer servoit e de noit e de jor,</l><l>
Molto fi amés da li baron de la cor,</l><l>
Dame e polçele si le ten a baldor;</l><l>
Meesma Berta, seror l'inperaor,</l><l>
En lu oit mis toto li so amor,</l><l>
Nen poit boir ni mançer tant li tent in savor;</l><l>
E la rame c'oit fresco li color</l><l>
Amoit Berte por fe e por amor.</l></lg>

</div2></div1><div1><head>II</head>


<div2><head>Rubrica</head>

<p>Coment fo grande la cort</p>

</div2><div2><head>Testo</head>

<lg><l>Grant fu la cort a Paris la cité,</l><l>
Ke tent Karles li maine encoroné.</l><l>
Bernardo de Clermont oit son fil mené,</l><l>
Ces fu Milon li saço e li doté,</l><l>
E quel serve a Karle volunter e de gré.</l><l>
Tant avoit Milon en soi gran belté</l><l>
Desor tot ren Berta li oit amé;</l><l>
Si malament ne fo enamoré</l><l>
Mançer ni boir non poit a planté</l><l>
Qe in son cor ne le sia sajelé.</l><l>
Tant fo li fato avant alé</l><l>
Qe cun quela dame el avoit peçé,</l><l>
D'ele en prist amor e amisté.</l><l>
Ne s'en percoit homo de mer né,</l><l>
Ne Belisant qe l'avoit en poesté.</l><l>
Se li rois l'amoit or ne m'en demandé:</l><l>
D'ele cuitoit far un gran parenté,</l><l>
Doner la a rois, a cons o amiré;</l><l>
Contra d'ele non avoit mal pensé.</l><l>
Mais li amor tanto oit ovré</l><l>
Qe anbidos oit fraito castité.</l><l>
Se li rois li aüst ni saplu ni esmé,</l><l>
Milon fust a dos fors apiçé</l><l>
Et ella fust e arsa e brusé.</l><l>
Tant fu la colsa de jor en jor alé</l><l>
Qe cella dame si fo engravidé.</l><l>
Quant se sent ençinta tanto fo adolosé</l><l>
Nen poroit eser plus en soa vivité.</l><l>
Ela se clama: «Çativa, malaguré!</l><l>
Cun in malora eo fu ençendré!</l><l>
Ma mer me fu et arsa e bruxé,</l><l>
E dos me frer en furent apiçé.</l><l>
Or sonto eo ençinta de filz e d'erité.</l><l>
Se li rois li soit cum averò mal ovré!</l><l>
Por li grant amor qe me frer m'à mostré</l><l>
Da tota jent eo ne serà laide<add resp="ed">n</add>çé,</l><l>
E si ne serò onia e vergogné.»</l><l>
Nen sa qe faire tanta fo adolé,</l><l>
Plu dolant dame non è al mondo né.</l></lg>

</div2></div1><div1><head>III</head>


<div2><head>Rubrica</head>

<p>Coment Berta se sente graveda</p>

</div2><div2><head>Testo</head>

<lg><l>Quant Berta se sent ençinta de l'infant</l><l>
En soa vite la no fo plu dolant;</l><l>
O' vi Milon si le dis planemant:</l><l>
«Milon, fait il, el nos va malemant:</l><l>
E' ò compli tot li ves talant</l><l>
E vu de mi aves fato altretant.</l><l>
Se avemo eü çoie, or ne reven in plant:</l><l>
E' son ençinta de filla o de infant.</l><l>
Se li rois li soit, toti vestri parant</l><l>
Ne vos varoit un diner valisant</l><l>
Qe non siés meso ad un stacon pendant,</l><l>
Et eo brusea a li fogo ardant;</l><l>
E queste è una colsa si aparisant</l><l>
No se poit çeler por or ni por arçant;</l><l>
E con vait la colsa plu avant</l><l>
Tanto est la colsa plu aparisant.</l><l>
E se par nul ren s'en percoit Belisant</l><l>
A l'inperer le dirà mantenant.</l><l>
Or qe farà la çativa dolant</l><l>
Qe atendea d'avor honor cotant?</l><l>
Dexorea serò entro tota la jant</l><l>
De moi se scrinirà le petit e li grant.</l><l>
E questo, saçì ben, Milon, ad esiant,</l><l>
Questo serà in molto breve tanp.»</l><l>
Milon quan l'olde nen fo ma' si dolant,</l><l>
Par un petit nen mor de maltalant.</l></lg>

</div2></div1><div1><head>IV</head>


<div2><head>Rubrica</head>

<p>Coment la dame se sent ençinta e si parole a Million  e si li dist li vor</p>

</div2><div2><head>Testo</head>

<lg><l>Quant quela dame oit oldù Milon,</l><l>
S'el oit dol no s'en mervili nu<add resp="ed">l</add> hon,</l><l>
Por le mesfato q'el oit fato a Karlon,</l><l>
Ke plu l'amava qe nul altro baron;</l><l>
Ne se fioit en altri se en lui non,</l><l>
Segnor estoit de tota sa mason.</l><l>
El plura e plançe, sa man a ses menton,</l><l>
Qe de le larmes <add resp="ed">bagne</add> li aquinton.</l><l>
Dever la dame el dist sa rason:</l><l>
«Dama, dist il, dites cun la faron!</l><l>
Leçù m'avés malvasia lecion,</l><l>
Donde me voi en gran confosion</l><l>
Plus qe ma' fo veilart ni garçon.</l><l>
Or voie ben la nostra destrucion.</l><l>
Se de la mort voren redencion</l><l>
Aler nos convirà tapiner por li mon;</l><l>
E Deo sa ben se nu li scanparon!</l><l>
El no è tera ni castel ni dojon</l><l>
Qe non soit sota li rois Karlon,</l><l>
E çascun reame qe de Cristian son</l><l>
Si l'obedise por honor de la coron</l><l>
Qe il oit da l'inperio de Ron.</l><l>
Nu semo morti, qual part qe nu alon.»</l></lg>

</div2></div1><div1><head>V</head>


<div2><head>Rubrica</head>

<p>Coment Milliuz parole a la dame</p>

</div2><div2><head>Testo</head>

<lg><l>«Dama, dist Milon, non val nostro plurer</l><l>
Qe in dol faire ne se po guaagner.</l><l>
Dolente peçable quando naque de mer!</l><l>
Qe je cuitoie honor porcaçer,</l><l>
E por ço a la corte si me menò mon per,</l><l>
Por qe a foi servise l'inperer;</l><l>
Et eo li ò fato li major vituper</l><l>
Qe se posa ne dir ne penser;</l><l>
Degno son de morte dura e fer</l><l>
Plu de nul homo qe ma' nasese de mer.</l><l>
Se avese mesfato ad un sol çivaler</l><l>
Encontra lui poria arme bailer;</l><l>
Ma questo è tale qe no li <add resp="ed">è</add> da parler,</l><l>
Qesto è sire de la tera e del mer.</l><l>
En tote tere o' e' porò aler</l><l>
El me farà prender e liger,</l><l>
Si cun traites el me farà çuçer.»</l><l>
Dist la dama: «Non à pais da blasmer</l><l>
Qel homo qe poit soa vita alonçer.</l><l>
E' vos voio por amor Deo proier</l><l>
Qe questo dol vu lasez ester;</l><l>
Si se porpensen de la corte sevrer</l><l>
E le çamin qe nu deveron pier;</l><l>
Forsi da Deo averen qua<add resp="ed">l</add>qe sper,</l><l>
Qe n'averà droitament conseler.</l><l>
Se nu no poron en cité alberçer</l><l>
A le forest averemo ostaler,</l><l>
E in le bois cun le bestie cunverser.</l><l>
No creço pais là ne vegna a trover.»</l><l>
«Deo!, dist Milon, cun ben savés parler.</l><l>
Li ves conseil non à da oblier.</l><l>
Ancor por tempo, se Deo ne vol aider,</l><l>
Ben e onor nu poron reçater.»</l></lg>

</div2></div1><div1><head>VI</head>


<div2><head>Rubrica</head>

<p>Coment Millon parole a Berte</p>

</div2><div2><head>Testo</head>

<lg><l>«Dama, dist Milon, ne lairò ne vos die:</l><l>
Molto à guari qe in Deo se fie.</l><l>
El estoit plen de tote cortexie.</l><l>
Non avez oldù qe dist la proficie</l><l>
Ço qe fe' la Verçen Marie?</l><l>
Qe por paura de Herodes ela foçì vie,</l><l>
Portò son fil q'el'avoit norie.</l><l>
Se s'en alon averon qualche remie</l><l>
En qua<add resp="ed">l</add>qe bois o en selva ramie.»</l><l>
Dist la dama: «Ne se vol tarder mie,</l><l>
Qe in breve tenpo è nostra desertie.»</l><l>
Lor ordenent li termen e la die.</l><l>
Quando un mois fu pasé e conplie</l><l>
Berta e Milon si se sont guarnie;</l><l>
Prendent de cil avoir q'i ont en bailie,</l><l>
Non portent pani qe fust de gran delie,</l><l>
E una soir fo de Paris partie;</l><l>
Via s'en vait por la landa hermie</l><l>
Tota la noit tros l'auba sclarie;</l><l>
Le çamin pris dever Lonbardie,</l><l>
Deo li condue e la Verçene Marie,</l><l>
Qe i s'en posa aler a salvetie.</l></lg>

</div2></div1><div1><head>VII</head>


<div2><head>Rubrica</head>

<p>Coment s'en vait Milon e Berte</p>

</div2><div2><head>Testo</head>

<lg><l>Va s'en Milon e Berta l'insené,</l><l>
Son çamin oit ver Lonbardia pié;</l><l>
La noit çamine e li jor oit polsé</l><l>
Entro li bois e le selve ramé;</l><l>
De ço q'i ont ont bevu e mançé,</l><l>
Non oit palafroi ne destrer seçorné,</l><l>
A pè s'en vait durando gran ferté.</l><l>
Lason de lor qe mal ont ovré.</l><l>
De l'inperer e' voio qe vu saçé:</l><l>
Quant la novela li estoit aporté</l><l>
Cun Milon n'oit via Berta mené,</l><l>
Molto ferament s'en fo amervelé,</l><l>
Como il avoit fato tel falsité;</l><l>
En soa çanbra era li plu privé</l><l>
De nul autre de la soa masné.</l><l>
S'el oit dol ora non demandé.</l><l>
Belisant oit querì e demandé</l><l>
Se de quela colse jamés s'en fose adé.</l><l>
Dist la dama: «No, por ma lialté;</l><l>
Jamais cun le nol vi a la celé.»</l><l>
Adoncha li rois en fo si abosmé</l><l>
Toto quel çorno non à moto parlé,</l><l>
Mais le dux Naimes si l'à reconforté.</l><l>
Adoncha li rois à por tot part mandé</l><l>
A burs et a vile, a çasté e a doclé,</l><l>
Par lor avoir non ait ren lasé.</l><l>
Quando no li trova, si li oit sbanoié,</l><l>
E un tel bando mandò por le contré:</l><l>
Çascun de ceus qe li avoit trové</l><l>
Davant Karle li aüst apresenté,</l><l>
Qe grant avoir le seroit doné.</l><l>
Sovra son per fust li rois alé,</l><l>
Quando dux Naimes li avoit deveé.</l><l>
«Bon rois, fait il, tant ne vos dervé</l><l>
Qe Bernardo de Clermont à de gran parenté,</l><l>
Non à in França ni dux ni casé</l><l>
non soia ses amigo e privé.</l><l>
De ço ch'à fato son fil el n'è gramo et iré;</l><l>
Se'l fante n'ait vestra sor amene</l><l>
Nen poit ester en la Cresteneté</l><l>
Qe non saça coment averont ovre.»</l><l>
A molto gran poine li ont reconforté.</l></lg>

</div2></div1><div1><head>VIII</head>


<div2><head>Rubrica</head>

<p>Coment Karles fi sbanoier Milon e Berte de tota Françe</p>

</div2><div2><head>Testo</head>

<lg><l>Lason de Karle qi est gramo e dolant;</l><l>
Nen fo ma' si a tuto son vivant.</l><l>
Et avec lui estoit Belisant.</l><l>
E Milon s'en vait por le camin erant,</l><l>
De noit çamine a la luna lusant,</l><l>
E tot le çorno se stoit planemant</l><l>
Entro le bois e le selve pendant.</l><l>
La dama estoit ençinta, petit vait avant,</l><l>
Non estoit use de durer tel achant,</l><l>
Ela duroit gran poine e tormant;</l><l>
Por me' ces bois aloit mendigant,</l><l>
Non albergoit a oster, non gustoit provant,</l><l>
Pane et eve manuò solemant;</l><l>
En tera çasoit sor l'erba verdojant.</l><l>
Ele se plure e si se clama dolant:</l><l>
«A lasa!, fait ela, por qe vive cotant?</l><l>
Qe de raine e' son fata servant!»</l><l>
Dist Milon: «Non parlé tant avant,</l><l>
Li ben e 'l mal si est d'un senblant,</l><l>
Nen poit l'omo aver li son talant</l><l>
E ben e mal li stoit avoir sovant.</l><l>
Nul homo po viver in ste mondo dolant</l><l>
Sença poine e gran tormant.</l><l>
Se mo avemo dol ancor seron çoiant.»</l><l>
Et ensi la voit dolçement confortant,</l><l>
Ma quel conforto si torne a niant,</l><l>
Qe tanto estoit de l'altro enoiamant</l><l>
Ne boie ni mançe qe le soia a talant,</l><l>
E de quel oit molto poveremant.</l><l>
A l'ensir de Provençe en une selve grant</l><l>
De robaor li trovà plus de trant,</l><l>
Qe robent le çamin dont va il merçaant,</l><l>
Tolge l'avoir, li diner e li besant,</l><l>
Pois li oncient se li ven por talant.</l><l>
Quando virent Milon cun la dama solemant</l><l>
Non avoit arme fora le vestimant,</l><l>
E virent la dama tant bela et avenant,</l><l>
Par lor rober i se fait avant.</l><l>
Quando Milon le voit si le dist en oiant:</l><l>
«Segnur, fait il, nu no sen merçaant,</l><l>
Ne no portemo or coit ni besant;</l><l>
Lasé-n'aler por Deo e por li sant!»</l><l>
E cil le dient: «Vos estes un truant,</l><l>
Menés sta dame oltra so maltalant.</l><l>
Doner la vorì por or e por arçant.»</l></lg>

</div2></div1><div1><head>IX</head>


<div2><head>Rubrica</head>

<p>Coment Milon oncis qui robaor qi li volent tor la dame</p>

</div2><div2><head>Testo</head>

<lg><l>«Segnurs, dist Milon, por Deo vos voio proier</l><l>
Qe a mon çamin ne lasez aler.</l><l>
E' no son pais truant ni paumer</l><l>
E no darò sta dama por or ni por diner.</l><l>
Qi contra mon voloir me la vorà bailer</l><l>
Avec lui m'averò coruçer.»</l><l>
E qui le dient: «Ne la porés mener,</l><l>
Avec nos el'averà converser.</l><l>
Un de color qe fu li plu liçer</l><l>
Avant se fait qe la voloit saçer</l><l>
E por la man la voloit pier.</l><l>
Quando Milon le vi non ait qe airer,</l><l>
Un baston tent qe estoit d'un pomer</l><l>
Qe in le bois se fi por apoier;</l><l>
Celu ferì un si gran colpo plener</l><l>
Por me' li çevo si gran colpo li fer</l><l>
Ocli e cervele le fait del çevo voler.</l><l>
Oltra, fait il, malvasio liçer,</l><l>
Ne ve senblarò qe soia paltoner!</l><l>
Por mal pensasi de ma dame toçer!»</l><l>
Quando li aitri le vi si mal ovrer</l><l>
Sovra li corers qe li voloit bailer</l><l>
Morto l'aüst quando se trase arer,</l><l>
Le baston ten par soi defenser</l><l>
E si lo moine et avant et arer</l><l>
A manti oit fato li sang di çevi rager.</l><l>
Quant le baston fo fraito, el tra li brant d'acer</l><l>
E vait a ferir colu q'era le primer,</l><l>
Qe a lui plu s'avoit aprosmer:</l><l>
Tel coipo li dona sença nul menaçer</l><l>
Q'elo 'l porfende tros al no del baldrer,</l><l>
E pois ferì l'altro, si le vait li çevo voler;</l><l>
Quando li altri le vi si duro e fer</l><l>
Mal ait quel qi li voia aspeter!</l><l>
En fila torne quant s'en poit aler</l><l>
E mant s'alent in le bois acovoter.</l><l>
Voi le Milon, ne se volse sego tençer;</l><l>
Por le çamin el se mis ad erer,</l><l>
E lasa-ne de morti plu de .x. al verçer.</l><l>
Vasen Milon li cortois çivaler,</l><l>
La dama en moina, qi s'en doia noier.</l><l>
Ven a Papie, no li volse dentro entrer;</l><l>
Defor Papie desis a un oster,</l><l>
Ilec manue, si se fe' ostaler.</l><l>
A la deman pois se mist ad aler,</l><l>
Dever Ravene planeto por li senter.</l></lg>

</div2></div1><div1><head>X</head>


<div2><head>Rubrica</head>

<p>Coment s'en vait ver Ravene e mena sa dame a gram dolo</p>

</div2><div2><head>Testo</head>

<lg><l>Vasen Milon coroços e pensiç,</l><l>
Quant sconfito oit qui qi l'oit asaliz.</l><l>
Quant à ço fait, si fu da lor grepiz;</l><l>
Tanto çamine por poi e por lariz</l><l>
Pasa li plan, li val e li lariz;</l><l>
Deo li condue, li rois de Paradiz,</l><l>
E soa mer le Verçene genitriz.</l><l>
Se dama moine, dont fu sbanoiz</l><l>
De França bele e de la cité de Pariz.</l><l>
Quant fu a Ravene si li stete tros diz,</l><l>
Pos à pasé oltre qe da nul fo requiz.</l></lg>

</div2></div1><div1><head>XI</head>


<div2><head>Rubrica</head>

<p>Coment s'en vait Milon</p>

</div2><div2><head>Testo</head>

<lg><l>Vasen Milon dever le li del mer,</l><l>
E vi la torbea e le onde lever.</l><l>
Nen volse pais oltra la mer passer</l><l>
Por qe a la dame non faïst noier;</l><l>
Non alù avanti, ançi tornà arer</l><l>
Dever Romagne prist a çaminer;</l><l>
La dame è si grose qe <add resp="ed">a</add> pene poit aler.</l><l>
Apreso de Ymole a une fontane cier</l><l>
Qe hec estoit fora por la river,</l><l>
hec partorì li son flo primer,</l><l>
Ço fu Rolando li meltre çivaier</l><l>
Qe se poüst a so tempo trover</l><l>
Nian da pois de cento anni enter.</l><l>
Or non poit Berte plu avanti aler;</l><l>
Quant Roland partorì, ne fo en gran penser,</l><l>
Nian Milon no se soit conseler.</l><l>
Petit dame av<add resp="ed">o</add>it a le son relever.</l><l>
Quant quele qe le furent va l'infante saçer,</l><l>
A gran mervile li parse aviser</l><l>
Qe de l'infant li parse strainer</l><l>
Q'ei ge par q'el aüst plus de dos an enter;</l><l>
E quant fu né le pris a reguarder,</l><l>
Nen fe' mie cum li altri baçaler</l><l>
Quando nasent començent a plurer.</l><l>
Ele 'l bagnent, si 'l prist a laver,</l><l>
A molt gran poine ele 'l poont faser,</l><l>
Ne se lasoit li pè ni le man liger.</l><l>
Dist l'una a l'autre: «Questo serà hom fer.»</l></lg>

</div2></div1><div1><head>XII</head>


<div2><head>Rubrica</head>

<p>Coment nase Ro<add resp="ed">land</add></p>

</div2><div2><head>Testo</head>

<lg><l>Là o' Roland fo né no le fo pavilon,</l><l>
Ni çanbra depinte, ni palés, ni mason,</l><l>
Ni leito grande como a lui convenon,</l><l>
Coltra ni lenço', ni aitra guarison.</l><l>
Se nu de lu volen ben far rason,</l><l>
A Jesù Christo nu li asomilon,</l><l>
Qe naque en un presepio, cum dist li sermon,</l><l>
En una stable cun bois e con molton.</l><l>
Ensement fist Rolandin filz Milon;</l><l>
Non fo mervile s'el oit benecion.</l><l>
E dama Berte, c'oit la pasion,</l><l>
Non plaça Deo ne li so santo non</l><l>
Q'ela aüst galina ni gapon,</l><l>
Cun le altre dame qe foit quela rason;</l><l>
En pase le sostent sença tençon.</l><l>
Moito la plure li son segnor Milon,</l><l>
Quant le conforte la seror de Karlon:</l><l>
«Mon segnor, fait ela, non farés plurason,</l><l>
Qe in cesta noit vide una envision,</l><l>
Qe por ces enfant ancor retornaron</l><l>
En nos païs a grande guarison;</l><l>
Sor totes autres costu serà prodon.</l><l>
Se mo avon quaiche aflecion,</l><l>
Questo n'è avenu por peçé qe nu avon.</l><l>
Se questa colsa en pas sostinon,</l><l>
Nu n'atendon da Deo guierdon.»</l><l>
Milon la intende, tuto se conforton.</l></lg>

</div2></div1><div1><head>XIII</head>


<div2><head>Rubrica</head>

<p>Coment Milon parole a Berte</p>

</div2><div2><head>Testo</head>

<lg><l>Dama, dist Milon, de vos e' son dolant</l><l>
Quant je vos vi in pena et in tormant.</l><l>
Dist la dama: «Non parlés plus avant.</l><l>
Da q'eo pur partort mon enfant,</l><l>
Non ò nul mal e nul enojamant.»</l><l>
Saçés, segnur, e saçés a siant:</l><l>
Petite dame fu in le segle vivant</l><l>
Qe plus de Berte avoit esiant.</l><l>
Quel enfant norì e ben e dolcemant,</l><l>
Si le fe' batiçer e darle li olio sant,</l><l>
Quant fo li termen, le .xv. jor pasant,</l><l>
Quele qe le portent a li bateçamant</l><l>
Ne le portoit mie au monester grant,</l><l>
Mais a une çapele qe estoit li davant;</l><l>
Ma totefois Milon li fo ensemant,</l><l>
Al batezer le mis nome Rolant.</l><l>
Donde li prest s'en vait mervelant</l><l>
Qe no li mis nome ni Pero ni Çoant.</l><l>
Quant à ço fato, s'en retorna çoiant,</l><l>
A soa mer donò le petit enfant,</l><l>
E quela l'alatò, si le tene tant</l><l>
Qe un petit se levava in estant.</l><l>
En celle lois oe fo nasu Rolant</l><l>
Ne le demorò mie longamant.</l><l>
Un mois après i alirent avant.</l><l>
Nen avoit qe porter se no cel enfant,</l><l>
Non portoit valis con fa li merçaant,</l><l>
Nian somer carçé d'or e d'arçant,</l><l>
Ne non avoit palafroi ne muleto anblant.</l><l>
Por tera alent durando tel tormant</l><l>
Ne vos saveria conter par nula ren vivant;</l><l>
De çorno en çorno tant vait erant</l><l>
Qe a Sutrio vent et ilec desant,</l><l>
Si se mis ad ester en un desertamant</l><l>
O' no estoit homo de mer vivant;</l><l>
E questo fait qe la paura oit grant</l><l>
De Karle maine le riçe sorpoiant.</l><l>
L'enfant norì e ben e planemant.</l></lg>

</div2></div1><div1><head>XIV</head>


<div2><head>Rubrica</head>

<p>De la poine qe durò Milon</p>

</div2><div2><head>Testo</head>

<lg><l>De Milon saçés por verité</l><l>
Qe in quela selve el durò gran ferté</l><l>
E grande poine e d'inverno e d'esté.</l><l>
Quant l'infant avoit li quatro ani pasé,</l><l>
A la cité l'oit a la scola mandé;</l><l>
Çamais non fo nul hom in ste mondo né,</l><l>
S'el non fo le filz de Damenedé,</l><l>
Qe a inparer en fust tanto doté;</l><l>
Plus enparoit en un jor qe altri non fasoit in se';</l><l>
Don le maistro l'en avoit en aé</l><l>
E si disoit: «Se costu ven en eté,</l><l>
El me torà la moia dignité.»</l><l>
Non è hom in ste mondo si saçes ni doté,</l><l>
Quando Roland en fo en soa até,</l><l>
De seno e de scriture l'aüst trapasé.</l><l>
Son per li alevò en grande poverté;</l><l>
Tant qe il avoit .vij. ani pasé</l><l>
Mal fo vesti e mal acoroé</l><l>
E mal fo pasu e seçorné.</l><l>
E quel Milon, si fo forte et aduré,</l><l>
De çivaier el devene boscher.</l></lg>

</div2></div1><div1><head>XV</head>


<div2><head>Rubrica</head>

<p>Coment Million aloit au bois</p>

</div2><div2><head>Testo</head>

<lg><l>Entendés moi, segnor e bona jent:</l><l>
Celle Milon ne fo pais mie lent,</l><l>
Çascun jor a l'aube aparisent</l><l>
Si se levoit, nen foit arestament,</l><l>
A le bois vait o' durò gran torment,</l><l>
Si fasoit legne, si le aloit vendent,</l><l>
Si le donoit por diner d'argent;</l><l>
E de qui diner el comproit la plument,</l><l>
Donde vivoit e ben e poverment.</l><l>
Mais Rolandin, por q'era si saçent,</l><l>
Celle enfant o' el era acontent,</l><l>
Del pan e de la çarne i le dava sovent,</l><l>
Si qe de çorno en çorno el aloit en avent.</l><l>
Or laseron de Milon li valent</l><l>
E de dama Berte qi fo in gran spavent;</l><l>
Gran poina durò en cele bois longament</l><l>
Fin qe Damenedé li de' restorament,</l><l>
Q'ela ensì de tanto ennoiament,</l><l>
Con vos oldirés se serés atendent.</l><l>
Nen fust Roland a tuto son vivent</l><l>
Nen fust ensu de poine e de torment</l><l>
Ne mais aüst ëu acordament</l><l>
A Karle maine le riçe sorpoient,</l><l>
Ne mais en Françe aüst eü teniment</l><l>
Ne anomé da nesun so parent.</l></lg>

<lg>
<l><add resp="ed">Or laseron de le dux Milon</add></l><l>
<add resp="ed">E de dama Berte a la clere façon</add></l><l>
<add resp="ed">E de Roland son petit garçon,</add></l><l>
<add resp="ed">Qe gran poine el durò en ste mon,</add></l><l>
<add resp="ed">Petit enfant e veilart e garçon,</add></l><l>
<add resp="ed">Mais a la fin si con por voir saçon</add></l><l>
<add resp="ed">Quant le traì le conte Gainelon,</add></l><l>
<add resp="ed">Donde fo morto con tot ses compagnon</add></l><l>
<add resp="ed">Da li malves li rois Marsilion,</add></l><l>
<add resp="ed">Da Deo n'oit si gran benecion</add></l><l>
<add resp="ed">Qe il fo santo si porte li confalon</add></l><l>
<add resp="ed">De tot li martires qe in celo se trovon.</add></l>
</lg>
</div2></div1>
</body>
</text>
</TEI.2>
