<?xml version="1.0" encoding="UTF-8"?>
<!DOCTYPE TEI.2 SYSTEM "http://backend.bibliotecaitaliana.it/DTD/bibit.dtd">
<TEI.2>
<teiHeader>
  <fileDesc>
    <titleStmt>
      <title>Rime incerte</title>
      <author>Antonio Fileremo Fregoso</author>
    </titleStmt>
    <extent>13 Kb in UTF-8</extent>
    <publicationStmt>
      <publisher>Biblioteca Italiana</publisher>
      <pubPlace>Roma</pubPlace>
      <date>2004</date>
      <idno>bibit001609</idno>
      <availability>
        <p>Questa risorsa digitale è liberamente accessibile per uso
              personale o scientifico. Ogni uso commerciale è vietato</p>
      </availability>
    </publicationStmt>
    <seriesStmt>
      <title>Collezione BibIt</title>
    </seriesStmt>
    <sourceDesc>
      <bibl>
        <title>Opere</title>
        <author>Fregoso, Antonio</author>
        <editor id="ed">Dilemmi, Giorgio</editor>
        <publisher>Commissione per i testi di lingua</publisher>
        <pubPlace>Bologna</pubPlace>
        <date>1976</date>
      </bibl>
    </sourceDesc>
  </fileDesc>
  <encodingDesc>
                  <samplingDecl>
                    <p>Tutti i materiali paratestuali della fonte cartacea non riconducibili alla
                      responsabilità dell'autore dell'opera sono stati soppressi nella versione
                      digitale</p>
                  </samplingDecl>
                  <editorialDecl>
                    <correction method="silent" status="medium">
                      <p>Livello medio: controllo a video con collazione con edizione di
                      riferimento</p>
                    </correction>
                    <quotation form="data" marks="all">
                      <p>I simboli di citazione e di discorso diretto presenti sulla fonte cartacea
                        sono stati rappresentati sulla versione digitale</p>
                    </quotation>
                    <hyphenation eol="none">
                      <p>I trattini di sillabazione a fine riga sono stati soppressi e le parole
                        ricomposte</p>
                    </hyphenation>
                  </editorialDecl>
    <classDecl><taxonomy id="CDD"><bibl>Classificazione Decimale Dewey</bibl></taxonomy><taxonomy id="CGB"><bibl>Classificazione generi BibIt</bibl></taxonomy></classDecl></encodingDesc>
  <profileDesc>
    <creation>
      <date>500</date>
    </creation>
    <langUsage><language id="ita">Italiano</language></langUsage>
    <textClass>
      <keywords scheme="CDD">
        <term>851.3 - POESIA ITALIANA. 1492-1542</term>
      </keywords>
      <keywords scheme="CGB">
        <term>Poesia</term>
      </keywords>
    </textClass>
  </profileDesc>
  <revisionDesc>
    <change>
      <date>Data sconosciuta anteriore al 2000</date>
      <respStmt>
        <name>CIBIT - Roma</name>
      </respStmt>
      <item>Digitalizzazione</item>
    </change>
    <change>
      <date>Data sconosciuta anteriore al 2000</date>
      <respStmt>
        <name>CIBIT - Roma</name>
      </respStmt>
      <item>Correzione linguistica</item>
    </change>
    <change>
      <date>2004-09-30T00:00:00.000+02:00</date>
      <respStmt>
        <name>Carla Deiana</name>
        <name>BIBIT</name>
      </respStmt>
      <item>Codifica XML - Codifica manuale</item>
    </change>
    <change>
      <date>2004-09-30T00:00:00.000+02:00</date>
      <respStmt>
        <name>Carla Deiana</name>
        <name>BIBIT</name>
      </respStmt>
      <item>Validazione</item>
    </change>
  </revisionDesc>
</teiHeader>

<text>
<body>
<div1><head>Capitulo che fa uno innamorato a una sua amante</head>
<lg>
<l>Non posso più celar l'ardente face</l>
<l>che di natura è sì strana e feroce</l>
<l>che se l'om parla è mal, pegi'è se tace.</l>
<l>Convien ch'inalzi ormai mia muta voce,</l>
<l>ché tra gli aridi legni el chiuso foco,</l>
<l>quanto l'ascondi più, tanto più noce.</l>
<l>Rivolto è in doglia ogni mia festa e gioco,</l>
<l>e son a tal per troppo amar ridutto,</l>
<l>ch'io moro di dolor s'io non mi sfoco.</l>
<l>Ahimè che mai non fia mio volto asciutto</l>
<l>di pianto e di sospir mai vòto il petto,</l>
<l>ch'io cerco in secca arena coglier frutto!</l>
<l>Una immortal bellezza, un divo aspetto,</l>
<l>una donna, una ninfa, anzi una dea</l>
<l>de libero m'han fatto esser sugetto.</l>
<l>Ahi, falsa mia fortuna iniqua e rea,</l>
<l>ahi, crudel fato, ahi, mia malvagia sorte,</l>
<l>sorte che tal venir mai non credea!</l>
<l>Or so che seco ognun convien che porte</l>
<l>dal dì che nasce il suo distin cogli anni,</l>
<l>ogni suo bene e male e vita e morte;</l>
<l>or vegio aperto i tanti occulti inganni</l>
<l>di chi ognor dice l'omo esser disciolto</l>
<l>in questo falso mondo pien d'affanni.</l>
<l>Sol per veder un angelico volto</l>
<l>sì amato, credo, nel celeste coro,</l>
<l>ogni vigor mi fu da l'alma tolto: </l>
<l>una testa coperta de fin oro,</l>
<l>un'ampla fronte, duo luccente stelle,</l>
<l>duo rosse guanze son cagion ch'io moro;</l>
<l>un naso profillato e duo sì belle</l>
<l>labra rosate, un sì legiadro mento</l>
<l>che simil mai non pinse il divo Apelle,</l>
<l>una marmorea gola, un pavimento,</l>
<l>di candido alabastro aprico seno,</l>
<l>cagion fu già del mio mortal tormento;</l>
<l>un corpo di beltà sì colmo e pieno</l>
<l>che 'nvidïose fa Dïana e Venere,</l>
<l>cagion fu che piangendo or venga meno.</l>
<l>Tutte l'ascoste e belle membra tenere</l>
<l>ch'imagino che par non abia el mondo,</l>
<l>son crude fiamme a convertirme in cenere;</l>
<l>un animo sì magno e sì giocondo,</l>
<l>che mostra in tutti i suo pesati gesti,</l>
<l>m'ha totalmente ruinato in fondo; </l>
<l>un moderato andar, mill'ati onesti,</l>
<l>un lampegiar, un volger di quel viso,</l>
<l>quei vaghi belli e quelle ornate vesti,</l>
<l>quel dolce sguardo e quel suave riso,</l>
<l>quella angelica voce e divin canto</l>
<l>m'hanno dal tristo petto el cor diviso;</l>
<l>quel parlar sagio, acorto, onesto e santo,</l>
<l>quelle virtù che in lei Natura accolse</l>
<l>m'han posto in doglia e sempiterno pianto.</l>
<l>Quando formar costei Natura vòlse,</l>
<l>di quante donne mai furno famose</l>
<l>la più perfetta parte elesse e tolse</l>
<l>e con tanta arte in costei le compose</l>
<l>che tal già mai non fu né tal mai fia,</l>
<l>ch'ogni sua forza in far quest'una pose.</l>
<l>Tanta virtù, bellezza e legiadria</l>
<l>regna in costei che dea saria tenuta,</l>
<l>se fusse un poco più clemente e pia.</l>
<l>A i prieghi sorda, a mie domande muta,</l>
<l>per atti mesti, lacrime o suspiri,</l>
<l>a pietà del mio mal nulla se muta.</l>
<l>Deh, maledetti sian mei van desiri</l>
<l>e tutte le mie stolte e sciocche voglie,</l>
<l>cagion di longhi mei mortal martiri!</l>
<l>Ammirar non si de', s'el vive in doglie</l>
<l>chi frutto cerca coglier di tal ramo</l>
<l>che tocca il ciel colle dorate foglie.</l>
<l>Una cosa impossibil aver bramo,</l>
<l>una ninfa conversa in lieve tigre:</l>
<l>e quanto m'odia più, tanto più l'amo.</l>
<l>Per costei sol tutte mie forze pigre</l>
<l>son diventate e per lei solo ho fatto</l>
<l>piangendo un altro Gange, Eufrate e Tigre,</l>
<l>e per lei solo a supportar m'han datto</l>
<l>ogni tormento, ogni affanno, ogni pena,</l>
<l>né temo d'Atteon l'ultimo tratto. </l>
<l>Quest'è colei che sol mi stringe e sfrena,</l>
<l>questa m'occide in un punto e fa vivo,</l>
<l>questa ovunque vuol mi guida e mena;</l>
<l>di costei sol or penso, or parlo, or scrivo,</l>
<l>di costei sol or mi lamento, or lodo</l>
<l>e di veder costei mi pasco e vivo;</l>
<l>per lei sol stento sempre e per lei godo,</l>
<l>per lei sol mi ramarico e per lei</l>
<l>di gaudio mi riffò, d'ira mi rodo.</l>
<l>Altro non bramo, altro aver non vorrei,</l>
<l>altro più non desio, altro non chiegio,</l>
<l>altro non adomando a gli alti dei </l>
<l>se non costei in cui mi pavonegio,</l>
<l>in cui mi spechio, in cui ogni ben miro,</l>
<l>in cui mia morte e mia salute vegio,</l>
<l>per cui soltanto ognor piango e sospiro,</l>
<l>per cui piangendo talor canto e rido,</l>
<l>per cui moro e per cui morto respiro.</l>
<l>A lei pietà dimando, a lei sol grido,</l>
<l>a lei chiegio mercede, a lei ricorro</l>
<l>ognor che della vita mi disfido. </l>
<l>E quanto colla mente più discorro,</l>
<l>tanto mi piace più questa fenice</l>
<l>e tanto più ogni altra cosa adoro.</l>
<l>Lei mi fa solo al mondo el più infelice,</l>
<l>lei sola mi puol dare morte e vita,</l>
<l>lei mi pò far beato e lei felice;</l>
<l>da lei pervenne la mortal ferita,</l>
<l>da lei vene il venen ch'al cor m'è gionto,</l>
<l>da lei mia morte or vien se non m'aita;</l>
<l>con lei legeri m'è l'estremo ponto,</l>
<l>con lei legeri m'è da poi l'inferno,</l>
<l>essere sempre con Pluton congionto:</l>
<l>senza, del mondo non vorrei governo,</l>
<l>senza essa non vorrei viver un'ora,</l>
<l>senza, refutare'quel bene eterno.</l>
<l>Quest'è colei che 'l mio cor tanto onora,</l>
<l>quest'è colei che reverisce e ama,</l>
<l>e questa per sua dea, non altro, onora.</l>
<l>Costei sol sempre invoca e costei chiama,</l>
<l>costei desia, costei domanda e priega,</l>
<l>costei sol cerca aver, non gloria o fama.</l>
<l>Ma lasso, al mio pregar nulla se piega</l>
<l>questa ingrata giudea perfida e dura,</l>
<l>a cui ch'io serva non ch'altro mi niega.</l>
<l>Struger mi vede intorno a le suo mura</l>
<l>piangendo e suspirando ognora, e vede</l>
<l>ch'io moro e del mio mal nulla se cura,</l>
<l>tal ch'io non spero mai trovar mercede</l>
<l>a questa fiera più ch'altra crudele,</l>
<l>nimica mia, nimica di mia fede.</l>
<l>Mai tal non fu tra 'l popul d'Israele</l>
<l>el bon Iacòb: poi ch'ebe assai servito</l>
<l>sett'e sett'anni, al fin placò Rachele;</l>
<l>e Sara per longinquo e straneo lito,</l>
<l>pien di quel foco che costei non scalda,</l>
<l>lassar non vòlse mai el dolce marito;</l>
<l>e se non fusse stata alquanto calda</l>
<l>Tamàr per contentar sol el fratello,</l>
<l>non saria stata a le sue forze salda.</l>
<l>Animal non fu mai sì crudo e fello,</l>
<l>ch'avessi tanto ardir come quest'una</l>
<l>farsi d'Amor perpetüo rebello.</l>
<l>Or ben gli se conviene il nome Bruna,</l>
<l>ben che candida sia la bella faccia,</l>
<l>ch'a mezzo giorno ormai mia vita imbruna.</l>
<l>Bruna è la faticosa e dura traccia</l>
<l>per cui la seguo e bruna è la pregione,</l>
<l>bruna è la corda che 'l mio core allaccia;</l>
<l>bruni pensieri e bruna intenzïone</l>
<l>in me son sempre, e sol di brun mi vesto:</l>
<l>el brun sol mi ralegra e dà passione.</l>
<l>Col viso bruno, lacrimoso e mesto</l>
<l>cerco la notte bruna e bruna stanza,</l>
<l>ché di quanto è più chiar, più me molesto.</l>
<l>E a questo breve viver che m'avanza,</l>
<l>bruna morte desio ch'or fin gli dia,</l>
<l>poi che d'altra mercé non ho speranza.</l>
<l>Oh, sciocca speme, vana fede mia!</l>
<l>Oh, mio servir indarno! Oh, perso amore!</l>
<l>Oh, fatica! Oh, sudor pien d'eresia!</l>
<l>Oh che pena, oh che doglia, oh che dolore!</l>
<l>Oh, che tormento al corpo afflitto e stanco</l>
<l>aver perso in un punto l'alma e 'l core!</l>
<l>Oh che martìr sentirse venir manco</l>
<l>e consumarse per fidel servire</l>
<l>senza aspettarne premio alcuno unquanco!</l>
<l>O cieli, o stelle, al mio longo languire</l>
<l>como a pietà non vi movete ormai,</l>
<l>che morte almen mio pianto abi a finire?</l>
<l>Morte, pon fine a tante angosce e guai</l>
<l>in tanta servitute e tanti affanni,</l>
<l>che senza te non avran fin giamai.</l>
<l>Deh, vien ristoro d'i mie'tanti danni!</l>
<l>Scritto ho già l'epitafio in duro sasso,</l>
<l>salubre esempio agli amorosi inganni:</l>
<l>— Nissun distenda oltra misura el passo,</l>
<l>ché per amor ch'illicito non m'era,</l>
<l>l'alma tormenta e quivi el corpo lasso —.</l></lg>
</div1>
<div1><head>Capitolo di Fortuna</head>
<lg>
<l>A che per ben mondan pregar li dei?</l>
<l>Sarò felice se a Fortuna piace,</l>
<l>ché sol el mal e 'l ben consiste in lei,</l>
<l>però ch'io veggio quel che in terra giace</l>
<l>di questa dea soposto a l'amplo regno:</l>
<l>richezze, onor, travagli, guerre e pace;</l>
<l>né la Virtù non facia alcun disegno</l>
<l>senza favor di questa gran regina,</l>
<l>ché pò Fortuna sopra ogn'alto ingegno.</l>
<l>Vedesi un'alma eccelsa e pelegrina,</l>
<l>d'ogni virtù composta e dotrimento,</l>
<l>il suo bel stato andar spesso in ruina,</l>
<l>come una nave in mar spenta dal vento,</l>
<l>che per favor de l'onde e di tempesta</l>
<l>in ciel si trova o in fondo in un momento.</l>
<l>Ah, così questa a chi 'l suo favor presta</l>
<l>spechiar se de' d'altrui sempre in li affanni,</l>
<l>ch'è tanto instabil, quanto l'è più presta.</l>
<l>Crasso n'i primi soi più felice anni</l>
<l>chiamar si vòlse al mondo fortunato,</l>
<l>non ben presago d'i futuri danni,</l>
<l>e così quel da la Fortuna alzato,</l>
<l>che non pensò di vetro ogni sua gloria</l>
<l>e che una rota rega un tanto stato.</l>
<l>Vinse Annibàl sì come vòl la istoria,</l>
<l>poi perse come piacque a questa dea,</l>
<l>ché in lei consiste il danno e la vittoria.</l>
<l>Ah, stolto è quel che in questa vita spera</l>
<l>aver Fortuna in preda al suo favore:</l>
<l>la vita el fin e 'l dì loda la sera;</l>
<l>ché s'e' più tristi esalta a tanto onore,</l>
<l>fa per mostrar la immensa sua possanza,</l>
<l>come oggi fa ciascun magno signore.</l>
<l>Non è gran fatto a far che l'oro avanza</l>
<l>l'altro metal, ma fa far del piombo oro,</l>
<l>ben che l'una è virtù, l'altro è ignoranza.</l>
<l>Dire' ben forsi alcun: — Perché coloro</l>
<l>ch'hanno virtù ricercano mercede</l>
<l>e non dottrina a quei ch'han gran tesoro? —.</l>
<l>Rispondo a questo e so che ognun el crede:</l>
<l>— Comprende il saggio la necessitade,</l>
<l>ma il stolto il so bisogno mai non vede.</l>
<l>Da la virtù risurge la pietade,</l>
<l>e da un gran ben suol nascer gran ruine,</l>
<l>e più percossa dà chi d'alto cade —.</l>
<l>Però ch'è in alto e giù par ch'el decline</l>
<l>da Giove, da Saturno, da la Luna,</l>
<l>non giudichi mai nulla inanti il fine,</l>
<l>ch'è varia cosa i ben de la Fortuna.</l></lg></div1></body></text></TEI.2>
