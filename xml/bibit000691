<?xml version="1.0" encoding="UTF-8"?>
<!DOCTYPE TEI.2 SYSTEM "http://backend.bibliotecaitaliana.it/DTD/bibit.dtd">
<TEI.2>
<teiHeader>
  <fileDesc>
    <titleStmt>
      <title>Rime</title>
      <author>Dante Alighieri</author>
    </titleStmt>
    <extent>87 Kb in UTF-8</extent>
    <publicationStmt>
      <publisher>Biblioteca Italiana</publisher>
      <pubPlace>Roma</pubPlace>
      <date>2004</date>
      <idno>bibit000691</idno>
      <availability>
        <p>Questa risorsa digitale è liberamente accessibile per uso
              personale o scientifico. Ogni uso commerciale è vietato</p>
      </availability>
    </publicationStmt>
    <seriesStmt>
      <title>Collezione BibIt</title>
    </seriesStmt>
    <sourceDesc>
      <bibl>
        <title>Rime</title>
        <author>Alighieri, Dante</author>
        <editor id="ed">Contini, Gianfranco</editor>
        <publisher>Einaudi</publisher>
        <pubPlace>Torino</pubPlace>
        <date>1973</date>
      </bibl>
    </sourceDesc>
  </fileDesc>
  <encodingDesc>
                  <samplingDecl>
                    <p>Tutti i materiali paratestuali della fonte cartacea non riconducibili alla
                      responsabilità dell'autore dell'opera sono stati soppressi nella versione
                      digitale</p>
                  </samplingDecl>
                  <editorialDecl>
                    <correction method="silent" status="medium">
                      <p>Livello medio: controllo a video con collazione con edizione di
                      riferimento</p>
                    </correction>
                    <quotation form="data" marks="all">
                      <p>I simboli di citazione e di discorso diretto presenti sulla fonte cartacea
                        sono stati rappresentati sulla versione digitale</p>
                    </quotation>
                    <hyphenation eol="none">
                      <p>I trattini di sillabazione a fine riga sono stati soppressi e le parole
                        ricomposte</p>
                    </hyphenation>
                  </editorialDecl>
    <classDecl><taxonomy id="CGB"><bibl>Classificazione generi BibIt</bibl></taxonomy></classDecl></encodingDesc>
  <profileDesc>
    <creation>
      <date>300</date>
    </creation>
    <langUsage><language id="ita">Italiano</language></langUsage>
    <textClass>
      <keywords scheme="CGB">
        <term>Poesia</term>
      </keywords>
    </textClass>
  </profileDesc>
  <revisionDesc>
    <change>
      <date>Data sconosciuta anteriore al 2000</date>
      <respStmt>
        <name>LIZ</name>
      </respStmt>
      <item>Digitalizzazione</item>
    </change>
    <change>
      <date>Data sconosciuta anteriore al 2000</date>
      <respStmt>
        <name>LIZ</name>
      </respStmt>
      <item>Correzione linguistica</item>
    </change>
    <change>
      <date>2004-07-15T00:00:00.000+02:00</date>
      <respStmt>
        <name>Carla Deiana</name>
        <name>BIBIT</name>
      </respStmt>
      <item>Codifica XML - Codifica manuale</item>
    </change>
    <change>
      <date>2004-07-15T00:00:00.000+02:00</date>
      <respStmt>
        <name>Carla Deiana</name>
        <name>BIBIT</name>
      </respStmt>
      <item>Validazione</item>
    </change>
  </revisionDesc>
</teiHeader>

<text>
<body>
<div1 n="1 Savete giudicar vostra ragione">

<opener><byline>DANTE ALIGHIERI A DANTE DA MAIANO</byline></opener>

<lg><l>Savete giudicar vostra ragione,</l>
<l>o om che pregio di saver portate</l>
<l>per che, vitando aver con voi quistione</l>
<l>com so rispondo a le parole ornate.</l></lg>
<lg><l>Disio verace, u' rado fin si pone,</l>
<l>che mosse di valore o di bieltate,</l>
<l>imagina l'amica oppinione</l>
<l>significasse il don che pria narrate.</l></lg>
<lg><l>Lo vestimento, aggiate vera spene</l>
<l>che fia, da lei cui desiate, amore</l>
<l>e 'n ciò provide vostro spirto bene:</l></lg>
<lg><l>dico, pensando l'ovra sua d'allore.</l>
<l>La figura che già morta sorvene</l>
<l>è la fermezza ch'averà nel core.</l></lg></div1>

<div1 n="2 Qual che voi siate, amico, vostro manto">

<opener><byline>DANTE ALIGHIERI A DANTE DA MAIANO</byline></opener>

<lg><l>Qual che voi siate, amico, vostro manto</l>
<l>di scienza parmi tal che non è gioco;</l>
<l>sì che, per non saver, d'ira mi coco,</l>
<l>non che laudarvi sodisfarvi tanto.</l></lg>
<lg><l>Sacciate ben (ch'io mi conosco alquanto)</l>
<l>che di saver ver' voi ho men d'un moco,</l>
<l>né per via saggia come voi non voco,</l>
<l>così parete saggio in ciascun canto.</l></lg>
<lg><l>Poi piacevi saver lo meo coraggio,</l>
<l>e io 'l vi mostro di menzogna fore,</l>
<l>sì come quei ch'a saggio è 'l suo parlare:</l></lg>
<lg><l>certanamente a mia coscienza pare,</l>
<l>chi non è amato, s'elli è amadore</l>
<l>che 'n cor porti dolor senza paraggio.</l></lg></div1>

<div1 n="3 Non canoscendo, amico, vostro nomo">

<opener><byline>DANTE ALIGHIERI A DANTE DA MAIANO</byline></opener>

<lg><l>Non canoscendo, amico, vostro nomo,</l>
<l>donde che mova chi con meco parla,</l>
<l>conosco ben che scienz'à di gran nomo,</l>
<l>sì che di quanti saccio nessun par l'à:</l></lg>
<lg><l>ché si pò ben canoscere d'un omo,</l>
<l>ragionando, se ha senno, che ben par là;</l>
<l>conven poi voi laudar sanza far nomo,</l>
<l>è forte a lingua mia di ciò com parla.</l></lg>
<lg><l>Amico (certo sonde, acciò ch'amato</l>
<l>per amore aggio), sacci ben, chi ama,</l>
<l>se non è amato, lo maggior dol porta;</l></lg>
<lg><l>ché tal dolor ten sotto suo camato</l>
<l>tutti altri, e capo di ciascun si chiama:</l>
<l>da ciò ven quanta pena Amore porta.</l></lg></div1>

<div1 n="4 Savere e cortesia, ingegno ed arte">

<opener><byline>DANTE ALIGHIERI A DANTE DA MAIANO</byline></opener>

<lg><l>Savere e cortesia, ingegno ed arte,</l>
<l>nobilitate, bellezza e riccore,</l>
<l>fortezza e umiltate e largo core,</l>
<l>prodezza ed eccellenza, giunte e sparte,</l></lg>
<lg><l>este grazie e vertuti in onne parte</l>
<l>con lo piacer di lor vincono Amore:</l>
<l>una più ch'altra ben ha più valore</l>
<l>inverso lui, ma ciascuna n'ha parte.</l></lg>
<lg><l>Onde se voli, amico, che ti vaglia</l>
<l>vertute naturale od accidente,</l>
<l>con lealtà in piacer d'Amor l'adovra,</l></lg>
<lg><l>e non a contastar sua graziosa ovra:</l>
<l>ché nulla cosa gli è incontro possente,</l>
<l>volendo prender om con lui battaglia.</l></lg></div1>

<div1 n="5 Se Lippo amico se' tu che mi leggi">

<lg><l>Se Lippo amico se' tu che mi leggi,</l>
<l>davanti che proveggi</l>
<l>a le parole che dir ti prometto,</l>
<l>da parte di colui che mi t'ha scritto</l>
<l>in tua balia mi metto</l>
<l>e recoti salute quali eleggi.</l></lg>
<lg><l>Per tuo onor audir prego mi deggi</l>
<l>e con l'udir richeggi</l>
<l>ad ascoltar la mente e lo 'ntelletto:</l>
<l>io che m'appello umile sonetto,</l>
<l>davanti al tuo cospetto</l>
<l>vegno, perché al non caler non feggi.</l></lg>
<lg><l>Lo qual ti guido esta pulcella nuda,</l>
<l>che ven di dietro a me sì vergognosa</l>
<l>ch'a torto gir non osa,</l>
<l>perch'ella non ha vesta in che si chiuda;</l></lg>
<lg><l>e priego il gentil cor che 'n te riposa</l>
<l>che la rivesta e tegnala per druda,</l>
<l>sì che sia conosciuda</l>
<l>e possa andar là 'vunque è disiosa.</l></lg></div1>

<div1 n="6 Lo meo servente core">

<lg><l>Lo meo servente core</l>
<l>vi raccomandi Amor, che vi l'ha dato,</l>
<l>e Merzé d'altro lato</l>
<l>di me vi rechi alcuna rimembranza;</l>
<l>ché, del vostro valore</l>
<l>avanti ch'io mi sia guari allungato,</l>
<l>mi tien già confortato</l>
<l>di ritornar la mia dolce speranza.</l>
<l>Deo, quanto fie poca addimoranza,</l>
<l>secondo il mio parvente:</l>
<l>ché mi volge sovente</l>
<l>la mente per mirar vostra sembianza;</l>
<l>per che ne lo meo gire e addimorando,</l>
<l>gentil mia donna, a voi mi raccomando.</l></lg></div1>

<div1 n="7 La dispietata mente, che pur mira">

<lg><l>La dispietata mente, che pur mira</l>
<l>di retro al tempo che se n'è andato,</l>
<l>da l'un de' lati mi combatte il core;</l>
<l>e 'l disio amoroso, che mi tira</l>
<l>ver' lo dolce paese c'ho lasciato,</l>
<l>d'altra part'è con la forza d'Amore;</l>
<l>né dentro i' sento tanto di valore</l>
<l>che lungiamente i' possa far difesa,</l>
<l>gentil madonna, se da voi non vene:</l>
<l>però, se a voi convene</l>
<l>ad iscampo di lui mai fare impresa,</l>
<l>piacciavi di mandar vostra salute,</l>
<l>che sia conforto de la sua virtute.</l></lg>
<lg><l>Piacciavi, donna mia, non venir meno</l>
<l>a questo punto al cor che tanto v'ama,</l>
<l>poi sol da voi lo suo soccorso attende;</l>
<l>ché buon signor già non ristringe freno</l>
<l>per soccorrer lo servo quando 'l chiama</l>
<l>ché non pur lui, ma suo onor difende.</l>
<l>E certo la sua doglia più m'incende,</l>
<l>quand'i' mi penso ben, donna, che vui</l>
<l>per man d'Amor là entro pinta sete:</l>
<l>così e voi dovete</l>
<l>vie maggiormente aver cura di lui;</l>
<l>ché Que' da cui convien che 'l ben s'appari,</l>
<l>per l'imagine sua ne tien più cari.</l></lg>
<lg><l>Se dir voleste, dolce mia speranza,</l>
<l>di dare indugio a quel ch'io vi domando,</l>
<l>sacciate che l'attender io non posso;</l>
<l>ch'i' sono al fine de la mia possanza.</l>
<l>E ciò conoscer voi dovete, quando</l>
<l>l'ultima speme a cercar mi son mosso;</l>
<l>ché tutti incarchi sostenere a dosso</l>
<l>de' l'uomo infin al peso ch'è mortale,</l>
<l>prima che 'l suo maggiore amico provi,</l>
<l>poi non sa qual lo trovi:</l>
<l>e s'elli avven che li risponda male,</l>
<l>cosa non è che costi tanto cara,</l>
<l>ché morte n'ha più tosto e più amara.</l></lg>
<lg><l>E voi pur sete quella ch'io più amo,</l>
<l>e che far mi potete maggior dono,</l>
<l>e 'n cui la mia speranza più riposa;</l>
<l>ché sol per voi servir la vita bramo,</l>
<l>e quelle cose che a voi onor sono</l>
<l>dimando e voglio: ogni altra m'è noiosa.</l>
<l>Dar mi potete ciò ch'altri non m'osa,</l>
<l>ché 'l sì e 'l no di me in vostra mano</l>
<l>ha posto Amore; ond'io grande mi tegno.</l>
<l>La fede ch'eo v'assegno</l>
<l>muove dal portamento vostro umano;</l>
<l>ché ciascun che vi mira, in veritate</l>
<l>di fuor conosce che dentro è pietate.</l></lg>
<lg><l>Dunque vostra salute omai si mova,</l>
<l>e vegna dentro al cor, che lei aspetta,</l>
<l>gentil madonna, come avete inteso:</l>
<l>ma sappia che l'entrar di lui si trova</l>
<l>serrato forte da quella saetta</l>
<l>ch'Amor lanciò lo giorno ch'i' fui preso;</l>
<l>per che l'entrare a tutt'altri è conteso,</l>
<l>fuor ch'a' messi d'Amor, ch'aprir lo sanno</l>
<l>per volontà de la vertù che 'l serra:</l>
<l>onde ne la mia guerra</l>
<l>la sua venuta mi sarebbe danno,</l>
<l>sed ella fosse sanza compagnia</l>
<l>de' messi del signor che m'ha in balia.</l></lg>
<lg><l>Canzone, il tuo cammin vuol esser corto;</l>
<l>ché tu sai ben che poco tempo omai</l>
<l>puote aver luogo quel per che tu vai.</l></lg></div1>

<div1 n="8 Non mi poriano già mai fare ammenda">

<lg><l>Non mi poriano già mai fare ammenda</l>
<l>del lor gran fallo gli occhi miei, sed elli</l>
<l>non s'accecasser, poi la Garisenda</l>
<l>torre miraro co' risguardi belli,</l></lg>
<lg><l>e non conobber quella (mal lor prenda)</l>
<l>ch'è la maggior de la qual si favelli:</l>
<l>però ciascun di lor voi' che m'intenda</l>
<l>che già mai pace non farò con elli;</l></lg>
<lg><l>poi tanto furo, che ciò che sentire</l>
<l>doveano a ragion senza veduta,</l>
<l>non conobber vedendo; onde dolenti</l></lg>
<lg><l>son li miei spirti per lo lor fallire,</l>
<l>e dico ben, se 'l voler non mi muta,</l>
<l>ch'eo stesso li uccidrò, que' scanoscenti.</l></lg></div1>

<div1 n="9 Guido, i' vorrei che tu e Lapo ed io">

<lg><l>Guido, i' vorrei che tu e Lapo ed io</l>
<l>fossimo presi per incantamento,</l>
<l>e messi in un vasel ch'ad ogni vento</l>
<l>per mare andasse al voler vostro e mio,</l></lg>
<lg><l>sì che fortuna od altro tempo rio</l>
<l>non ci potesse dare impedimento,</l>
<l>anzi, vivendo sempre in un talento,</l>
<l>di stare insieme crescesse 'l disio.</l></lg>
<lg><l>E monna Vanna e monna Lagia poi</l>
<l>con quella ch'è sul numer de le trenta</l>
<l>con noi ponesse il buono incantatore:</l></lg>
<lg><l>e quivi ragionar sempre d'amore,</l>
<l>e ciascuna di lor fosse contenta,</l>
<l>sì come i' credo che saremmo noi.</l></lg></div1>

<div1 n="10 Per una ghirlandetta">

<lg><l>Per una ghirlandetta</l>
<l>ch'io vidi, mi farà</l>
<l>sospirare ogni fiore.</l></lg>
<lg><l>I' vidi a voi, donna, portare</l>
<l>ghirlandetta di fior gentile,</l>
<l>e sovr'a lei vidi volare</l>
<l>un angiolel d'amore umile;</l>
<l>e 'n suo cantar sottile</l>
<l>dicea: «Chi mi vedrà</l>
<l>lauderà 'l mio signore».</l></lg>
<lg><l>Se io sarò là dove sia</l>
<l>Fioretta mia bella a sentire,</l>
<l>allor dirò la donna mia</l>
<l>che port'in testa i miei sospire.</l>
<l>Ma per crescer disire</l>
<l>mia donna verrà</l>
<l>coronata da Amore.</l></lg>
<lg><l>Le parolette mie novelle,</l>
<l>che di fiori fatto han ballata,</l>
<l>per leggiadria ci hanno tolt'elle</l>
<l>una vesta ch'altrui fu data:</l>
<l>però siate pregata,</l>
<l>qual uom la canterà,</l>
<l>che li facciate onore.</l></lg></div1>

<div1 n="11 Madonna, quel signor che voi portate">

<lg><l>Madonna, quel signor che voi portate</l>
<l>ne gli occhi, tal che vince ogni possanza,</l>
<l>mi dona sicuranza</l>
<l>che voi sarete amica di pietate,</l>
<l>però che là dov'ei fa dimoranza</l>
<l>ed ha in compagnia molta beltate,</l>
<l>tragge tutta bontate</l>
<l>a sé, come principio c'ha possanza;</l>
<l>ond'io conforto sempre mia speranza,</l>
<l>la qual è stata tanto combattuta</l>
<l>che sarebbe perduta,</l>
<l>se non fosse che Amore</l>
<l>contro ogni avversità le dà valore</l>
<l>con la sua vista e con la rimembranza</l>
<l>del dolce loco e del soave fiore</l>
<l>che di novo colore</l>
<l>cerchiò la mente mia,</l>
<l>merzé di vostra grande cortesia.</l></lg></div1>

<div1 n="12 Deh, Violetta, che in ombra d'Amore">

<lg><l>Deh, Violetta, che in ombra d'Amore</l>
<l>ne gli occhi miei sì subito apparisti,</l>
<l>aggi pietà del cor che tu feristi,</l>
<l>che spera in te e disiando more.</l></lg>
<lg><l>Tu, Violetta, in forma più che umana,</l>
<l>foco mettesti dentro in la mia mente</l>
<l>col tuo piacer ch'io vidi;</l>
<l>poi con atto di spirito cocente</l>
<l>creasti speme, che in parte mi sana</l>
<l>là dove tu mi ridi.</l>
<l>Deh, non guardare perché a lei mi fidi,</l>
<l>ma drizza li occhi al gran disio che m'arde,</l>
<l>ché mille donne già per esser tarde</l>
<l>sentiron pena de l'altrui dolore.</l></lg></div1>

<div1 n="13 Volgete li occhi a veder chi mi tira">

<lg><l>Volgete li occhi a veder chi mi tira,</l>
<l>per ch'i' non posso più venir con vui,</l>
<l>e onoratel, ché questi è colui</l>
<l>che per le gentil donne altrui martira.</l></lg>
<lg><l>La sua vertute, ch'ancide sanz'ira,</l>
<l>pregatel che mi laghi venir pui,</l>
<l>ed io vi dico, de li modi sui</l>
<l>cotanto intende quanto l'om sospira:</l></lg>
<lg><l>ch'elli m'è giunto fero ne la mente,</l>
<l>e pingevi una donna sì gentile</l>
<l>che tutto mio valore a' piè le corre;</l></lg>
<lg><l>e fammi udire una voce sottile</l>
<l>che dice: «Dunque vuo' tu per neente</l>
<l>a li occhi tuoi sì bella donna tòrre?»</l></lg></div1>

<div1 n="14 Deh, ragioniamo insieme un poco, Amore">

<lg><l>Deh, ragioniamo insieme un poco, Amore,</l>
<l>e tra'mi d'ira, che mi fa pensare;</l>
<l>e se vuol l'un de l'altro dilettare,</l>
<l>trattiam di nostra donna omai, signore.</l></lg>
<lg><l>Certo il viaggio ne parrà minore</l>
<l>prendendo un così dolze tranquillare,</l>
<l>e già mi par gioioso il ritornare,</l>
<l>audendo dire e dir di suo valore.</l></lg>
<lg><l>Or incomincia, Amor, ché si convene,</l>
<l>e moviti a far ciò ch'è la cagione</l>
<l>che ti dichini a farmi compagnia,</l></lg>
<lg><l>o vuol merzede o vuol tua cortesia;</l>
<l>ché la mia mente il mio penser dipone,</l>
<l>cotal disio de l'ascoltar mi vene.</l></lg></div1>

<div1 n="15 Sonar bracchetti, e cacciatori aizzare">

<lg><l>Sonar bracchetti, e cacciatori aizzare,</l>
<l>lepri levare, ed isgridar le genti,</l>
<l>e di guinzagli uscir veltri correnti,</l>
<l>per belle piagge volgere e imboccare</l></lg>
<lg><l>assai credo che deggia dilettare</l>
<l>libero core e van d'intendimenti.</l>
<l>Ed io, fra gli amorosi pensamenti,</l>
<l>d'uno sono schernito in tale affare;</l></lg>
<lg><l>e dicemi esto motto per usanza:</l>
<l>«Or ecco leggiadria di gentil core,</l>
<l>per una sì selvaggia dilettanza</l></lg>
<lg><l>lasciar le donne e lor gaia sembianza».</l>
<l>Allor, temendo non che senta Amore,</l>
<l>prendo vergogna, onde mi ven pesanza.</l></lg></div1>

<div1 n="16 Com più vi fere Amor co' suoi vincastri">

<lg><l>Com più vi fere Amor co' suoi vincastri,</l>
<l>più li vi fate in ubidirlo presto,</l>
<l>ch'altro consiglio, ben lo vi protesto,</l>
<l>non vi si può già dar: chi vuol, l'incastri.</l></lg>
<lg><l>Poi, quando fie stagion, coi dolci impiastri</l>
<l>farà stornarvi ogni tormento agresto,</l>
<l>ché 'l mal d'Amor non è pesante il sesto</l>
<l>ver' ch'è dolce lo ben. Dunque ormai lastri</l></lg>
<lg><l>vostro cor lo cammin per seguitare</l>
<l>lo suo sommo poder, se v'ha sì punto</l>
<l>come dimostra 'l vostro buon trovare;</l></lg>
<lg><l>e non vi disviate da lui punto,</l>
<l>ch'elli sol può tutt'allegrezza dare</l>
<l>e' suoi serventi meritare a punto.</l></lg></div1>

<div1 n="17 Sonetto, se Meuccio t'è mostrato">

<lg><l>Sonetto, se Meuccio t'è mostrato,</l>
<l>così tosto 'l saluta come 'l vedi,</l>
<l>e va' correndo e gittaliti a' piedi,</l>
<l>sì che tu paie bene accostumato.</l></lg>
<lg><l>E quando se' con lui un poco stato,</l>
<l>anche 'l risalutrai, non ti ricredi;</l>
<l>e poscia a l'ambasciata tua procedi,</l>
<l>ma fa' che 'l tragghe prima da un lato;</l></lg>
<lg><l>e di': «Meuccio, que' che t'ama assai</l>
<l>de le sue gioie più care ti manda,</l>
<l>per accontarsi al tu' coraggio bono».</l></lg>
<lg><l>Ma fa' che prenda per lo primo dono</l>
<l>questi tuo' frati, e a lor sì comanda</l>
<l>che stean con lui e qua non tornin mai.</l></lg></div1>

<div1 n="18 De gli occhi de la mia donna si move">

<lg><l>De gli occhi de la mia donna si move</l>
<l>un lume sì gentil che, dove appare,</l>
<l>si veggion cose ch'uom non pò ritrare</l>
<l>per loro altezza e per lor esser nove:</l></lg>
<lg><l>e de' suoi razzi sovra 'l meo cor piove</l>
<l>tanta paura che mi fa tremare</l>
<l>e dicer: «Qui non voglio mai tornare»;</l>
<l>ma poscia perdo tutte le mie prove:</l></lg>
<lg><l>e tornomi colà dov'io son vinto,</l>
<l>riconfortando gli occhi paurusi,</l>
<l>che sentiêr prima questo gran valore.</l></lg>
<lg><l>Quando son giunto, lasso, ed e' son chiusi;</l>
<l>lo disio che li mena quivi è stinto:</l>
<l>però proveggia a lo mio stato Amore.</l></lg></div1>

<div1 n="19 Ne le man vostre, gentil donna mia">

<lg><l>Ne le man vostre, gentil donna mia,</l>
<l>raccomando lo spirito che more:</l>
<l>e' se ne va sì dolente ch'Amore</l>
<l>lo mira con pietà, che 'l manda via.</l></lg>
<lg><l>Voi lo legaste a la sua signoria,</l>
<l>sì che non ebbe poi alcun valore</l>
<l>di poter lui chiamar se non: «Signore,</l>
<l>qualunque vuoi di me, quel vo' che sia».</l></lg>
<lg><l>Io so che a voi ogni torto dispiace:</l>
<l>però la morte, che non ho servita,</l>
<l>molto più m'entra ne lo core amara.</l></lg>
<lg><l>Gentil mia donna, mentre ho de la vita,</l>
<l>per tal ch'io mora consolato in pace,</l>
<l>vi piaccia agli occhi miei non esser cara.</l></lg></div1>

<div1 n="20 E  m'incresce di me sì duramente">

<lg><l>E' m'incresce di me sì duramente</l>
<l>ch'altrettanto di doglia</l>
<l>mi reca la pietà quanto 'l martiro,</l>
<l>lasso, però che dolorosamente</l>
<l>sento contro mia voglia</l>
<l>raccoglier l'aire del sezza' sospiro</l>
<l>entro 'n quel cor che i belli occhi feriro</l>
<l>quando li aperse Amor con le sue mani</l>
<l>per conducermi al tempo che mi sface.</l>
<l>Oimè, quanto piani,</l>
<l>soavi e dolci ver' me si levaro,</l>
<l>quand'elli incominciaro</l>
<l>la morte mia, che tanto mi dispiace,</l>
<l>dicendo: «Nostro lume porta pace».</l></lg>
<lg><l>«Noi darem pace al core, a voi diletto»,</l>
<l>diceano a li occhi miei</l>
<l>quei de la bella donna alcuna volta;</l>
<l>ma poi che sepper di loro intelletto</l>
<l>che per forza di lei</l>
<l>m'era la mente già ben tutta tolta,</l>
<l>con le insegne d'Amor dieder la volta,</l>
<l>sì che la lor vittoriosa vista</l>
<l>poi non si vide pur una fiata:</l>
<l>ond'è rimasa trista</l>
<l>l'anima mia che n'attendea conforto,</l>
<l>e ora quasi morto</l>
<l>vede lo core a cui era sposata,</l>
<l>e partir la convene innamorata.</l></lg>
<lg><l>Innamorata se ne va piangendo</l>
<l>fora di questa vita</l>
<l>la sconsolata, ché la caccia Amore.</l>
<l>Ella si move quinci sì dolendo</l>
<l>ch'anzi la sua partita</l>
<l>l'ascolta con pietate il suo fattore.</l>
<l>Ristretta s'è entro il mezzo del core</l>
<l>con quella vita che rimane spenta</l>
<l>solo in quel punto ch'ella si va via;</l>
<l>e ivi si lamenta</l>
<l>d'Amor, che fuor d'esto mondo la caccia;</l>
<l>e spessamente abbraccia</l>
<l>li spiriti che piangon tuttavia,</l>
<l>però che perdon la lor compagnia.</l></lg>
<lg><l>L'imagine di questa donna siede</l>
<l>su ne la mente ancora,</l>
<l>là 've la pose quei che fu sua guida</l>
<l>e non le pesa del mal ch'ella vede,</l>
<l>anzi vie più bella ora</l>
<l>che mai e vie più lieta par che rida;</l>
<l>e alza li occhi micidiali, e grida</l>
<l>sopra colei che piange il suo partire.</l>
<l>«Vanne, misera, fuor, vattene omai».</l>
<l>Questo grida il desire</l>
<l>che mi combatte così come sole,</l>
<l>avvegna che men dole,</l>
<l>però che 'l mio sentire è meno assai</l>
<l>ed è più presso al terminar de' guai.</l></lg>
<lg><l>Lo giorno che costei nel mondo venne,</l>
<l>secondo che si trova</l>
<l>nel libro de la mente che vien meno,</l>
<l>la mia persona pargola sostenne</l>
<l>una passion nova,</l>
<l>tal ch'io rimasi di paura pieno;</l>
<l>ch'a tutte mie virtù fu posto un freno</l>
<l>subitamente, sì ch'io caddi in terra,</l>
<l>per una luce che nel cuor percosse:</l>
<l>e se 'l libro non erra,</l>
<l>lo spirito maggior tremò sì forte</l>
<l>che parve ben che morte</l>
<l>per lui in questo mondo giunta fosse:</l>
<l>ma or ne incresce a quei che questo mosse.</l></lg>
<lg><l>Quando m'apparve poi la gran biltate</l>
<l>che sì mi fa dolere,</l>
<l>donne gentili a cu' i' ho parlato,</l>
<l>quella virtù che ha più nobilitate,</l>
<l>mirando nel piacere,</l>
<l>s'accorse ben che 'l suo male era nato;</l>
<l>e conobbe 'l disio ch'era creato</l>
<l>per lo mirare intento ch'ella fece;</l>
<l>sì che piangendo disse a l'altre poi:</l>
<l>«Qui giugnerà, in vece</l>
<l>d'una ch'io vidi, la bella figura,</l>
<l>che già mi fa paura;</l>
<l>che sarà donna sopra tutte noi,</l>
<l>tosto che fia piacer de li occhi suoi».</l></lg>
<lg><l>Io ho parlato a voi, giovani donne,</l>
<l>che avete li occhi di bellezze ornati</l>
<l>e la mente d'amor vinta e pensosa,</l>
<l>perché raccomandati</l>
<l>vi sian li detti miei ovunque sono:</l>
<l>e 'nnanzi a voi perdono</l>
<l>la morte mia a quella bella cosa</l>
<l>che me n'ha colpa e mai non fu pietosa.</l></lg></div1>

<div1 n="21 Lo doloroso amor che mi conduce">

<lg><l>Lo doloroso amor che mi conduce</l>
<l>a fin di morte per piacer di quella</l>
<l>che lo mio cor solea tener gioioso,</l>
<l>m'ha tolto e toglie ciascun dì la luce</l>
<l>che avean li occhi miei di tale stella</l>
<l>che non credea di lei mai star doglioso:</l>
<l>e 'l colpo suo, c'ho portato nascoso,</l>
<l>omai si scopre per soverchia pena,</l>
<l>la qual nasce del foco</l>
<l>che m'ha tratto di gioco,</l>
<l>sì ch'altro mai che male io non aspetto;</l>
<l>e 'l viver mio (omai esser de' poco)</l>
<l>fin a la morte mia sospira e dice:</l>
<l>«Per quella moro c'ha nome Beatrice».</l></lg>
<lg><l>Quel dolce nome, che mi fa il cor agro,</l>
<l>tutte fiate ch'i' lo vedrò scritto</l>
<l>mi farà nuovo ogni dolor ch'io sento;</l>
<l>e de la doglia diverrò sì magro</l>
<l>de la persona, e 'l viso tanto afflitto,</l>
<l>che qual mi vederà n'avrà pavento.</l>
<l>E allor non trarrà sì poco vento</l>
<l>che non mi meni, sì ch'io cadrò freddo;</l>
<l>e per tal verrò morto,</l>
<l>e 'l dolor sarà scorto</l>
<l>con l'anima che sen girà sì trista;</l>
<l>e sempre mai con lei starà ricolto,</l>
<l>ricordando la gio' del dolce viso,</l>
<l>a che niente par lo paradiso.</l></lg>
<lg><l>Pensando a quel che d'Amore ho provato,</l>
<l>l'anima mia non chiede altro diletto,</l>
<l>né il penar non cura il quale attende;</l>
<l>ché, poi che 'l corpo sarà consumato,</l>
<l>se n'anderà l'amor che m'ha sì stretto</l>
<l>con lei a Quel ch'ogni ragione intende;</l>
<l>e se del suo peccar pace no i rende,</l>
<l>partirassi col tormentar ch'è degna,</l>
<l>sì che non ne paventa;</l>
<l>e starà tanto attenta</l>
<l>d'imaginar colei per cui s'è mossa,</l>
<l>che nulla pena avrà ched ella senta;</l>
<l>sì che, se 'n questo mondo l'ho perduto,</l>
<l>Amor ne l'altro men darà trebuto.</l></lg>
<lg><l>Morte, che fai piacere a questa donna,</l>
<l>per pietà, innanzi che tu mi discigli,</l>
<l>va' da lei, fatti dire</l>
<l>perché m'avvien che la luce di quigli</l>
<l>che mi fan tristo, mi sia così tolta:</l>
<l>se per altrui ella fosse ricolta,</l>
<l>falmi sentire, e trarra'mi d'errore,</l>
<l>e assai finirò con men dolore.</l></lg></div1>

<div1 n="22 Di donne io vidi una gentile schiera">

<lg><l>Di donne io vidi una gentile schiera</l>
<l>questo Ognissanti prossimo passato,</l>
<l>e una ne venia quasi imprimiera,</l>
<l>veggendosi l'Amor dal destro lato.</l></lg>
<lg><l>De gli occhi suoi gittava una lumera,</l>
<l>la qual parea un spirito infiammato;</l>
<l>e i' ebbi tanto ardir ch'in la sua cera</l>
<l>guarda', e vidi un angiol figurato.</l></lg>
<lg><l>A chi era degno donava salute</l>
<l>co gli atti suoi quella benigna e piana,</l>
<l>e 'mpiva 'l core a ciascun di vertute.</l></lg>
<lg><l>Credo che de lo ciel fosse soprana,</l>
<l>e venne in terra per nostra salute:</l>
<l>là 'nd'è beata chi l'è prossimana.</l></lg></div1>

<div1 n="23 Onde venite voi così pensose?">

<lg><l>Onde venite voi così pensose?</l>
<l>Ditemel, s'a voi piace, in cortesia,</l>
<l>ch'i' ho dottanza che la donna mia</l>
<l>non vi faccia tornar così dogliose.</l></lg>
<lg><l>Deh, gentil donne, non siate sdegnose,</l>
<l>né di ristare alquanto in questa via</l>
<l>e dire al doloroso che disia</l>
<l>udir de la sua donna alquante cose;</l></lg>
<lg><l>avvegna che gravoso m'è l'udire:</l>
<l>sì m'ha in tutto Amor da sé scacciato</l>
<l>ch'ogni suo atto mi trae a ferire.</l></lg>
<lg><l>Guardate bene s'i' son consumato,</l>
<l>ch'ogni mio spirto comincia a fuggire,</l>
<l>se da voi, donne, non son confortato.</l></lg></div1>

<div1 n="24 «Voi, donne, che pietoso atto mostrate">

<lg><l>«Voi, donne, che pietoso atto mostrate,</l>
<l>chi è esta donna che giace sì venta?</l>
<l>sarebbe quella ch'è nel mio cor penta?</l>
<l>Deh, s'ella è dessa, più non mel celate.</l></lg>
<lg><l>Ben ha le sue sembianze sì cambiate,</l>
<l>e la figura sua mi par sì spenta,</l>
<l>ch'al mio parere ella non rappresenta</l>
<l>quella che fa parer l'altre beate».</l></lg>
<lg><l>«Se nostra donna conoscer non pòi,</l>
<l>ch'è sì conquisa, non mi par gran fatto,</l>
<l>però che quel medesmo avvenne a noi.</l></lg>
<lg><l>Ma se tu mirerai il gentil atto</l>
<l>de li occhi suoi, conosceraila poi:</l>
<l>non pianger più, tu se' già tutto sfatto».</l></lg></div1>

<div1 n="25 Un dì si venne a me Malinconia">

<lg><l>Un dì si venne a me Malinconia</l>
<l>e disse: «Io voglio un poco stare teco»;</l>
<l>e parve a me ch'ella menasse seco</l>
<l>Dolore e Ira per sua compagnia.</l></lg>
<lg><l>E io le dissi: «Partiti, va' via»;</l>
<l>ed ella mi rispose come un greco:</l>
<l>e ragionando a grande agio meco,</l>
<l>guardai e vidi Amore, che venia</l></lg>
<lg><l>vestito di novo d'un drappo nero,</l>
<l>e nel suo capo portava un cappello;</l>
<l>e certo lacrimava pur di vero.</l></lg>
<lg><l>Ed eo li dissi: «Che hai, cattivello?»</l>
<l>Ed el rispose: «Eo ho guai e pensero</l>
<l>ché nostra donna mor, dolce fratello».</l></lg></div1>

<div1 n="26 Chi udisse tossir la malfatata">

<opener><byline>DANTE A FORESE</byline></opener>

<lg><l>Chi udisse tossir la malfatata</l>
<l>moglie di Bicci vocato Forese,</l>
<l>potrebbe dir ch'ell'ha forse vernata</l>
<l>ove si fa 'l cristallo, in quel paese.</l></lg>
<lg><l>Di mezzo agosto la truovi infreddata:</l>
<l>or sappi che de' far d'ogni altro mese...;</l>
<l>e non le val perché dorma calzata,</l>
<l>merzé del copertoio c'ha cortonese.</l></lg>
<lg><l>La tosse, 'l freddo e l'altra mala voglia</l>
<l>no l'addovien per omor' ch'abbia vecchi,</l>
<l>ma per difetto ch'ella sente al nido.</l></lg>
<lg><l>Piange la madre, c'ha più d'una doglia,</l>
<l>dicendo: «Lassa, che per fichi secchi</l>
<l>messa l'avre' 'n casa del conte Guido».</l></lg></div1>

<div1 n="27 Ben ti faranno il nodo Salamone">

<opener><byline>DANTE A FORESE</byline></opener>

<lg><l>Ben ti faranno il nodo Salamone,</l>
<l>Bicci novello, e' petti de le starne,</l>
<l>ma peggio fia la lonza del castrone,</l>
<l>ché 'l cuoio farà vendetta de la carne;</l></lg>
<lg><l>tal che starai più presso a San Simone,</l>
<l>se tu non ti procacci de l'andarne:</l>
<l>e 'ntendi che 'l fuggire el mal boccone</l>
<l>sarebbe oramai tardi a ricomprarne.</l></lg>
<lg><l>Ma ben m'è detto che tu sai un'arte</l>
<l>che, s'egli è vero, tu ti puoi rifare,</l>
<l>però ch'ell'è di molto gran guadagno;</l></lg>
<lg><l>e fa sì, a tempo, che tema di carte</l>
<l>non hai, che ti bisogni scioperare;</l>
<l>ma ben ne colse male a' fi' di Stagno.</l></lg></div1>

<div1 n="28 Bicci novel, figliuol di non so cui">

<opener><byline>DANTE A FORESE</byline></opener>

<lg><l>Bicci novel, figliuol di non so cui</l>
<l>(s'i' non ne domandasse monna Tessa),</l>
<l>giù per la gola tanta roba hai messa</l>
<l>ch'a forza ti convien tòrre l'altrui.</l></lg>
<lg><l>E già la gente si guarda da lui,</l>
<l>chi ha borsa a lato, là dov'e' s'appressa</l>
<l>dicendo: «Questi c'ha la faccia fessa,</l>
<l>è piuvico ladron negli atti sui».</l></lg>
<lg><l>E tal giace per lui nel letto tristo,</l>
<l>per tema non sia preso a lo 'mbolare,</l>
<l>che gli appartien quanto Giosepp'a Cristo.</l></lg>
<lg><l>Di Bicci e de' fratei posso contare</l>
<l>che, per lo sangue lor, del malacquisto</l>
<l>sanno a lor donne buon' cognati stare.</l></lg></div1>

<div1 n="29 Voi che savete ragionar d'Amore">

<lg><l>Voi che savete ragionar d'Amore,</l>
<l>udite la ballata mia pietosa,</l>
<l>che parla d'una donna disdegnosa,</l>
<l>la qual m'ha tolto il cor per suo valore.</l></lg>
<lg><l>Tanto disdegna qualunque la mira,</l>
<l>che fa chinare gli occhi di paura,</l>
<l>però che intorno a' suoi sempre si gira</l>
<l>d'ogni crudelitate una pintura;</l>
<l>ma dentro portan la dolze figura</l>
<l>ch'a l'anima gentil fa dir: «Merzede»,</l>
<l>sì vertuosa che, quando si vede,</l>
<l>trae li sospiri altrui fora del core.</l></lg>
<lg><l>Par ch'ella dica: «Io non sarò umile</l>
<l>verso d'alcun che ne li occhi mi guardi,</l>
<l>ch'io ci porto entro quel segnor gentile</l>
<l>che m'ha fatto sentir de li suoi dardi».</l>
<l>E certo i' credo che così li guardi</l>
<l>per vederli per sé quando le piace,</l>
<l>a quella guisa retta donna face</l>
<l>quando si mira per volere onore.</l></lg>
<lg><l>Io non ispero che mai per pietate</l>
<l>degnasse di guardare un poco altrui,</l>
<l>così è fera donna in sua bieltate</l>
<l>questa che sente Amor ne gli occhi sui.</l>
<l>Ma quanto vuol nasconda e guardi lui,</l>
<l>ch'io non veggia talor tanta salute;</l>
<l>però che i miei disiri avran vertute</l>
<l>contra 'l disdegno che mi dà tremore.</l></lg></div1>

<div1 n="30 Poscia ch'Amor del tutto m ha lasciato">

<lg><l>Poscia ch'Amor del tutto m'ha lasciato,</l>
<l>non per mio grato,</l>
<l>ché stato non avea tanto gioioso,</l>
<l>ma però che pietoso</l>
<l>fu tanto del meo core</l>
<l>che non sofferse d'ascoltar suo pianto;</l>
<l>i' canterò così disamorato</l>
<l>contra 'l peccato,</l>
<l>ch'è nato in noi, di chiamare a ritroso</l>
<l>tal ch'è vile e noioso</l>
<l>con nome di valore</l>
<l>cioè di leggiadria, ch'è bella tanto</l>
<l>che fa degno di manto</l>
<l>imperial colui dov'ella regna:</l>
<l>ell'è verace insegna</l>
<l>la qual dimostra u' la vertù dimora</l>
<l>per ch'io son certo, se ben la difendo</l>
<l>nel dir com'io la 'ntendo,</l>
<l>ch'Amor di sé mi farà grazia ancora.</l></lg>
<lg><l>Sono che per gittar via loro avere</l>
<l>credon potere</l>
<l>capere là dove li boni stanno,</l>
<l>che dopo morte fanno</l>
<l>riparo ne la mente</l>
<l>a quei cotanti c'hanno canoscenza.</l>
<l>Ma lor messione a' bon' non pò piacere,</l>
<l>perché tenere</l>
<l>savere fora, e fuggiriano il danno,</l>
<l>che si aggiugne a lo 'nganno</l>
<l>di loro e de la gente</l>
<l>c'hanno falso iudicio in lor sentenza.</l>
<l>Qual non dirà fallenza</l>
<l>divorar cibo ed a lussuria intendere?</l>
<l>ornarsi, come vendere</l>
<l>si dovesse al mercato di non saggi?</l>
<l>ché 'l saggio non pregia om per vestimenta,</l>
<l>ch'altrui sono ornamenta,</l>
<l>ma pregia il senno e li genti coraggi.</l></lg>
<lg><l>E altri son che, per esser ridenti,</l>
<l>d'intendimenti</l>
<l>correnti voglion esser iudicati</l>
<l>da quei che so' ingannati</l>
<l>veggendo rider cosa</l>
<l>che lo 'ntelletto cieco non la vede.</l>
<l>E' parlan con vocaboli eccellenti;</l>
<l>vanno spiacenti,</l>
<l>contenti che da lunga sian mirati;</l>
<l>non sono innamorati</l>
<l>mai di donna amorosa;</l>
<l>ne' parlamenti lor tengono scede;</l>
<l>non moveriano il piede</l>
<l>per donneare a guisa di leggiadro,</l>
<l>ma, come al furto il ladro,</l>
<l>così vanno a pigliar villan diletto;</l>
<l>e non però che 'n donne è sì dispento</l>
<l>leggiadro portamento</l>
<l>che paiono animai sanza intelletto.</l></lg>
<lg><l>Ancor che ciel con cielo in punto sia</l>
<l>che leggiadria</l>
<l>disvia cotanto, e più che quant'io conto,</l>
<l>io, che le sono conto</l>
<l>merzé d'una gentile</l>
<l>che la mostrava in tutti gli atti sui,</l>
<l>non tacerò di lei, ché villania</l>
<l>far mi parria</l>
<l>sì ria ch'a' suoi nemici sarei giunto:</l>
<l>per che da questo punto</l>
<l>con rima più sottile</l>
<l>tratterò il ver di lei, ma non so cui.</l>
<l>Eo giuro per colui</l>
<l>ch'Amor si chiama ed è pien di salute,</l>
<l>che sanza ovrar vertute</l>
<l>nessun pote acquistar verace loda:</l>
<l>dunque, se questa mia matera è bona,</l>
<l>come ciascun ragiona,</l>
<l>sarà vertù o con vertù s'annoda.</l></lg>
<lg><l>Non è pura vertù la disviata,</l>
<l>poi ch'è blasmata,</l>
<l>negata là 'v'è più vertù richiesta,</l>
<l>cioè in gente onesta</l>
<l>di vita spiritale</l>
<l>o in abito che di scienza tiene.</l>
<l>Dunque, s'ell'è in cavalier lodata,</l>
<l>sarà mischiata,</l>
<l>causata di più cose; perché questa</l>
<l>conven che di sé vesta</l>
<l>l'un bene e l'altro male,</l>
<l>ma vertù pura in ciascuno sta bene.</l>
<l>Sollazzo è che convene</l>
<l>con esso Amore e l'opera perfetta:</l>
<l>da questo terzo retta</l>
<l>è vera leggiadria e in esser dura,</l>
<l>sì come il sole al cui esser s'adduce</l>
<l>lo calore e la luce</l>
<l>con la perfetta sua bella figura.</l></lg>
<lg><l>Al gran pianeto è tutta simigliante</l>
<l>che, dal levante</l>
<l>avante infino a tanto che s'asconde,</l>
<l>co li bei raggi infonde</l>
<l>vita e vertù qua giuso</l>
<l>ne la matera sì com'è disposta:</l>
<l>e questa, disdegnosa di cotante</l>
<l>persone, quante</l>
<l>sembiante portan d'omo, e non responde</l>
<l>il lor frutto a le fronde</l>
<l>per lo mal c'hanno in uso,</l>
<l>simili beni al cor gentile accosta;</l>
<l>ché 'n donar vita è tosta</l>
<l>co' bei sembianti e co' begli atti novi</l>
<l>ch'ognora par che trovi,</l>
<l>e vertù per essemplo a chi lei piglia.</l>
<l>Oh falsi cavalier', malvagi e rei,</l>
<l>nemici di costei</l>
<l>ch'al prenze de le stelle s'assimiglia.</l></lg>
<lg><l>Dona e riceve l'om cui questa vole,</l>
<l>mai non sen dole;</l>
<l>né 'l sole per donar luce a le stelle,</l>
<l>né per prender da elle</l>
<l>nel suo effetto aiuto;</l>
<l>ma l'uno e l'altro in ciò diletto tragge.</l>
<l>Già non s'induce a ira per parole,</l>
<l>ma quelle sole</l>
<l>ricole che son bone, e sue novelle</l>
<l>sono leggiadre e belle;</l>
<l>per sé caro è tenuto</l>
<l>e disiato da persone sagge,</l>
<l>ché de l'altre selvagge</l>
<l>cotanto laude quanto biasmo prezza;</l>
<l>per nessuna grandezza</l>
<l>monta in orgoglio, ma quando gl'incontra</l>
<l>che sua franchezza li conven mostrare,</l>
<l>quivi si fa laudare.</l>
<l>Color che vivon fanno tutti contra.</l></lg></div1>

<div1 n="31 Parole mie che per lo mondo siete">

<lg><l>Parole mie che per lo mondo siete,</l>
<l>voi che nasceste poi ch'io cominciai</l>
<l>a dir per quella donna in cui errai:</l>
<l>«Voi che 'ntendendo il terzo ciel movete»,</l></lg>
<lg><l>andatevene a lei, che la sapete,</l>
<l>chiamando sì ch'ell'oda i vostri guai;</l>
<l>ditele: «Noi siam vostre, ed unquemai</l>
<l>più che noi siamo non ci vederete».</l></lg>
<lg><l>Con lei non state, ché non v'è Amore,</l>
<l>ma gite a torno in abito dolente</l>
<l>a guisa de le vostre antiche sore.</l></lg>
<lg><l>Quando trovate donna di valore,</l>
<l>gittatelevi a' piedi umilemente,</l>
<l>dicendo: «A voi dovem noi fare onore».</l></lg></div1>

<div1 n="32 O dolci rime che parlando andate">

<lg><l>O dolci rime che parlando andate</l>
<l>de la donna gentil che l'altre onora,</l>
<l>a voi verrà, se non è giunto ancora,</l>
<l>un che direte: «Questi è nostro frate».</l></lg>
<lg><l>Io vi scongiuro che non l'ascoltiate,</l>
<l>per quel signor che le donne innamora,</l>
<l>ché ne la sua sentenzia non dimora</l>
<l>cosa che amica sia di veritate.</l></lg>
<lg><l>E se voi foste per le sue parole</l>
<l>mosse a venire inver' la donna vostra,</l>
<l>non v'arrestate, ma venite a lei.</l></lg>
<lg><l>Dite: «Madonna, la venuta nostra</l>
<l>è per raccomandarvi un che si dole,</l>
<l>dicendo: Ov'è 'l disio de li occhi miei?»</l></lg></div1>

<div1 n="33 Due donne in cima de la mente mia">

<lg><l>Due donne in cima de la mente mia</l>
<l>venute sono a ragionar d'amore:</l>
<l>l'una ha in sé cortesia e valore,</l>
<l>prudenza e onestà in compagnia;</l></lg>
<lg><l>l'altra ha bellezza e vaga leggiadria,</l>
<l>adorna gentilezza le fa onore:</l>
<l>e io, merzé del dolce mio signore,</l>
<l>mi sto a piè de la lor signoria.</l></lg>
<lg><l>Parlan Bellezza e Virtù a l'intelletto</l>
<l>e fan quistion come un cor puote stare</l>
<l>intra due donne con amor perfetto.</l></lg>
<lg><l>Risponde il fonte del gentil parlare</l>
<l>ch'amar si può bellezza per diletto</l>
<l>e puossi amar virtù per operare.</l></lg></div1>

<div1 n="34 I' mi son pargoletta bella e nova">

<lg><l>«I' mi son pargoletta bella e nova,</l>
<l>che son venuta per mostrare altrui</l>
<l>de le bellezze del loco ond'io fui.</l></lg>
<lg><l>I' fui del cielo, e tornerovvi ancora</l>
<l>per dar de la mia luce altrui diletto;</l>
<l>e chi mi vede e non se ne innamora</l>
<l>d'amor non averà mai intelletto,</l>
<l>ché non mi fu in piacer alcun disdetto</l>
<l>quando Natura mi chiese a Colui</l>
<l>che volle, donne, accompagnarmi a vui.</l></lg>
<lg><l>Ciascuna stella ne li occhi mi piove</l>
<l>del lume suo e de la sua vertute;</l>
<l>le mie bellezze sono al mondo nove,</l>
<l>però che di là su mi son venute:</l>
<l>le quai non posson esser canosciute</l>
<l>se non da canoscenza d'omo in cui</l>
<l>Amor si metta per piacer altrui».</l></lg>
<lg><l>Queste parole si leggon nel viso</l>
<l>d'un'angioletta che ci è apparita;</l>
<l>e io, che per veder lei mirai fiso,</l>
<l>ne sono a rischio di perder la vita:</l>
<l>però ch'io ricevetti tal ferita</l>
<l>da un ch'io vidi dentro a li occhi sui,</l>
<l>ch'i' vo piangendo e non m'acchetai pui.</l></lg></div1>

<div1 n="35 Perché ti vedi giovinetta e bella">

<lg><l>Perché ti vedi giovinetta e bella,</l>
<l>tanto che svegli ne la mente Amore,</l>
<l>pres'hai orgoglio e durezza nel core.</l></lg>
<lg><l>Orgogliosa se' fatta e per me dura,</l>
<l>po' che d'ancider me, lasso, ti prove:</l>
<l>credo che 'l facci per esser sicura</l>
<l>se la vertù d'Amore a morte move.</l>
<l>Ma perché preso più ch'altro mi trove,</l>
<l>non hai respetto alcun del mi' dolore.</l>
<l>Possi tu spermentar lo suo valore.</l></lg></div1>

<div1 n="36 Chi guarderà già mai sanza paura">

<lg><l>Chi guarderà già mai sanza paura</l>
<l>ne li occhi d'esta bella pargoletta,</l>
<l>che m'hanno concio sì che non s'aspetta</l>
<l>per me se non la morte, che m'è dura?</l></lg>
<lg><l>Vedete quanto è forte mia ventura,</l>
<l>che fu tra l'altre la mia vita eletta</l>
<l>per dare essemplo altrui ch'uom non si metta</l>
<l>in rischio di mirar la sua figura.</l></lg>
<lg><l>Destinata mi fu questa finita,</l>
<l>da ch'un uom convenia esser disfatto,</l>
<l>perch'altri fosse di pericol tratto;</l></lg>
<lg><l>e però, lasso, fu'io così ratto</l>
<l>in trarre a me 'l contrario de la vita</l>
<l>come vertù di stella margherita.</l></lg></div1>

<div1 n="37 Amor, che movi tua vertù da cielo">

<lg><l>Amor, che movi tua vertù da cielo</l>
<l>come 'l sol lo splendore,</l>
<l>che là s'apprende più lo suo valore</l>
<l>dove più nobiltà suo raggio trova;</l>
<l>e come el fuga oscuritate e gelo,</l>
<l>così, alto segnore,</l>
<l>tu cacci la viltate altrui del core,</l>
<l>né ira contra te fa lunga prova:</l>
<l>da te conven che ciascun ben si mova</l>
<l>per lo qual si travaglia il mondo tutto;</l>
<l>sanza te è distrutto</l>
<l>quanto avemo in potenzia di ben fare,</l>
<l>come pintura in tenebrosa parte,</l>
<l>che non si può mostrare</l>
<l>né dar diletto di color né d'arte.</l></lg>
<lg><l>Feremi ne lo cor sempre tua luce,</l>
<l>come raggio in la stella,</l>
<l>poi che l'anima mia fu fatta ancella</l>
<l>de la tua podestà primeramente;</l>
<l>onde ha vita un disio che mi conduce</l>
<l>con sua dolce favella</l>
<l>in rimirar ciascuna cosa bella</l>
<l>con più diletto quanto è più piacente.</l>
<l>Per questo mio guardar m'è ne la mente</l>
<l>una giovane entrata, che m'ha preso,</l>
<l>e hagli un foco acceso,</l>
<l>com'acqua per chiarezza fiamma accende;</l>
<l>perché nel suo venir li raggi tuoi,</l>
<l>con li quai mi risplende,</l>
<l>saliron tutti su ne gli occhi suoi.</l></lg>
<lg><l>Quanto è ne l'esser suo bella, e gentile</l>
<l>ne gli atti ed amorosa,</l>
<l>tanto lo imaginar, che non si posa,</l>
<l>l'adorna ne la mente ov'io la porto;</l>
<l>non che da se medesmo sia sottile</l>
<l>a così alta cosa,</l>
<l>ma da la tua vertute ha quel ch'elli osa</l>
<l>oltre al poder che natura ci ha porto.</l>
<l>E sua beltà del tuo valor conforto,</l>
<l>in quanto giudicar si puote effetto</l>
<l>sovra degno suggetto,</l>
<l>in guisa ched è 'l sol segno di foco;</l>
<l>lo qual a lui non dà né to' virtute,</l>
<l>ma fallo in altro loco</l>
<l>ne l'effetto parer di più salute.</l></lg>
<lg><l>Dunque, segnor di sì gentil natura</l>
<l>che questa nobiltate</l>
<l>che avven qua giuso e tutt'altra bontate</l>
<l>lieva principio de la tua altezza,</l>
<l>guarda la vita mia quanto ella è dura,</l>
<l>e prendine pietate,</l>
<l>ché lo tuo ardor per la costei bieltate</l>
<l>mi fa nel core aver troppa gravezza.</l>
<l>Falle sentire, Amor, per tua dolcezza,</l>
<l>il gran disio ch'i' ho di veder lei;</l>
<l>non soffrir che costei</l>
<l>per giovanezza mi conduca a morte:</l>
<l>ché non s'accorge ancor com'ella piace,</l>
<l>né quant'io l'amo forte,</l>
<l>né che ne li occhi porta la mia pace.</l></lg>
<lg><l>Onor ti sarà grande se m'aiuti,</l>
<l>e a me ricco dono,</l>
<l>tanto quanto conosco ben ch'io sono</l>
<l>là 'v'io non posso difender mia vita:</l>
<l>ché gli spiriti miei son combattuti</l>
<l>da tal ch'io non ragiono,</l>
<l>se per tua volontà non han perdono,</l>
<l>che possan guari star sanza finita.</l>
<l>Ed ancor tua potenzia fia sentita</l>
<l>da questa bella donna, che n'è degna:</l>
<l>ché par che si convegna</l>
<l>di darle d'ogni ben gran compagnia,</l>
<l>com'a colei che fu nel mondo nata</l>
<l>per aver segnoria</l>
<l>sovra la mente d'ogni uom che la guata.</l></lg></div1>

<div1 n="38 Io sento sì d'Amor la gran possanza">

<lg><l>Io sento sì d'Amor la gran possanza</l>
<l>ch'io non posso durare</l>
<l>lungamente a soffrire, ond'io mi doglio:</l>
<l>però che 'l suo valor si pur avanza,</l>
<l>e 'l mio sento mancare</l>
<l>sì ch'io son meno ognora ch'io non soglio.</l>
<l>Non dico ch'Amor faccia più ch'io voglio,</l>
<l>ché, se facesse quanto il voler chiede,</l>
<l>quella vertù che natura mi diede</l>
<l>non sosterria, però ch'ella è finita:</l>
<l>ma questo è quello ond'io prendo cordoglio,</l>
<l>che a la voglia il poder non terrà fede;</l>
<l>e se di buon voler nasce merzede,</l>
<l>io l'addimando per aver più vita</l>
<l>da li occhi che nel lor bello splendore</l>
<l>portan conforto ovunque io sento amore.</l></lg>
<lg><l>Entrano i raggi di questi occhi belli</l>
<l>ne' miei innamorati,</l>
<l>e portan dolce ovunque io sento amaro;</l>
<l>e sanno lo cammin, sì come quelli</l>
<l>che già vi son passati,</l>
<l>e sanno il loco dove Amor lasciaro</l>
<l>quando per li occhi miei dentro il menaro:</l>
<l>per che merzé, volgendosi, a me fanno,</l>
<l>e di colei cui son procaccian danno</l>
<l>celandosi da me, poi tanto l'amo</l>
<l>che sol per lei servir mi tegno caro.</l>
<l>E' miei pensier', che pur d'amor si fanno,</l>
<l>come a lor segno, al suo servigio vanno:</l>
<l>per che l'adoperar sì forte bramo</l>
<l>che, s'io 'l credesse far fuggendo lei,</l>
<l>lieve saria; ma so ch'io ne morrei.</l></lg>
<lg><l>Ben è verace amor quel che m'ha preso,</l>
<l>e ben mi stringe forte,</l>
<l>quand'io farei quel ch'io dico per lui:</l>
<l>ché nullo amore è di cotanto peso</l>
<l>quanto è quel che la morte</l>
<l>face piacer, per ben servire altrui.</l>
<l>E io 'n cotal voler fermato fui</l>
<l>sì tosto come il gran disio ch'io sento</l>
<l>fu nato per vertù del piacimento</l>
<l>che nel bel viso d'ogni bel s'accoglie.</l>
<l>Io son servente, e quando penso a cui</l>
<l>qual ch'ella sia, di tutto son contento,</l>
<l>ché l'uom può ben servir contra talento;</l>
<l>e se merzé giovanezza mi toglie,</l>
<l>io spero tempo che più ragion prenda,</l>
<l>pur che la vita tanto si difenda.</l></lg>
<lg><l>Quand'io penso un gentil disio, ch'è nato</l>
<l>del gran disio ch'io porto,</l>
<l>ch'a ben far tira tutto il mio podere,</l>
<l>parmi esser di merzede oltrapagato;</l>
<l>e anche più ch'a torto</l>
<l>mi par di servidor nome tenere:</l>
<l>così dinanzi a li occhi del piacere</l>
<l>si fa 'l servir merzé d'altrui bontate.</l>
<l>Ma poi ch'io mi ristringo a veritate,</l>
<l>convien che tal disio servigio conti:</l>
<l>però che, s'io procaccio di valere,</l>
<l>non penso tanto a mia proprietate</l>
<l>quanto a colei che m'ha in sua podestate,</l>
<l>ché 'l fo perché sua cosa in pregio monti;</l>
<l>e io son tutto suo: così mi tegno,</l>
<l>ch'Amor di tanto onor m'ha fatto degno.</l></lg>
<lg><l>Altri ch'Amor non mi potea far tale</l>
<l>ch'eo fosse degnamente</l>
<l>cosa di quella che non s'innamora,</l>
<l>ma stassi come donna a cui non cale</l>
<l>de l'amorosa mente</l>
<l>che sanza lei non può passare un'ora.</l>
<l>Io non la vidi tante volte ancora</l>
<l>ch'io non trovasse in lei nova bellezza;</l>
<l>onde Amor cresce in me la sua grandezza</l>
<l>tanto quanto il piacer novo s'aggiugne.</l>
<l>Ond'elli avven che tanto fo dimora</l>
<l>in uno stato, e tanto Amor m'avvezza</l>
<l>con un martiro e con una dolcezza,</l>
<l>quanto è quel tempo che spesso mi pugne,</l>
<l>che dura da ch'io perdo la sua vista</l>
<l>infino al tempo ch'ella si racquista.</l></lg>
<lg><l>Canzon mia bella, se tu mi somigli,</l>
<l>tu non sarai sdegnosa</l>
<l>tanto quanto a la sua bontà s'avvene:</l>
<l>però ti prego che tu t'assottigli,</l>
<l>dolce mia amorosa,</l>
<l>in prender modo e via che ti stea bene.</l>
<l>Se cavalier t'invita o ti ritene,</l>
<l>imprima che nel suo piacer ti metta,</l>
<l>espia, se far lo puoi, de la sua setta,</l>
<l>se vuoi saver qual è la sua persona:</l>
<l>ché 'l buon col buon sempre camera tene.</l>
<l>Ma elli avven che spesso altri si getta</l>
<l>in compagnia che non è che disdetta</l>
<l>di mala fama ch'altri di lui suona:</l>
<l>con rei non star né a cerchio né ad arte,</l>
<l>ché non fu mai saver tener lor parte.</l></lg>
<lg><l>Canzone, a' tre men rei di nostra terra</l>
<l>te n'anderai prima che vadi altrove:</l>
<l>li due saluta, e 'l terzo vo' che prove</l>
<l>di trarlo fuor di mala setta in pria.</l>
<l>Digli che 'l buon col buon non prende guerra,</l>
<l>prima che co' malvagi vincer prove;</l>
<l>digli ch'è folle chi non si rimove</l>
<l>per tema di vergogna da follia:</l>
<l>ché que' la teme c'ha del mal paura</l>
<l>perché, fuggendo l'un, l'altro assicura.</l></lg></div1>

<div1 n="39 Io Dante a te, che m'hai così chiamato">

<opener><byline>DANTE ALL'IGNOTO</byline></opener>

<lg><l>Io Dante a te, che m'hai così chiamato,</l>
<l>rispondo brieve con poco pensare,</l>
<l>però che più non posso soprastare,</l>
<l>tanto m'ha 'l tuo pensier forte affannato.</l></lg>
<lg><l>Ma ben vorrei saper dove e in qual lato</l>
<l>ti richiamasti, per me ricordare:</l>
<l>forse che per mia lettera mandare</l>
<l>saresti d'ogni colpo risanato.</l></lg>
<lg><l>Ma s'ella è donna che porti anco vetta,</l>
<l>sì 'n ogni parte mi pare esser fiso</l>
<l>ch'ella verrà a farti gran disdetta.</l></lg>
<lg><l>Secondo detto m'hai ora, m'avviso</l>
<l>che ella è d'ogni peccato netta</l>
<l>come angelo che stia in paradiso.</l></lg></div1>

<div1 n="40 I' ho veduto già senza radice">

<opener><byline>DANTE A CINO</byline></opener>

<lg><l>I' ho veduto già senza radice</l>
<l>legno ch'è per omor tanto gagliardo</l>
<l>che que' che vide nel fiume lombardo</l>
<l>cader suo figlio, fronde fuor n'elice;</l></lg>
<lg><l>ma frutto no, però che 'l contradice</l>
<l>natura, ch'al difetto fa riguardo,</l>
<l>perché conosce che saria bugiardo</l>
<l>sapor non fatto da vera notrice.</l></lg>
<lg><l>Giovane donna a cotal guisa verde</l>
<l>talor per gli occhi sì a dentro è gita</l>
<l>che tardi poi è stata la partita.</l></lg>
<lg><l>Periglio è grande in donna sì vestita:</l>
<l>però l'affronto de la gente verde</l>
<l>parmi che la tua caccia non seguer de'.</l></lg></div1>

<div1 n="41 Perch'io non trovo chi meco ragioni">

<opener><byline>DANTE A CINO</byline></opener>

<lg><l>Perch'io non trovo chi meco ragioni</l>
<l>del signor a cui siete voi ed io,</l>
<l>conviemmi sodisfare al gran disio</l>
<l>ch'i' ho di dire i pensamenti boni.</l></lg>
<lg><l>Null'altra cosa appo voi m'accagioni</l>
<l>del lungo e del noioso tacer mio</l>
<l>se non il loco ov'i' son, ch'è sì rio</l>
<l>che 'l ben non trova chi albergo li doni.</l></lg>
<lg><l>Donna non ci ha ch'Amor le venga al volto,</l>
<l>né omo ancora che per lui sospiri;</l>
<l>e chi 'l facesse, qua sarebbe stolto.</l></lg>
<lg><l>Oh, messer Cin, come 'l tempo è rivolto</l>
<l>a danno nostro e de li nostri diri,</l>
<l>da po' che 'l ben è sì poco ricolto.</l></lg></div1>

<div1 n="42 Messer Brunetto, questa pulzelletta">

<lg><l>Messer Brunetto, questa pulzelletta</l>
<l>con esso voi si ven la pasqua a fare:</l>
<l>non intendete pasqua di mangiare,</l>
<l>ch'ella non mangia, anzi vuol esser letta.</l></lg>
<lg><l>La sua sentenzia non richiede fretta</l>
<l>né luogo di romor né da giullare;</l>
<l>anzi si vuol più volte lusingare</l>
<l>prima che 'n intelletto altrui si metta.</l></lg>
<lg><l>Se voi non la intendete in questa guisa,</l>
<l>in vostra gente ha molti frati Alberti</l>
<l>da intender ciò ch'è posto loro in mano.</l></lg>
<lg><l>Con lor vi restringete sanza risa;</l>
<l>e se li altri de' dubbî non son certi,</l>
<l>ricorrete a la fine a messer Giano.</l></lg></div1>

<div1 n="43 Io son venuto al punto de la rota">

<lg><l>Io son venuto al punto de la rota</l>
<l>che l'orizzonte, quando il sol si corca,</l>
<l>ci partorisce il geminato cielo,</l>
<l>e la stella d'amor ci sta remota</l>
<l>per lo raggio lucente che la 'nforca</l>
<l>sì di traverso che le si fa velo;</l>
<l>e quel pianeta che conforta il gelo</l>
<l>si mostra tutto a noi per lo grand'arco</l>
<l>nel qual ciascun di sette fa poca ombra:</l>
<l>e però non disgombra</l>
<l>un sol penser d'amore, ond'io son carco,</l>
<l>la mente mia, ch'è più dura che petra</l>
<l>in tener forte imagine di petra.</l></lg>
<lg><l>Levasi de la rena d'Etiopia</l>
<l>lo vento peregrin che l'aere turba,</l>
<l>per la spera del sol ch'ora la scalda;</l>
<l>e passa il mare, onde conduce copia</l>
<l>di nebbia tal che, s'altro non la sturba,</l>
<l>questo emisperio chiude tutto e salda;</l>
<l>e poi si solve, e cade in bianca falda</l>
<l>di fredda neve ed in noiosa pioggia,</l>
<l>onde l'aere s'attrista tutto e piagne:</l>
<l>e Amor, che sue ragne</l>
<l>ritira in alto pel vento che poggia</l>
<l>non m'abbandona, sì è bella donna</l>
<l>questa crudel che m'è data per donna.</l></lg>
<lg><l>Fuggito è ogne augel che 'l caldo segue</l>
<l>del paese d'Europa, che non perde</l>
<l>le sette stelle gelide unquemai;</l>
<l>e li altri han posto a le lor voci triegue</l>
<l>per non sonarle infino al tempo verde,</l>
<l>se ciò non fosse per cagion di guai;</l>
<l>e tutti li animali che son gai</l>
<l>di lor natura, son d'amor disciolti,</l>
<l>però che 'l freddo lor spirito ammorta:</l>
<l>e 'l mio più d'amor porta;</l>
<l>ché li dolzi pensier' non mi son tolti</l>
<l>né mi son dati per volta di tempo,</l>
<l>ma donna li mi dà c'ha picciol tempo.</l></lg>
<lg><l>Passato hanno lor termine le fronde</l>
<l>che trasse fuor la vertù d'Ariete</l>
<l>per adornare il mondo, e morta è l'erba;</l>
<l>ramo di foglia verde a noi s'asconde</l>
<l>se non se in lauro, in pino o in abete</l>
<l>o in alcun che sua verdura serba;</l>
<l>e tanto è la stagion forte ed acerba</l>
<l>c'ha morti li fioretti per le piagge,</l>
<l>li quai non poten tollerar la brina:</l>
<l>e la crudele spina</l>
<l>però Amor di cor non la mi tragge;</l>
<l>per ch'io son fermo di portarla sempre</l>
<l>ch'io sarò in vita, s'io vivesse sempre.</l></lg>
<lg><l>Versan le vene le fummifere acque</l>
<l>per li vapor' che la terra ha nel ventre,</l>
<l>che d'abisso li tira suso in alto;</l>
<l>onde cammino al bel giorno mi piacque</l>
<l>che ora è fatto rivo, e sarà mentre</l>
<l>che durerà del verno il grande assalto;</l>
<l>la terra fa un suol che par di smalto,</l>
<l>e l'acqua morta si converte in vetro</l>
<l>per la freddura che di fuor la serra:</l>
<l>e io de la mia guerra</l>
<l>non son però tornato un passo a retro,</l>
<l>né vo' tornar; ché, se 'l martiro è dolce,</l>
<l>la morte de' passare ogni altro dolce.</l></lg>
<lg><l>Canzone, or che sarà di me ne l'altro</l>
<l>dolce tempo novello, quando piove</l>
<l>amore in terra da tutti li cieli,</l>
<l>quando per questi geli</l>
<l>amore è solo in me, e non altrove?</l>
<l>Saranne quello ch'è d'un uom di marmo,</l>
<l>se in pargoletta fia per core un marmo.</l></lg></div1>

<div1 n="44 Al poco giorno e al gran cerchio d'ombra">

<lg><l>Al poco giorno e al gran cerchio d'ombra</l>
<l>son giunto, lasso, ed al bianchir de' colli,</l>
<l>quando si perde lo color ne l'erba:</l>
<l>e 'l mio disio però non cangia il verde,</l>
<l>sì è barbato ne la dura petra</l>
<l>che parla e sente come fosse donna.</l></lg>
<lg><l>Similemente questa nova donna</l>
<l>si sta gelata come neve a l'ombra:</l>
<l>ché non la move, se non come petra,</l>
<l>il dolce tempo che riscalda i colli,</l>
<l>e che li fa tornar di bianco in verde</l>
<l>perché li copre di fioretti e d'erba.</l></lg>
<lg><l>Quand'ella ha in testa una ghirlanda d'erba,</l>
<l>trae de la mente nostra ogn'altra donna:</l>
<l>perché si mischia il crespo giallo e 'l verde</l>
<l>sì bel, ch'Amor lì viene a stare a l'ombra,</l>
<l>che m'ha serrato intra piccioli colli</l>
<l>più forte assai che la calcina petra.</l></lg>
<lg><l>La sua bellezza ha più vertù che petra,</l>
<l>e 'l colpo suo non può sanar per erba:</l>
<l>ch'io son fuggito per piani e per colli,</l>
<l>per potere scampar da cotal donna;</l>
<l>e dal suo lume non mi può far ombra</l>
<l>poggio né muro mai né fronda verde.</l></lg>
<lg><l>Io l'ho veduta già vestita a verde,</l>
<l>sì fatta ch'ella avrebbe messo in petra</l>
<l>l'amor ch'io porto pur a la sua ombra:</l>
<l>ond'io l'ho chesta in un bel prato d'erba,</l>
<l>innamorata com'anco fu donna,</l>
<l>e chiuso intorno d'altissimi colli.</l></lg>
<lg><l>Ma ben ritorneranno i fiumi a' colli</l>
<l>prima che questo legno molle e verde</l>
<l>s'infiammi, come suol far bella donna,</l>
<l>di me; che mi torrei dormire in petra</l>
<l>tutto il mio tempo e gir pascendo l'erba,</l>
<l>sol per veder do' suoi panni fanno ombra.</l></lg>
<lg><l>Quandunque i colli fanno più nera ombra,</l>
<l>sotto un bel verde la giovane donna</l>
<l>la fa sparer, com'uom petra sott'erba.</l></lg></div1>

<div1 n="45 Amor, tu vedi ben che questa donna">

<lg><l>Amor, tu vedi ben che questa donna</l>
<l>la tua vertù non cura in alcun tempo</l>
<l>che suol de l'altre belle farsi donna;</l>
<l>e poi s'accorse ch'ell'era mia donna</l>
<l>per lo tuo raggio ch'al volto mi luce,</l>
<l>d'ogne crudelità si fece donna;</l>
<l>sì che non par ch'ell'abbia cor di donna,</l>
<l>ma di qual fiera l'ha d'amor più freddo:</l>
<l>ché per lo tempo caldo e per lo freddo</l>
<l>mi fa sembiante pur come una donna</l>
<l>che fosse fatta d'una bella petra</l>
<l>per man di quei che me' intagliasse in petra.</l></lg>
<lg><l>E io, che son costante più che petra</l>
<l>in ubidirti per bieltà di donna,</l>
<l>porto nascoso il colpo de la petra</l>
<l>con la qual tu mi desti come a petra</l>
<l>che t'avesse innoiato lungo tempo,</l>
<l>tal che m'andò al core ov'io son petra.</l>
<l>E mai non si scoperse alcuna petra</l>
<l>o da splendor di sole o da sua luce,</l>
<l>che tanta avesse né vertù né luce</l>
<l>che mi potesse atar da questa petra,</l>
<l>sì ch'ella non mi meni col suo freddo</l>
<l>colà dov'io sarò di morte freddo.</l></lg>
<lg><l>Segnor, tu sai che per algente freddo</l>
<l>l'acqua diventa cristallina petra</l>
<l>là sotto tramontana ov'è il gran freddo,</l>
<l>e l'aere sempre in elemento freddo</l>
<l>vi si converte, sì che l'acqua è donna</l>
<l>in quella parte per cagion del freddo:</l>
<l>così dinanzi dal sembiante freddo</l>
<l>mi ghiaccia sopra il sangue d'ogne tempo,</l>
<l>e quel pensiero che m'accorcia il tempo</l>
<l>mi si converte tutto in corpo freddo,</l>
<l>che m'esce poi per mezzo della luce</l>
<l>là ond'entrò la dispietata luce.</l></lg>
<lg><l>In lei s'accoglie d'ogni bieltà luce;</l>
<l>così di tutta crudeltate il freddo</l>
<l>le corre al core, ove non va tua luce:</l>
<l>per che ne li occhi sì bella mi luce</l>
<l>quando la miro, ch'io la veggio in petra,</l>
<l>e po' in ogni altro ov'io volga mia luce.</l>
<l>Da li occhi suoi mi ven la dolce luce</l>
<l>che mi fa non caler d'ogn'altra donna:</l>
<l>così foss'ella più pietosa donna</l>
<l>ver' me, che chiamo di notte e di luce,</l>
<l>solo per lei servire, e luogo e tempo.</l>
<l>Né per altro disio viver gran tempo.</l></lg>
<lg><l>Però, vertù che se' prima che tempo,</l>
<l>prima che moto o che sensibil luce,</l>
<l>increscati di me, c'ho sì mal tempo;</l>
<l>entrale in core omai, ché ben n'è tempo,</l>
<l>sì che per te se n'esca fuor lo freddo</l>
<l>che non mi lascia aver, com'altri, tempo:</l>
<l>che se mi giunge lo tuo forte tempo</l>
<l>in tale stato, questa gentil petra</l>
<l>mi vedrà coricare in poca petra,</l>
<l>per non levarmi se non dopo il tempo</l>
<l>quando vedrò se mai fu bella donna</l>
<l>nel mondo come questa acerba donna.</l></lg>
<lg><l>Canzone, io porto ne la mente donna</l>
<l>tal che, con tutto ch'ella mi sia petra,</l>
<l>mi dà baldanza, ond'ogni uom mi par freddo:</l>
<l>sì ch'io ardisco a far per questo freddo</l>
<l>la novità che per tua forma luce,</l>
<l>che non fu mai pensata in alcun tempo.</l></lg></div1>

<div1 n="46 Così nel mio parlar voglio esser aspro">

<lg><l>Così nel mio parlar voglio esser aspro</l>
<l>com'è ne li atti questa bella petra,</l>
<l>la quale ognora impetra</l>
<l>maggior durezza e più natura cruda,</l>
<l>e veste sua persona d'un diaspro</l>
<l>tal che per lui, o perch'ella s'arretra,</l>
<l>non esce di faretra</l>
<l>saetta che già mai la colga ignuda;</l>
<l>ed ella ancide, e non val ch'om si chiuda</l>
<l>né si dilunghi da' colpi mortali,</l>
<l>che, com'avesser ali,</l>
<l>giungono altrui e spezzan ciascun'arme:</l>
<l>sì ch'io non so da lei né posso atarme.</l></lg>
<lg><l>Non trovo scudo ch'ella non mi spezzi</l>
<l>né loco che dal suo viso m'asconda:</l>
<l>ché, come fior di fronda,</l>
<l>così de la mia mente tien la cima.</l>
<l>Cotanto del mio mal par che si prezzi</l>
<l>quanto legno di mar che non lieva onda;</l>
<l>e 'l peso che m'affonda</l>
<l>è tal che non potrebbe adequar rima.</l>
<l>Ahi angosciosa e dispietata lima</l>
<l>che sordamente la mia vita scemi,</l>
<l>perché non ti ritemi</l>
<l>sì di rodermi il core a scorza a scorza</l>
<l>com'io di dire altrui chi ti dà forza?</l></lg>
<lg><l>Che più mi triema il cor qualora io penso</l>
<l>di lei in parte ov'altri li occhi induca,</l>
<l>per tema non traluca</l>
<l>lo mio penser di fuor sì che si scopra</l>
<l>ch'io non fo de la morte, che ogni senso</l>
<l>co li denti d'Amor già mi manduca:</l>
<l>ciò è che 'l pensier bruca</l>
<l>la lor vertù, sì che n'allenta l'opra.</l>
<l>E' m'ha percosso in terra, e stammi sopra</l>
<l>con quella spada ond'elli ancise Dido,</l>
<l>Amore, a cui io grido</l>
<l>merzé chiamando, e umilmente il priego:</l>
<l>ed el d'ogni merzé par messo al niego.</l></lg>
<lg><l>Egli alza ad ora ad or la mano, e sfida</l>
<l>la debole mia vita, esto perverso,</l>
<l>che disteso a riverso</l>
<l>mi tiene in terra d'ogni guizzo stanco:</l>
<l>allor mi surgon ne la mente strida;</l>
<l>e 'l sangue, ch'è per le vene disperso,</l>
<l>fuggendo corre verso</l>
<l>lo cor, che 'l chiama; ond'io rimango bianco.</l>
<l>Elli mi fiede sotto il braccio manco</l>
<l>sì forte che 'l dolor nel cor rimbalza;</l>
<l>allor dico: «S'elli alza</l>
<l>un'altra volta, Morte m'avrà chiuso</l>
<l>prima che 'l colpo sia disceso giuso».</l></lg>
<lg><l>Così vedess'io lui fender per mezzo</l>
<l>lo core a la crudele che 'l mio squatra;</l>
<l>poi non mi sarebb'atra</l>
<l>la morte, ov'io per sua bellezza corro:</l>
<l>ché tanto dà nel sol quanto nel rezzo</l>
<l>questa scherana micidiale e latra.</l>
<l>Omè, perché non latra</l>
<l>per me, com'io per lei, nel caldo borro?</l>
<l>ché tosto griderei: «Io vi soccorro»;</l>
<l>e fare'l volentier, sì come quelli</l>
<l>che ne' biondi capelli</l>
<l>ch'Amor per consumarmi increspa e dora</l>
<l>metterei mano, e piacere'le allora.</l></lg>
<lg><l>S'io avessi le belle trecce prese,</l>
<l>che fatte son per me scudiscio e ferza,</l>
<l>pigliandole anzi terza,</l>
<l>con esse passerei vespero e squille:</l>
<l>e non sarei pietoso né cortese,</l>
<l>anzi farei com'orso quando scherza;</l>
<l>e se Amor me ne sferza,</l>
<l>io mi vendicherei di più di mille.</l>
<l>Ancor ne li occhi, ond'escon le faville</l>
<l>che m'infiammano il cor, ch'io porto anciso,</l>
<l>guarderei presso e fiso,</l>
<l>per vendicar lo fuggir che mi face;</l>
<l>e poi le renderei con amor pace.</l></lg>
<lg><l>Canzon, vattene dritto a quella donna</l>
<l>che m'ha ferito il core e che m'invola</l>
<l>quello ond'io ho più gola,</l>
<l>e dàlle per lo cor d'una saetta:</l>
<l>ché bell'onor s'acquista in far vendetta.</l></lg></div1>

<div1 n="47 Tre donne intorno al cor mi son venute">

<lg><l>Tre donne intorno al cor mi son venute,</l>
<l>e seggonsi di fore:</l>
<l>ché dentro siede Amore</l>
<l>lo quale è in segnoria de la mia vita.</l>
<l>Tanto son belle e di tanta vertute</l>
<l>che 'l possente segnore,</l>
<l>dico quel ch'è nel core,</l>
<l>a pena del parlar di lor s'aita.</l>
<l>Ciascuna par dolente e sbigottita,</l>
<l>come persona discacciata e stanca,</l>
<l>cui tutta gente manca</l>
<l>e cui vertute né beltà non vale.</l>
<l>Tempo fu già nel quale,</l>
<l>secondo il lor parlar, furon dilette;</l>
<l>or sono a tutti in ira ed in non cale.</l>
<l>Queste così solette</l>
<l>venute son come a casa d'amico:</l>
<l>ché sanno ben che dentro è quel ch'io dico.</l></lg>
<lg><l>Dolesi l'una con parole molto,</l>
<l>e 'n su la man si posa</l>
<l>come succisa rosa:</l>
<l>il nudo braccio, di dolor colonna,</l>
<l>sente l'oraggio che cade dal volto;</l>
<l>l'altra man tiene ascosa</l>
<l>la faccia lagrimosa:</l>
<l>discinta e scalza, e sol di sé par donna.</l>
<l>Come Amor prima per la rotta gonna</l>
<l>la vide in parte che il tacere è bello,</l>
<l>egli, pietoso e fello,</l>
<l>di lei e del dolor fece dimanda.</l>
<l>«Oh di pochi vivanda»,</l>
<l>rispose in voce con sospiri mista,</l>
<l>«nostra natura qui a te ci manda:</l>
<l>io, che son la più trista,</l>
<l>son suora a la tua madre, e son Drittura;</l>
<l>povera, vedi, a panni ed a cintura».</l></lg>
<lg><l>Poi che fatta si fu palese e conta,</l>
<l>doglia e vergogna prese</l>
<l>lo mio segnore, e chiese</l>
<l>chi fosser l'altre due ch'eran con lei.</l>
<l>E questa, ch'era sì di pianger pronta,</l>
<l>tosto che lui intese</l>
<l>più nel dolor s'accese,</l>
<l>dicendo: «A te non duol de gli occhi miei?»</l>
<l>Poi cominciò: «Sì come saper dei,</l>
<l>di fonte nasce il Nilo picciol fiume</l>
<l>quivi dove 'l gran lume</l>
<l>toglie a la terra del vinco la fronda:</l>
<l>sovra la vergin onda</l>
<l>generai io costei che m'è da lato</l>
<l>e che s'asciuga con la treccia bionda.</l>
<l>Questo mio bel portato,</l>
<l>mirando sé ne la chiara fontana,</l>
<l>generò questa che m'è più lontana».</l></lg>
<lg><l>Fenno i sospiri Amor un poco tardo;</l>
<l>e poi con gli occhi molli,</l>
<l>che prima furon folli,</l>
<l>salutò le germane sconsolate.</l>
<l>E poi che prese l'uno e l'altro dardo,</l>
<l>disse: «Drizzate i colli:</l>
<l>ecco l'armi ch'io volli;</l>
<l>per non usar, vedete, son turbate.</l>
<l>Larghezza e Temperanza e l'altre nate</l>
<l>del nostro sangue mendicando vanno.</l>
<l>Però, se questo è danno,</l>
<l>piangano gli occhi e dolgasi la bocca</l>
<l>de li uomini a cui tocca</l>
<l>che sono a' raggi di cotal ciel giunti;</l>
<l>non noi, che semo de l'etterna rocca:</l>
<l>ché, se noi siamo or punti,</l>
<l>noi pur saremo, e pur tornerà gente</l>
<l>che questo dardo farà star lucente».</l></lg>
<lg><l>E io, che ascolto nel parlar divino</l>
<l>consolarsi e dolersi</l>
<l>così alti dispersi,</l>
<l>l'essilio che m'è dato, onor mi tegno:</l>
<l>ché, se giudizio o forza di destino</l>
<l>vuol pur che il mondo versi</l>
<l>i bianchi fiori in persi,</l>
<l>cader co' buoni è pur di lode degno.</l>
<l>E se non che de gli occhi miei 'l bel segno</l>
<l>per lontananza m'è tolto dal viso,</l>
<l>che m'àve in foco miso,</l>
<l>lieve mi conterei ciò che m'è grave.</l>
<l>Ma questo foco m'àve</l>
<l>già consumato sì l'ossa e la polpa</l>
<l>che Morte al petto m'ha posto la chiave.</l>
<l>Onde, s'io ebbi colpa,</l>
<l>più lune ha volto il sol poi che fu spenta,</l>
<l>se colpa muore perché l'uom si penta.</l></lg>
<lg><l>Canzone, a' panni tuoi non ponga uom mano,</l>
<l>per veder quel che bella donna chiude:</l>
<l>bastin le parti nude;</l>
<l>lo dolce pome a tutta gente niega,</l>
<l>per cui ciascun man piega.</l>
<l>Ma s'elli avvien che tu alcun mai truovi</l>
<l>amico di virtù, ed e' ti priega,</l>
<l>fatti di color' novi</l>
<l>poi li ti mostra; e 'l fior, ch'è bel di fori,</l>
<l>fa disiar ne li amorosi cori.</l></lg>
<lg><l>Canzone, uccella con le bianche penne;</l>
<l>canzone, caccia con li neri veltri,</l>
<l>che fuggir mi convenne,</l>
<l>ma far mi poterian di pace dono.</l>
<l>Però nol fan che non san quel che sono:</l>
<l>camera di perdon savio uom non serra,</l>
<l>ché 'l perdonare è bel vincer di guerra.</l></lg></div1>

<div1 n="48 Se vedi li occhi miei di pianger vaghi">

<lg><l>Se vedi li occhi miei di pianger vaghi</l>
<l>per novella pietà che 'l cor mi strugge,</l>
<l>per lei ti priego che da te non fugge,</l>
<l>Signor, che tu di tal piacere i svaghi:</l></lg>
<lg><l>con la tua dritta man, cioè, che paghi</l>
<l>chi la giustizia uccide e poi rifugge</l>
<l>al gran tiranno, del cui tosco sugge</l>
<l>ch'elli ha già sparto e vuol che 'l mondo allaghi;</l></lg>
<lg><l>e messo ha di paura tanto gelo</l>
<l>nel cor de' tuo' fedei che ciascun tace.</l>
<l>Ma tu, foco d'amor, lume del cielo,</l></lg>
<lg><l>questa vertù che nuda e fredda giace,</l>
<l>levala su vestita del tuo velo,</l>
<l>ché sanza lei non è in terra pace.</l></lg></div1>

<div1 n="49 Doglia mi reca ne lo core ardire">

<lg><l>Doglia mi reca ne lo core ardire</l>
<l>a voler ch'è di veritate amico:</l>
<l>però, donne, s'io dico</l>
<l>parole quasi contra tutta gente,</l>
<l>non vi maravigliate,</l>
<l>ma conoscete il vil vostro disire;</l>
<l>ché la beltà ch'Amore in voi consente,</l>
<l>a vertù solamente</l>
<l>formata fu dal suo decreto antico,</l>
<l>contra 'l qual voi fallate.</l>
<l>Io dico a voi che siete innamorate</l>
<l>che, se vertute a noi</l>
<l>fu data, e beltà a voi,</l>
<l>e a costui di due potere un fare,</l>
<l>voi non dovreste amare</l>
<l>ma coprir quanto di biltà v'è dato,</l>
<l>poi che non c'è vertù, ch'era suo segno.</l>
<l>Lasso, a che dicer vegno?</l>
<l>Dico che bel disdegno</l>
<l>sarebbe in donna, di ragion laudato,</l>
<l>partir beltà da sé per suo commiato.</l></lg>
<lg><l>Omo da sé vertù fatto ha lontana:</l>
<l>omo no, mala bestia ch'om simiglia.</l>
<l>O Deo, qual maraviglia</l>
<l>voler cadere in servo di signore,</l>
<l>o ver di vita in morte.</l>
<l>Vertute, al suo fattor sempre sottana,</l>
<l>lui obedisce e lui acquista onore,</l>
<l>donne, tanto che Amore</l>
<l>la segna d'eccellente sua famiglia</l>
<l>ne la beata corte:</l>
<l>lietamente esce da le belle porte,</l>
<l>a la sua donna torna;</l>
<l>lieta va e soggiorna,</l>
<l>lietamente ovra suo gran vassallaggio;</l>
<l>per lo corto viaggio</l>
<l>conserva, adorna, accresce ciò che trova;</l>
<l>Morte repugna sì che lei non cura.</l>
<l>O cara ancella e pura,</l>
<l>colt'hai nel ciel misura;</l>
<l>tu sola fai segnore, e quest'è prova</l>
<l>che tu se' possession che sempre giova.</l></lg>
<lg><l>Servo non di signor, ma di vil servo,</l>
<l>si fa chi da cotal serva si scosta.</l>
<l>Vedete quanto costa,</l>
<l>se ragionate l'uno e l'altro danno,</l>
<l>a chi da lei si svia:</l>
<l>questo servo signor tant'è protervo</l>
<l>che gli occhi ch'a la mente lume fanno,</l>
<l>chiusi per lui si stanno,</l>
<l>sì che gir ne convene a colui posta,</l>
<l>ch'adocchia pur follia.</l>
<l>Ma perché lo meo dire util vi sia,</l>
<l>discenderò del tutto</l>
<l>in parte ed in costrutto</l>
<l>più lieve, sì che men grave s'intenda:</l>
<l>ché rado sotto benda</l>
<l>parola oscura giugne ad intelletto;</l>
<l>per che parlar con voi si vole aperto:</l>
<l>ma questo vo' per merto,</l>
<l>per voi, non per me certo,</l>
<l>ch'abbiate a vil ciascuno e a dispetto,</l>
<l>ché simiglianza fa nascer diletto.</l></lg>
<lg><l>Chi è servo è come quello ch'è seguace</l>
<l>ratto a segnore, e non sa dove vada,</l>
<l>per dolorosa strada:</l>
<l>come l'avaro seguitando avere,</l>
<l>ch'a tutti segnoreggia.</l>
<l>Corre l'avaro, ma più fugge pace:</l>
<l>oh mente cieca, che non pò vedere</l>
<l>lo suo folle volere</l>
<l>che 'l numero, ch'ognora a passar bada,</l>
<l>che 'nfinito vaneggia.</l>
<l>Ecco giunta colei che ne pareggia:</l>
<l>dimmi, che hai tu fatto,</l>
<l>cieco avaro disfatto?</l>
<l>Rispondimi, se puoi, altro che «Nulla».</l>
<l>Maladetta tua culla</l>
<l>che lusingò cotanti sonni invano;</l>
<l>maladetto lo tuo perduto pane,</l>
<l>che non si perde al cane:</l>
<l>ché da sera e da mane</l>
<l>hai raunato e stretto ad ambo mano</l>
<l>ciò che sì tosto si rifà lontano.</l></lg>
<lg><l>Come con dismisura si rauna,</l>
<l>così con dismisura si distringe:</l>
<l>questo è quello che pinge</l>
<l>molti in servaggio; e s'alcun si difende,</l>
<l>non è sanza gran briga.</l>
<l>Morte, che fai? che fai, fera Fortuna,</l>
<l>che non solvete quel che non si spende?</l>
<l>se 'l fate, a cui si rende?</l>
<l>Non so, poscia che tal cerchio ne cinge</l>
<l>che di là su ne riga.</l>
<l>Colpa è de la ragion che nol gastiga.</l>
<l>Se vol dire «I' son presa»,</l>
<l>ah com poca difesa</l>
<l>mostra segnore a cui servo sormonta.</l>
<l>Qui si raddoppia l'onta,</l>
<l>se ben si guarda là dov'io addito,</l>
<l>falsi animali, a voi ed altrui crudi,</l>
<l>che vedete gir nudi</l>
<l>per colli e per paludi</l>
<l>omini innanzi cui vizio è fuggito,</l>
<l>e voi tenete vil fango vestito.</l></lg>
<lg><l>Fassi dinanzi da l'avaro volto</l>
<l>vertù, che i suoi nimici a pace invita,</l>
<l>con matera pulita,</l>
<l>per allettarlo a sé; ma poco vale,</l>
<l>ché sempre fugge l'esca.</l>
<l>Poi che girato l'ha chiamando molto,</l>
<l>gitta 'l pasto ver' lui, tanto glien cale;</l>
<l>ma quei non v'apre l'ale:</l>
<l>e se pur vene quand'ell'è partita,</l>
<l>tanto par che li 'ncresca</l>
<l>come ciò possa dar, sì che non esca</l>
<l>dal benefizio loda.</l>
<l>I' vo' che ciascun m'oda:</l>
<l>chi con tardare e chi con vana vista,</l>
<l>chi con sembianza trista,</l>
<l>volge il donare in vender tanto caro</l>
<l>quanto sa sol chi tal compera paga.</l>
<l>Volete udir se piaga?</l>
<l>Tanto chi prende smaga</l>
<l>che 'l negar poscia non li pare amaro.</l>
<l>Così altrui e sé concia l'avaro.</l></lg>
<lg><l>Disvelato v'ho, donne, in alcun membro</l>
<l>la viltà de la gente che vi mira,</l>
<l>perché l'aggiate in ira;</l>
<l>ma troppo è più ancor quel che s'asconde</l>
<l>perché a dicerne è lado.</l>
<l>In ciascun è di ciascun vizio assembro,</l>
<l>per che amistà nel mondo si confonde:</l>
<l>ché l'amorose fronde</l>
<l>di radice di ben altro ben tira,</l>
<l>poi sol simile è in grado.</l>
<l>Vedete come conchiudendo vado:</l>
<l>che non dee creder quella</l>
<l>cui par bene esser bella,</l>
<l>esser amata da questi cotali;</l>
<l>che se beltà tra i mali</l>
<l>volemo annumerar, creder si pòne,</l>
<l>chiamando amore appetito di fera.</l>
<l>Oh cotal donna pera</l>
<l>che sua biltà dischiera</l>
<l>da natural bontà per tal cagione,</l>
<l>e crede amor fuor d'orto di ragione.</l></lg>
<lg><l>Canzone, presso di qui è una donna</l>
<l>ch'è del nostro paese;</l>
<l>bella, saggia e cortese</l>
<l>la chiaman tutti, e neun se n'accorge</l>
<l>quando suo nome porge,</l>
<l>Bianca, Giovanna, Contessa chiamando:</l>
<l>a costei te ne va' chiusa ed onesta;</l>
<l>prima con lei t'arresta,</l>
<l>prima a lei manifesta</l>
<l>quel che tu se' e quel per ch'io ti mando;</l>
<l>poi seguirai secondo suo comando.</l></lg></div1>

<div1 n="50 Io sono stato con Amore insieme">

<opener><byline>DANTE A CINO</byline></opener>

<lg><l>Io sono stato con Amore insieme</l>
<l>da la circulazion del sol mia nona</l>
<l>e so com'egli affrena e come sprona,</l>
<l>e come sotto lui si ride e geme.</l></lg>
<lg><l>Chi ragione o virtù contra gli sprieme,</l>
<l>fa come que' che 'n la tempesta sona,</l>
<l>credendo far colà dove si tona</l>
<l>esser le guerre de' vapori sceme.</l></lg>
<lg><l>Però nel cerchio de la sua palestra</l>
<l>liber arbitrio già mai non fu franco,</l>
<l>sì che consiglio invan vi si balestra.</l></lg>
<lg><l>Ben può con nuovi spron' punger lo fianco,</l>
<l>e qual che sia 'l piacer ch'ora n'addestra,</l>
<l>seguitar si convien, se l'altro è stanco.</l></lg></div1>

<div1 n="51 Degno fa voi trovare ogni tesoro">

<opener><byline>DANTE A CINO</byline></opener>

<lg><l>Degno fa voi trovare ogni tesoro</l>
<l>la voce vostra sì dolce e latina,</l>
<l>ma volgibile cor ven disvicina,</l>
<l>ove stecco d'Amor mai non fe' foro.</l></lg>
<lg><l>Io, che trafitto sono in ogni poro</l>
<l>del prun che con sospir' si medicina,</l>
<l>pur trovo la minera in cui s'affina</l>
<l>quella virtù per cui mi discoloro.</l></lg>
<lg><l>Non è colpa del sol se l'orba fronte</l>
<l>nol vede quando scende e quando poia,</l>
<l>ma de la condizion malvagia e croia.</l></lg>
<lg><l>S'i' vi vedesse uscir de gli occhi ploia</l>
<l>per prova fare a le parole conte,</l>
<l>non mi porreste di sospetto in ponte.</l></lg></div1>

<div1 n="52 Io mi credea del tutto esser partito">

<opener><byline>DANTE A CINO</byline></opener>

<lg><l>Io mi credea del tutto esser partito</l>
<l>da queste nostre rime, messer Cino,</l>
<l>ché si conviene omai altro cammino</l>
<l>a la mia nave più lungi dal lito;</l></lg>
<lg><l>ma perch'i' ho di voi più volte udito</l>
<l>che pigliar vi lasciate a ogni uncino,</l>
<l>piacemi di prestare un pocolino</l>
<l>a questa penna lo stancato dito.</l></lg>
<lg><l>Chi s'innamora sì come voi fate,</l>
<l>or qua or là, e sé lega e dissolve,</l>
<l>mostra ch'Amor leggermente il saetti.</l></lg>
<lg><l>Però, se leggier cor così vi volve,</l>
<l>priego che con vertù il correggiate,</l>
<l>sì che s'accordi i fatti a' dolci detti.</l></lg></div1>

<div1 n="53 Amor, da che convien pur ch'io mi doglia">

<lg><l>Amor, da che convien pur ch'io mi doglia</l>
<l>perché la gente m'oda,</l>
<l>e mostri me d'ogni vertute spento,</l>
<l>dammi savere a pianger come voglia,</l>
<l>sì che 'l duol che si snoda</l>
<l>portin le mie parole com'io 'l sento.</l>
<l>Tu vo' ch'io muoia, e io ne son contento:</l>
<l>ma chi mi scuserà, s'io non so dire</l>
<l>ciò che mi fai sentire?</l>
<l>chi crederà ch'io sia omai sì colto?</l>
<l>E se mi dài parlar quanto tormento,</l>
<l>fa', signor mio, che innanzi al mio morire</l>
<l>questa rea per me nol possa udire:</l>
<l>ché, se intendesse ciò che dentro ascolto,</l>
<l>pietà faria men bello il suo bel volto.</l></lg>
<lg><l>Io non posso fuggir ch'ella non vegna</l>
<l>ne l'imagine mia,</l>
<l>se non come il pensier che la vi mena.</l>
<l>L'anima folle, che al suo mal s'ingegna,</l>
<l>com'ella è bella e ria,</l>
<l>così dipinge, e forma la sua pena;</l>
<l>poi la riguarda, e quando ella è ben piena</l>
<l>del gran disio che de li occhi le tira,</l>
<l>incontro a sé s'adira,</l>
<l>c'ha fatto il foco ond'ella trista incende.</l>
<l>Quale argomento di ragion raffrena,</l>
<l>ove tanta tempesta in me si gira?</l>
<l>L'angoscia, che non cape dentro, spira</l>
<l>fuor de la bocca sì ch'ella s'intende,</l>
<l>e anche a li occhi lor merito rende.</l></lg>
<lg><l>La nimica figura, che rimane</l>
<l>vittoriosa e fera</l>
<l>e signoreggia la vertù che vole,</l>
<l>vaga di se medesma andar mi fane</l>
<l>colà dov'ella è vera,</l>
<l>come simile a simil correr sòle.</l>
<l>Ben conosco che va la neve al sole,</l>
<l>ma più non posso: fo come colui</l>
<l>che, nel podere altrui,</l>
<l>va co' suoi piedi al loco ov'egli è morto.</l>
<l>Quando son presso, parmi udir parole</l>
<l>dicer: «Vie via vedrai morir costui».</l>
<l>Allor mi volgo per vedere a cui</l>
<l>mi raccomandi; e 'ntanto sono scorto</l>
<l>da li occhi che m'ancidono a gran torto.</l></lg>
<lg><l>Qual io divegno sì feruto, Amore,</l>
<l>sailo tu, e non io,</l>
<l>che rimani a veder me sanza vita;</l>
<l>e se l'anima torna poscia al core,</l>
<l>ignoranza ed oblio</l>
<l>stato è con lei, mentre ch'ella è partita.</l>
<l>Com'io risurgo, e miro la ferita</l>
<l>che mi disfece quand'io fui percosso,</l>
<l>confortar non mi posso</l>
<l>sì ch'io non triemi tutto di paura.</l>
<l>E mostra poi la faccia scolorita</l>
<l>qual fu quel trono che mi giunse a dosso;</l>
<l>che se con dolce riso è stato mosso,</l>
<l>lunga fiata poi rimane oscura,</l>
<l>perché lo spirto non si rassicura.</l></lg>
<lg><l>Così m'hai concio, Amore, in mezzo l'alpi,</l>
<l>ne la valle del fiume</l>
<l>lungo il qual sempre sopra me se' forte:</l>
<l>qui vivo e morto, come vuoi, mi palpi,</l>
<l>merzé del fiero lume</l>
<l>che sfolgorando fa via a la morte.</l>
<l>Lasso, non donne qui, non genti accorte</l>
<l>veggio, a cui mi lamenti del mio male:</l>
<l>se a costei non ne cale,</l>
<l>non spero mai d'altrui aver soccorso.</l>
<l>E questa sbandeggiata di tua corte,</l>
<l>signor, non cura colpo di tuo strale:</l>
<l>fatto ha d'orgoglio al petto schermo tale</l>
<l>ch'ogni saetta lì spunta suo corso;</l>
<l>per che l'armato cor da nulla è morso.</l></lg>
<lg><l>O montanina mia canzon, tu vai:</l>
<l>forse vedrai Fiorenza, la mia terra,</l>
<l>che fuor di sé mi serra,</l>
<l>vota d'amore e nuda di pietate;</l>
<l>se dentro v'entri, va' dicendo: «Omai</l>
<l>non vi può far lo mio fattor più guerra:</l>
<l>là ond'io vegno una catena il serra</l>
<l>tal che, se piega vostra crudeltate,</l>
<l>non ha di ritornar qui libertate».</l></lg></div1>

<div1 n="54 Per quella via che la bellezza corre">

<lg><l>Per quella via che la bellezza corre</l>
<l>quando a svegliare Amor va ne la mente,</l>
<l>passa Lisetta baldanzosamente,</l>
<l>come colei che mi si crede tòrre.</l></lg>
<lg><l>E quando è giunta a piè di quella torre</l>
<l>che s'apre quando l'anima acconsente,</l>
<l>odesi voce dir subitamente:</l>
<l>«Volgiti, bella donna, e non ti porre:</l></lg>
<lg><l>però che dentro un'altra donna siede,</l>
<l>la qual di signoria chiese la verga</l>
<l>tosto che giunse, e Amor glile diede».</l></lg>
<lg><l>Quando Lisetta accommiatar si vede</l>
<l>da quella parte dove Amore alberga,</l>
<l>tutta dipinta di vergogna riede.</l></lg></div1>
</body></text></TEI.2>
