<?xml version="1.0" encoding="UTF-8"?>
<!DOCTYPE TEI.2 SYSTEM "http://backend.bibliotecaitaliana.it/DTD/bibit.dtd">
<TEI.2>
<teiHeader>
  <fileDesc>
    <titleStmt>
      <title>Cantate e altre poesie</title>
      <author>Pietro Metastasio</author>
    </titleStmt>
    <extent>372 Kb in UTF-8</extent>
    <publicationStmt>
      <publisher>Biblioteca Italiana</publisher>
      <pubPlace>Roma</pubPlace>
      <date>2003</date>
      <idno>bibit001221</idno>
      <availability>
        <p>Questa risorsa digitale è liberamente accessibile per uso
              personale o scientifico. Ogni uso commerciale è vietato</p>
      </availability>
    </publicationStmt>
    <seriesStmt>
      <title>Collezione BibIt</title>
    </seriesStmt>
    <sourceDesc>
      <bibl>
        <title>Tutte le opere di P. Metastasio</title>
        <title type="part">v.</title>
        <author>Metastasio, Pietro</author>
        <editor id="ed">Brunelli, Bruno</editor>
        <publisher>Mondadori</publisher>
        <pubPlace>Milano</pubPlace>
        <date>1947</date>
      </bibl>
    </sourceDesc>
  </fileDesc>
  <encodingDesc>
                  <samplingDecl>
                    <p>Tutti i materiali paratestuali della fonte cartacea non riconducibili alla
                      responsabilità dell'autore dell'opera sono stati soppressi nella versione
                      digitale</p>
                  </samplingDecl>
                  <editorialDecl>
                    <correction method="silent" status="medium">
                      <p>Livello medio: controllo a video con collazione con edizione di
                      riferimento</p>
                    </correction>
                    <quotation form="data" marks="all">
                      <p>I simboli di citazione e di discorso diretto presenti sulla fonte cartacea
                        sono stati rappresentati sulla versione digitale</p>
                    </quotation>
                    <hyphenation eol="none">
                      <p>I trattini di sillabazione a fine riga sono stati soppressi e le parole
                        ricomposte</p>
                    </hyphenation>
                  </editorialDecl>
    <classDecl><taxonomy id="CGB"><bibl>Classificazione generi BibIt</bibl></taxonomy></classDecl></encodingDesc>
  <profileDesc>
    <creation>
      <date>700</date>
    </creation>
    <langUsage><language id="ita"/><language id="lat">Latino</language></langUsage>
    <textClass>
      <keywords scheme="CGB">
        <term>Poesia</term>
      </keywords>
    </textClass>
  </profileDesc>
  <revisionDesc>
    <change>
      <date>Data sconosciuta anteriore al 2000</date>
      <respStmt>
        <name>LIZ</name>
      </respStmt>
      <item>Digitalizzazione</item>
    </change>
    <change>
      <date>Data sconosciuta anteriore al 2000</date>
      <respStmt>
        <name>LIZ</name>
      </respStmt>
      <item>Correzione linguistica</item>
    </change>
    <change>
      <date>2003-05-15T00:00:00.000+02:00</date>
      <respStmt>
        <name>Carla Deiana</name>
        <name>BIBIT</name>
      </respStmt>
      <item>Codifica XML - Codifica con software</item>
    </change>
    <change>
      <date>2003-06-07T00:00:00.000+02:00</date>
      <respStmt>
        <name>Elena Pierazzo</name>
        <name>BIBIT</name>
      </respStmt>
      <item>Validazione</item>
    </change>
  </revisionDesc>
</teiHeader>
<text>
<body>
<div1 type="parte">
<head>CANTATE</head>
<div2 type="parte">
<head>I</head>
<head>IL TRIONFO DELLA GLORIA</head>
<lg type="non-definito">
<lg>
<l>Dell'oziosa Sciro</l>
<l>Lieto languia nel dilettoso esiglio,</l>
<l>Prigioniero d'Amor, di Teti il figlio:</l>
<l>D'Amor che al par geloso</l>
<l>Di sì gran prigionier, quanto superbo,</l>
<l>A custodirlo ogni arte</l>
<l>Poneva in opra. In Deidamia a lui</l>
<l>Scaltro additava ognora</l>
<l>Qualche nuova beltà. D'ogni suo moto,</l>
<l>D'ogni accento di lei, d'ogni negletto</l>
<l>Suo girar di pupille</l>
<l>Subito ordiva un laccio al cor d'Achille.</l>
<l>Avea d'insidie intorno</l>
<l>Tutto pieno il soggiorno. In ogni parte</l>
<l>Della splendida reggia</l>
<l>Non s'udian che sospiri,</l>
<l>Che voci, che lamenti,</l>
<l>Che susurri d'amore: e nelle chete</l>
<l>Ombre de' boschi a' dolci furti amici,</l>
<l>Dell'aure seduttrici</l>
<l>Il dolce vaneggiar, de' lieti augelli</l>
<l>Il lascivo garrir, fra sasso e sasso</l>
<l>Il franger delle vive onde sonore</l>
<l>La terra, il ciel, tutto inspirava amore.</l>
<l>In femminili spoglie</l>
<l>Là scordato di sé traeva i giorni</l>
<l>L'innamorato eroe. Non armi ed ire,</l>
<l>Non battaglie e trionfi</l>
<l>Eran le cure sue, ma dolci inviti,</l>
<l>Ma languide repulse,</l>
<l>Mendicate querele,</l>
<l>Replicate promesse,</l>
<l>E perdoni e contese,</l>
<l>E lusinghe ed offese, e cento e cento</l>
<l>A queste somiglianti</l>
<l>Fanciullesche follie, serie agli amanti.</l></lg>
<lg>
<l>‘Sol tu sei’, dicea talora,</l>
<l>‘La mia vita e la mia speme’:</l>
<l>E chiudea le voci estreme</l>
<l>Con un tenero sospir.</l></lg>
<lg>
<l>‘Io languisco, io vengo meno</l>
<l>Sol per te’, talor dicea;</l>
<l>E stringea frattanto al seno</l>
<l>La cagion del suo languir.</l></lg>
<lg>
<l>Ma che usurpasse Amore</l>
<l>Un cor promesso a lei, gran tempo in pace</l>
<l>La Gloria non soffrì. Venne ad Achille</l>
<l>L'avvertì del suo stato,</l>
<l>E gli trasse su gli occhi Ulisse armato.</l>
<l>Alla vista, all'invito</l>
<l>Achille si destò, vide il suo fallo,</l>
<l>Arrossì di vergogna,</l>
<l>Di sdegno impallidì, le vesti indegne</l>
<l>Si lacerò d'intorno, armi richiese,</l>
<l>E ad emendar le colpe sue trascorse</l>
<l>Già ne partia; ma Deidamia accorse.</l>
<l>Pallida, semiviva,</l>
<l>Disperata, anelante, in van più volte</l>
<l>Tentò parlar, né mai poté nel pianto</l>
<l>Formar parole. Ah, se parlar potea,</l>
<l>L'infelice in quel punto ancor vincea.</l>
<l>‘Ingiusti, o principessa,’</l>
<l>Ei disse a lei, ‘son que' trasporti tuoi.</l>
<l>Se vile ancor mi vuoi, perdita io sono</l>
<l>Facile a riparar; se eroe mi brami,</l>
<l>Soffri ch'io lo divenga. Addio. Sarai</l>
<l>Tu sola ognor...’ Quel risoluto addio</l>
<l>La bella non sostenne:</l>
<l>Sentì stringersi il cor, gelossi e svenne.</l>
<l>Ah che sarà d'Achille! Allori e palme</l>
<l>Gli promette la Gloria: Amor gli addita</l>
<l>Moribondo il suo bene: una codardo,</l>
<l>L'altro il chiama crudel; l'eroe, l'amante</l>
<l>Si confondono in lui, pugnano insieme.</l>
<l>Piange in un punto e freme;</l>
<l>Vuol partire, e soggiorna;</l>
<l>S'incammina, e ritorna. Al fin raccoglie</l>
<l>Tutta la sua virtù; preme nel seno</l>
<l>La tenera pietà che al cor si strugge;</l>
<l>Tace, pensa, risolve, ardisce e fugge.</l></lg>
<lg>
<l>Fuggì piangendo, è vero,</l>
<l>Ma con la Gloria accanto,</l>
<l>Che rasciugò quel pianto,</l>
<l>Che trionfò d'Amor.</l></lg>
<lg>
<l>Questo del nume arciero</l>
<l>È il capriccioso istinto;</l>
<l>Chi lo disfida è vinto,</l>
<l>Chi fugge è vincitor.</l></lg></lg>
</div2>
<div2 type="parte">
<head>II</head>
<head>PEL NOME GOLRIOSO DI MARIA TERESA
IMPERATRICE REGINA</head>
<lg type="non-definito">
<lg>
<l>Silenzio, o Muse. Ognuno esalta, è vero,</l>
<l>D'Augusta i pregi in questo dì felice,</l>
<l>E a voi lo vieta Augusta, e a voi non lice.</l>
<l>È ver, dura è la legge; è ver, potreste</l>
<l>Lagnarvene a ragion: ma chi frattanto,</l>
<l>Chi ragion vi farà? Gli dèi? Son tutti</l>
<l>Dichiarati per lei. Gli uomini? E dove</l>
<l>Trovar chi non l'adori? In vostro danno,</l>
<l>Qualunque in terra o in cielo</l>
<l>L'arbitro sia, ricaderan le accuse.</l>
<l>Ah conviene ubbidir; silenzio, o Muse.</l></lg>
<lg>
<l>Non provate, io vel consiglio,</l>
<l>Quanto possa in su quel ciglio</l>
<l>Uno sdegno passeggier:</l></lg>
<lg>
<l>Su quel ciglio onde il coraggio</l>
<l>De' più intrepidi dipende,</l>
<l>Che l'arbitrio o toglie o rende</l>
<l>Di parlare o di tacer.</l></lg>
<lg>
<l>Consolatevi al fine: al fin vi toglie</l>
<l>Il divieto d'Augusta a un gran cimento.</l>
<l>Che direste di lei? Chi può dir tanto</l>
<l>Che al ver s'appressi? E chi può dir sì poco</l>
<l>Ch'ella il sopporti? O in questa guisa o in quella</l>
<l>Voi parreste, in narrando i suoi trofei,</l>
<l>Maligne agli altri, o adulatrici a lei.</l>
<l>Può degnamente ognuno</l>
<l>Lodarla ed ubbidir. Chi di Teresa</l>
<l>L'invitto esprime sol nome sublime,</l>
<l>Eseguisce il comando, e tutto esprime.</l></lg>
<lg>
<l>A dir di quanti allori</l>
<l>S'ornin l'auguste chiome,</l>
<l>A far che ognun l'adori</l>
<l>Quel nome basterà:</l></lg>
<lg>
<l>Nome che in sé comprende</l>
<l>Più di qualunque lode;</l>
<l>Nome che altera rende</l>
<l>Questa felice età.</l></lg></lg>
</div2>
<div2 type="parte">
<head>III</head>
<head>PEL GIORNO NATALIZIO DI MARIA TERESA
IMPERATRICE REGINA</head>
<lg type="non-definito">
<lg>
<l>Giusti dèi, che sarà! Qual si nasconde</l>
<l>Oggi nella mia cetra</l>
<l>Genio maligno? Inutilmente io sudo</l>
<l>Già lung'ora a temprarla. In van le corde</l>
<l>Cangio, vibro e rallento: esse ritrose</l>
<l>Sempre alla man, sempre all'orecchio infide</l>
<l>Rendono un suon che mi confonde e stride.</l>
<l>Ma dono vostro, o Muse,</l>
<l>Fu questa cetra. Ah, se in un dì sì grande</l>
<l>Mi lascia in abbandono,</l>
<l>Ripigliate, io nol curo, il vostro dono.</l></lg>
<lg>
<l>Quella cetra ah pur tu sei</l>
<l>Che addolcì gli affanni miei,</l>
<l>Che d'ogni alma a suo talento</l>
<l>D'ogni cor la via s'aprì.</l></lg>
<lg>
<l>Ah sei tu, tu sei pur quella</l>
<l>Che nel sen della mia bella</l>
<l>Tante volte, io lo rammento</l>
<l>La fierezza intenerì.</l></lg>
<lg>
<l>Di quanto, o cetra ingrata,</l>
<l>Debitrice mi sei! Per farti ognora</l>
<l>Più illustre, più sonora, a te d'intorno</l>
<l>I dì, le notti impallidii; me stesso</l>
<l>Posi in oblio per te; fra le più care</l>
<l>Tenere cure mie tal luogo avesti,</l>
<l>Che Nice istessa a ingelosir giungesti.</l>
<l>Ed oggi... oh tradimento!... ed oggi... oh dèi!</l>
<l>Nel bisogno più grande... Ah vanne al suolo</l>
<l>Inutile stromento:</l>
<l>Te calpesti l'armento;</l>
<l>Te insulti ogni pastor; sua fragil tela</l>
<l>Nel tuo sen polveroso Aracne ordisca;</l>
<l>Né dell'onore antico</l>
<l>Orma restando in te... Folle, che dico!</l>
<l>Tutta la colpa è mia. Punisce il Cielo</l>
<l>Un temerario ardir. Perdono, Augusta:</l>
<l>Errai; mi pento; io tacerò. Soggetto</l>
<l>Sia questo dì felice</l>
<l>A più degno cantor. Sarà più saggio</l>
<l>In avvenir chi nel cimento apprese</l>
<l>Col suo valore a misurar le imprese.</l></lg>
<lg>
<l>Non vada un picciol legno</l>
<l>A contrastar col vento,</l>
<l>A provocar lo sdegno</l>
<l>D'un procelloso mar.</l></lg>
<lg>
<l>Sia nobil suo cimento</l>
<l>L'andar dei salsi umori</l>
<l>Ai muti abitatori</l>
<l>La pace a disturbar.</l></lg></lg>
</div2>
<div2 type="parte">
<head>IV</head>
<head>PEL GIORNO NATALIZIO DI FRANCESCO I
IMPERATORE DE' ROMANI</head>
<lg type="non-definito">
<lg>
<l>Già fra l'ombre il sol prevale:</l>
<l>Spiega i vanni, augel reale,</l>
<l>E saluta il nuovo dì.</l></lg>
<lg>
<l>Questo dì che fa ritorno</l>
<l>È il gran dì che a' rai del giorno</l>
<l>Il tuo Giove i lumi aprì.</l></lg>
<lg>
<l>Oggi, o del soglio augusto augel custode,</l>
<l>Il tuo distinguer déi</l>
<l>Dal giubilo comun. Se a tutti è sacro</l>
<l>D'un Cesare il natal, da cui la terra</l>
<l>Tanto ottien, tanto spera, ei non è meno</l>
<l>Memorabil per te. Sai che smarrito</l>
<l>Fra' nembi e le procelle</l>
<l>Con volo incerto e mal sicuro errasti;</l>
<l>Sai quanto allor provasti</l>
<l>Nero il ciel, gli astri avversi, il vento infido;</l>
<l>E sai qual man t'ha ricondotto al nido.</l></lg>
<lg>
<l>Su quella man baleni</l>
<l>Oggi uno stral per te,</l>
<l>Che aduni al regio piè</l>
<l>Nuovi trofei:</l></lg>
<lg>
<l>Che degli augusti sdegni</l>
<l>Lasciando i segni impressi,</l>
<l>E vendichi gli oppressi</l>
<l>E opprima i rei.</l></lg></lg>
</div2>
<div2 type="parte">
<head>V</head>
<head>LA SCUSA</head>
<lg type="non-definito">
<lg>
<l>No, perdonami, o Clori, io non intendo</l>
<l>Quest'ingiusta ira tua. Che dissi al fine?</l>
<l>Qual è la colpa mia? Dissi ch'io t'amo;</l>
<l>Il mio ben ti chiamai. Questo ti sembra</l>
<l>Un delitto sì nero? Ah, se l'amarti</l>
<l>Rende un cor delinquente,</l>
<l>Chi mai non ti mirò solo è innocente.</l></lg>
<lg>
<l>Trova un sol, mia bella Clori,</l>
<l>Che ti parli e non sospiri,</l>
<l>Che ti vegga e non t'adori:</l>
<l>E poi sdegnati con me.</l></lg>
<lg>
<l>Ma perché fra tanti rei</l>
<l>Sol con me perché t'adiri?</l>
<l>Ah, se amabile tu sei,</l>
<l>Colpa mia, crudel, non è.</l></lg>
<lg>
<l>Plàcati, o pastorella,</l>
<l>Ritorna a farti bella. Ah non sai come</l>
<l>Ti sfigura quell'ira! A me nol credi?</l>
<l>Specchiati in questa fonte. È ver? T'inganno?</l>
<l>Riconoscer ti puoi? quel fosco ciglio,</l>
<l>Quella rugosa fronte,</l>
<l>Quell'aria di fierezza</l>
<l>Non scema per metà la tua bellezza?</l>
<l>Vi son per vendicarti,</l>
<l>Vi son pure altre vie. Se il dirti: ‘Io t'amo’,</l>
<l>Se il chiamarti mio bene oltraggi sono,</l>
<l>Oltraggiami tu ancora: io ti perdono.</l>
<l>Sopporterò con pace</l>
<l>Anch'io da te... Ma tu sorridi? Oh riso</l>
<l>Che m'invola a me stesso!</l>
<l>Spècchiati, Clori mia, spècchiati adesso.</l>
<l>Guarda quanta bellezza</l>
<l>Quel riso accresce al tuo sembiante! Or pensa</l>
<l>Che faria la pietà! Confesso anch'io</l>
<l>Che d'un volto ridente è grande il vanto:</l>
<l>Ma un bel volto pietoso è un altro incanto.</l></lg>

<lg>
<l>Torna in quell'onda chiara</l>
<l>Solo una volta ancora,</l>
<l>Torna a mirarti, o cara,</l>
<l>Ma in atto di pietà.</l></lg>
<lg>
<l>Mille nel volto allora</l>
<l>Nuove bellezze avrai;</l>
<l>Più que' vezzosi rai</l>
<l>Sdegno non turberà.</l></lg></lg>
</div2>
<div2 type="parte">
<head>VI</head>
<head>IL CONSIGLIO</head>
<lg type="non-definito">
<lg>
<l>Ascolta, amico Tirsi, ascolta, e credi</l>
<l>Ch'io ti parlo col cor. Pietà mi fai,</l>
<l>Tremo per te. Chi ti consiglia, o stolto,</l>
<l>A fissar le pupille in volto a Nice?</l>
<l>Ah guardati, infelice:</l>
<l>Cadrai ne' lacci suoi. Nice è vezzosa,</l>
<l>Pur troppo anch'io lo so; Nice ha nel viso</l>
<l>Un dolce non so che, che a tutti è grato,</l>
<l>Che nessun sa spiegar, che in vano ogni altra</l>
<l>Emula ninfa ad imitar s'affanna:</l>
<l>Ma quanto, ah tu nol sai, quanto è tiranna!</l></lg>
<lg>
<l>Io lo so, che il bel sembiante</l>
<l>Un istante, oh Dio! mirai;</l>
<l>E mai più da quell'istante</l>
<l>Non lasciai di sospirar.</l></lg>
<lg>
<l>Io lo so; lo sanno queste</l>
<l>Valli ombrose, erme foreste,</l>
<l>Che han da me quel nome amato</l>
<l>Imparato a replicar.</l></lg>
<lg>
<l>Se credi a que' soavi</l>
<l>Atti cortesi onde adescar ti vedi,</l>
<l>Se a quegli sguardi credi</l>
<l>Che languidi e furtivi</l>
<l>Fissa ne' tuoi, se a quel parlar ti fidi</l>
<l>Che sì poco promette</l>
<l>E fa tanto sperar, pietosa, amante</l>
<l>Già tua la crederai.</l>
<l>Ah pur io l'ho creduto, e m'ingannai.</l>
<l>È lusinga, è follia: Nice non ama</l>
<l>Che de' begli occhi sui</l>
<l>Il trionfo in altrui: Nice non gode</l>
<l>Che al vedersi ogni dì crescer d'intorno</l>
<l>De' miseri la schiera: i nuovi alletta,</l>
<l>Gli antichi insulta; e pur non v'è chi possa</l>
<l>Uscir di servitù. Non so qual sia</l>
<l>L'incognita magia, l'arte che impiega:</l>
<l>So che sprezza e innamora, offende e lega.</l></lg>
<lg>
<l>Mai, se di lei t'accendi,</l>
<l>Mai non sperar più bene;</l>
<l>Sempre le tue catene,</l>
<l>Sempre dovrai soffrir.</l></lg>
<lg>
<l>Se vorrai fido amarla,</l>
<l>Riposo non avrai;</l>
<l>Se penserai lasciarla</l>
<l>Ti sentirai morir.</l></lg></lg>
</div2>
<div2 type="parte">
<head>VII</head>
<head>LA TEMPESTA</head>
<lg type="non-definito">
<lg>
<l>No, non turbarti, o Nice; io non ritorno</l>
<l>A parlarti d'amor. So che ti spiace:</l>
<l>Basta così. Vedi che il ciel minaccia</l>
<l>Improvvisa tempesta: alle capanne</l>
<l>Se vuoi ridurre il gregge, io vengo solo</l>
<l>Ad offrir l'opra mia. Che! Non paventi?</l>
<l>Osserva che a momenti</l>
<l>Tutto s'oscura il ciel, che il vento in giro</l>
<l>La polve innalza e le cadute foglie:</l>
<l>Al fremer della selva, al volo incerto</l>
<l>Degli augelli smarriti, a queste rare,</l>
<l>Che ci cadon sul volto, umide stille,</l>
<l>Nice, io preveggo... Ah non tel dissi, o Nice?</l>
<l>Ecco il lampo, ecco il tuono. Or che farai?</l>
<l>Vieni, senti: ove vai? Non è più tempo</l>
<l>Di pensare alla greggia. In questo speco</l>
<l>Riparati frattanto; io sarò teco.</l></lg>
<lg>
<l>Ma tu tremi, o mio tesoro!</l>
<l>Ma tu palpiti, cor mio!</l>
<l>Non temer, con te son io,</l>
<l>Né d'amor ti parlerò.</l></lg>
<lg>
<l>Mentre folgori e baleni,</l>
<l>Sarò teco, amata Nice;</l>
<l>Quando il ciel si rassereni,</l>
<l>Nice ingrata, io partirò.</l></lg>
<lg>
<l>Siedi, sicura sei. Nel sen di questa</l>
<l>Concava rupe in fin ad or giammai</l>
<l>Fulmine non percosse,</l>
<l>Lampo non penetrò. L'adombra intorno</l>
<l>Folta selva d'allori</l>
<l>Che prescrive del ciel limiti all'ira.</l>
<l>Siedi, bell'idol mio, siedi e respira.</l>
<l>Ma tu pure al mio fianco</l>
<l>Timorosa ti stringi, e, com'io voglia</l>
<l>Fuggir da te, per trattenermi annodi</l>
<l>Fra le tue la mia man! Rovini il cielo,</l>
<l>Non dubitar, non partirò. Bramai</l>
<l>Sempre un sì dolce istante. Ah così fosse</l>
<l>Frutto dell'amor tuo, non del timore!</l>
<l>Ah lascia, o Nice, ah lascia</l>
<l>Lusingarmene almen! Chi sa? Mi amasti</l>
<l>Sempre forse fin or. Fu il tuo rigore</l>
<l>Modestia, e non disprezzo; e forse questo</l>
<l>Eccessivo spavento</l>
<l>È pretesto all'amor. Parla, che dici?</l>
<l>M'appongo al ver? Tu non rispondi? Abbassi</l>
<l>Vergognosa lo sguardo!</l>
<l>Arrossisci? Sorridi? Intendo, intendo.</l>
<l>Non parlar, mia speranza;</l>
<l>Quel riso, quel rossor dice abbastanza.</l></lg>
<lg>
<l>E pur fra le tempeste</l>
<l>La calma ritrovai:</l>
<l>Ah non ritorni mai,</l>
<l>Mai più sereno il dì!</l></lg>
<lg>
<l>Questo de' giorni miei,</l>
<l>Questo è il più chiaro giorno:</l>
<l>Viver così vorrei,</l>
<l>Vorrei morir così.</l></lg></lg>
</div2>
<div2 type="parte">
<head>VIII</head>
<head>LA GELOSIA</head>
<lg type="non-definito">
<lg>
<l>Perdono, amata Nice,</l>
<l>Bella Nice, perdono. A torto, è vero,</l>
<l>Dissi che infida sei:</l>
<l>Detesto i miei sospetti, i dubbi miei.</l>
<l>Mai più della tua fede,</l>
<l>Mai più non temerò. Per que' bei labbri</l>
<l>Lo giuro, o mio tesoro,</l>
<l>In cui del mio destin le leggi adoro.</l></lg>
<lg>
<l>Bei labbri che Amore</l>
<l>Formò per suo nido,</l>
<l>Non ho più timore.</l>
<l>Vi credo, mi fido:</l>
<l>Giuraste d'amarmi;</l>
<l>Mi basta così.</l></lg>
<lg>
<l>Se torno a lagnarmi,</l>
<l>Che Nice m'offenda,</l>
<l>Per me più non splenda</l>
<l>La luce del dì.</l></lg>
<lg>
<l>Son reo, non mi difendo:</l>
<l>Puniscimi, se vuoi. Pur qualche scusa</l>
<l>Merita il mio timor. Tirsi t'adora;</l>
<l>Io lo so, tu lo sai. Seco in disparte</l>
<l>Ragionando ti trovo: al venir mio</l>
<l>Tu vermiglia diventi,</l>
<l>Ei pallido si fa; confusi entrambi</l>
<l>Mendicate gli accenti; egli furtivo</l>
<l>Ti guarda, e tu sorridi... Ah quel sorriso,</l>
<l>Quel rossore improvviso</l>
<l>So che vuol dir! La prima volta appunto</l>
<l>Ch'io d'amor ti parlai, così arrossisti,</l>
<l>Sorridesti così, Nice crudele.</l>
<l>Ed io mi lagno a torto?</l>
<l>E tu non mi tradisci? Infida! ingrata!</l>
<l>Barbara!... Aimè! Giurai fidarmi, ed ecco</l>
<l>Ritorno a dubitar. Pietà, mio bene,</l>
<l>Son folle: in van giurai; ma pensa al fine</l>
<l>Che amor mi rende insano,</l>
<l>Che il primo non son io che giuri in vano.</l></lg>
<lg>
<l>Giura il nocchier che al mare</l>
<l>Non presterà più fede,</l>
<l>Ma se tranquillo il vede</l>
<l>Corre di nuovo al mar.</l></lg>
<lg>
<l>Di non trattar più l'armi</l>
<l>Giura il guerrier tal volta,</l>
<l>Ma se una tromba ascolta</l>
<l>Già non si sa frenar.</l></lg></lg>
</div2>
<div2 type="parte">
<head>IX</head>
<head>L'INCIAMPO</head>
<lg type="non-definito">
<lg>
<l>Orgoglioso fiumicello,</l>
<l>Chi t'accrebbe i nuovi umori?</l>
<l>Ferma il corso, io vado a Clori;</l>
<l>Scopri il varco, a Clori io vo.</l></lg>
<lg>
<l>Già m'attende all'altra sponda:</l>
<l>Lascia sol ch'io vada a lei;</l>
<l>Poscia inonda i campi miei,</l>
<l>Né di te mi lagnerò.</l></lg>
<lg>
<l>Ma tu cresci frattanto.</l>
<l>Il giorno s'avvicina, ecco l'aurora;</l>
<l>Clori m'attende, ed io m'arresto ancora.</l>
<l>Invido fiume! e quando</l>
<l>Meritai tanto sdegno? Io dal tuo letto</l>
<l>Allontanai gli armenti; io sol contesi</l>
<l>A Filli ed a Licori</l>
<l>Del tuo margine i fiori; io spesso, ingrato,</l>
<l>Per non scemarti umor, numi, il sapete,</l>
<l>Poche stille ho negate alla mia sete.</l>
<l>Se ignoto altrui non sei,</l>
<l>Opra è de' versi miei. Se passi ombroso</l>
<l>Infra gli estivi ardori,</l>
<l>In su le sponde io t'educai gli allori.</l>
<l>Allor bagnavi appena</l>
<l>La più depressa arena; un picciol ramo</l>
<l>Svelto dal vento a un arboscel vicino</l>
<l>Era impaccio bastante al tuo cammino.</l>
<l>Ed or, cangiato in fiume,</l>
<l>Gonfio d'acque e di spume</l>
<l>Strepitoso rivolgi arbori e sassi,</l>
<l>Sdegni le sponde, e non m'ascolti, e passi.</l></lg>
<lg>
<l>Ma tornerai fra poco,</l>
<l>Povero ruscelletto,</l>
<l>Del polveroso letto</l>
<l>Fra' sassi a mormorar.</l></lg>
<lg>
<l>Ti varcherò per gioco,</l>
<l>Disturberò quell'onde,</l>
<l>Torbido fra le sponde</l>
<l>Farò che vadi al mar.</l></lg></lg>
</div2>
<div2 type="parte">
<head>X</head>
<head>LA PESCA</head>
<lg type="non-definito">
<lg>
<l>Già la notte s'avvicina:</l>
<l>Vieni, o Nice, amato bene,</l>
<l>Della placida marina</l>
<l>Le fresch'aure a respirar.</l></lg>
<lg>
<l>Non sa dir che sia diletto</l>
<l>Chi non posa in queste arene,</l>
<l>Or che un lento zefiretto</l>
<l>Dolcemente increspa il mar.</l></lg>
<lg>
<l>Lascia una volta, o Nice,</l>
<l>Lascia le tue capanne. Unico albergo</l>
<l>Non è già del piacere</l>
<l>La selvaggia dimora;</l>
<l>Hanno quest'onde i lor diletti ancora.</l>
<l>Qui, se spiega la notte il fosco velo,</l>
<l>Nel mare emulo al cielo</l>
<l>Più lucide, più belle</l>
<l>Moltiplicar le stelle,</l>
<l>E per l'onda vedrai gelida e bruna</l>
<l>Rompere i raggi e scintillar la luna.</l>
<l>Il giorno al suon d'una ritorta conca,</l>
<l>Che nulla cede alle incerate avene,</l>
<l>Se non vuoi le mie pene,</l>
<l>Di Teti e Galatea, di Glauce e Dori</l>
<l>Ti canterò gli amori.</l>
<l>Tu dal mar scorgerai sul vicin prato</l>
<l>Pascer le molli erbette</l>
<l>Le tue care agnellette,</l>
<l>Non offese dal sol fra ramo e ramo:</l>
<l>E con la canna e l'amo</l>
<l>I pesci intanto insidiar potrai;</l>
<l>E sarà la mia Nice</l>
<l>Pastorella in un punto e pescatrice.</l></lg>
<lg>
<l>Non più fra' sassi algosi</l>
<l>Staranno i pesci ascosi;</l>
<l>Tutti per l'onda amara,</l>
<l>Tutti verranno a gara</l>
<l>Fra' lacci del mio ben.</l></lg>
<lg>
<l>E le umidette figlie</l>
<l>De' tremoli cristalli</l>
<l>Di pallide conchiglie,</l>
<l>Di lucidi coralli</l>
<l>Le colmeranno il sen.</l></lg></lg>
</div2>
<div2 type="parte">
<head>XI</head>
<head>LA PRIMAVERA</head>
<lg type="non-definito">
<lg>
<l>Oh Dio, Fileno, oh Dio! Comincia il prato</l>
<l>Di nuovo a verdeggiar: le usate spoglie</l>
<l>Riveste il bosco; e già spirar si sente</l>
<l>Nunzio di primavera</l>
<l>Un zefiro importuno. Al campo, all'armi,</l>
<l>Oh Dio, già ti richiama</l>
<l>La novella stagion! Senza il tuo bene</l>
<l>Come viver potrai, povera Irene!</l></lg>
<lg>
<l>Aure amiche, ah non spirate</l>
<l>Per pietà d'Irene amante;</l>
<l>Care piante, ah non tornate</l>
<l>Così presto a germogliar.</l></lg>
<lg>
<l>Ogni fior che si colori,</l>
<l>Ogni zefiro che spiri,</l>
<l>Quanti, oh Dio, quanti sospiri</l>
<l>Al mio core ha da costar!</l></lg>
<lg>
<l>Ma chi fu mai quell'empio</l>
<l>Che pria formò dell'innocente acciaro</l>
<l>Istrumenti di morte, e rese un'arte</l>
<l>La crudeltà! No, non avea quel core</l>
<l>Idee d'umanità, senso d'amore.</l>
<l>Che insania! che furor! Posporre i vezzi</l>
<l>D'una tenera amante alle minacce</l>
<l>D'un feroce nemico! Ah no, Fileno,</l>
<l>Non lasciarti sedur. Se vago tanto</l>
<l>Sei pur di guerra, ha le sue guerre amore:</l>
<l>Ogni amante è guerriero. Ancora amando</l>
<l>E si gela e si suda; amando ancora</l>
<l>Esperienza, ingegno,</l>
<l>Ardir bisogna. Anche in amor vi sono</l>
<l>Ed insidie e sorprese,</l>
<l>Ed assalti e difese</l>
<l>E trionfi e sconfitte, e paci ed ire;</l>
<l>Ma l'ire son fugaci,</l>
<l>Ma son care le paci,</l>
<l>Ma un trionfo indistinto</l>
<l>Giova egualmente al vincitore e al vinto.</l>
<l>Anzi le pene istesse... Aimè, che ascolto!</l>
<l>Ecco la tromba. Ah questo</l>
<l>È il segno di partir. Férmati, ingrato.</l>
<l>Perché fuggi così? No, le tue palme</l>
<l>Non pretendo involarti;</l>
<l>Poco chiedo, o crudel: guardami e parti.</l></lg>
<lg>
<l>Va, ma conserva i miei,</l>
<l>Caro, ne' giorni tuoi;</l>
<l>Va, torna mio, se puoi;</l>
<l>Ma torna vincitor.</l></lg>
<lg>
<l>Pensa dovunque sei</l>
<l>Tal volta alle mie pene,</l>
<l>E di': ‘La fida Irene</l>
<l>Chi sa se vive ancor!’</l></lg></lg>
</div2>
<div2 type="parte">
<head>XII</head>
<head>IL SOGNO</head>
<lg type="non-definito">
<lg>
<l>Pur nel sonno almen talora</l>
<l>Vien colei che m'innamora</l>
<l>Le mie pene a consolar.</l></lg>
<lg>
<l>Rendi, Amor, se giusto sei,</l>
<l>Più veraci i sogni miei,</l>
<l>O non farmi risvegliar.</l></lg>
<lg>
<l>Di solitaria fonte</l>
<l>Sul margo assiso al primo albore, o Fille,</l>
<l>Sognai d'esser con te. Sognai, ma in guisa</l>
<l>Che sognar non credei. Garrir gli augelli,</l>
<l>Frangersi l'acque e susurrar le foglie</l>
<l>Pareami udir. De' tuoi begli occhi al lume,</l>
<l>Come suol per costume,</l>
<l>Fra' suoi palpiti usati era il cor mio.</l>
<l>Sol nel vederti, oh Dio!</l>
<l>Pietosa a me qual non ti vidi mai,</l>
<l>Di sognar qualche volta io dubitai.</l>
<l>Quai voci udii! Che dolci nomi ottenni,</l>
<l>Cara, da' labbri tuoi! Quali in quei molli</l>
<l>Tremuli rai teneri sensi io lessi!</l>
<l>Ah se mirar potessi</l>
<l>Quanto splendan più belle</l>
<l>Fra i lampi di pietà le tue pupille,</l>
<l>Mai più crudel non mi saresti, o Fille.</l>
<l>Qual io divenni allora,</l>
<l>Quel che allora io pensai, ciò che allor dissi,</l>
<l>Ridir non so. So che sul vivo latte</l>
<l>Della tua mano io mille baci impressi;</l>
<l>Tu d'un vago rossor tingesti il volto.</l>
<l>Quando improvviso ascolto</l>
<l>D'un cespuglio vicin scuoter le fronde:</l>
<l>Mi volgo, e mezzo ascoso</l>
<l>Scopro il rival Fileno</l>
<l>Che, d'invido veleno</l>
<l>Livido in faccia, i furti miei rimira.</l>
<l>Fra la sorpresa e l'ira</l>
<l>Avvampai, mi riscossi in un momento,</l>
<l>E fu breve anche in sogno il mio contento.</l></lg>
<lg>
<l>Partì con l'ombra, è ver,</l>
<l>L'inganno ed il piacer;</l>
<l>Ma la mia fiamma, oh Dio!</l>
<l>Idolo del cor mio,</l>
<l>Con l'ombra non partì.</l></lg>
<lg>
<l>Se mai per un momento</l>
<l>Sognando io son felice</l>
<l>Poi cresce il mio tormento</l>
<l>Quando ritorna il dì.</l></lg></lg>
</div2>
<div2 type="parte">
<head>XIII</head>
<head>IL NOME</head>
<lg type="non-definito">
<lg>
<l>Scrivo in te l'amato nome</l>
<l>Di colei per cui mi moro</l>
<l>Caro al sol, felice alloro,</l>
<l>Come Amor l'impresse in me.</l></lg>
<lg>
<l>Qual tu serbi ogni tua fronda,</l>
<l>Serbi Clori a me costanza:</l>
<l>Ma non sia la mia speranza</l>
<l>Infeconda al par di te.</l></lg>
<lg>
<l>Or, pianta avventurosa,</l>
<l>Or sì potrai fastosa</l>
<l>L'aria ingombrar con le novelle chiome;</l>
<l>Or crescerà col tronco il dolce nome.</l>
<l>Te delle chiare linfe</l>
<l>Le abitatrici ninfe;</l>
<l>Te dell'erte pendici</l>
<l>Le ninfe abitatrici e gli altri tutti</l>
<l>Agresti numi al rinnovar dell'anno</l>
<l>Con lieta danza ad onorar verranno.</l>
<l>Del popolo frondoso</l>
<l>A te sommessi or cederan l'impero</l>
<l>Non sol gli elci, gli abeti,</l>
<l>Le roveri nodose, i pini audaci,</l>
<l>Ma le palme idumee, le querce alpine.</l>
<l>Io d'altra fronda il crine</l>
<l>Non cingerò; non canterò che assiso</l>
<l>All'ombra tua; dell'amor mio gli arcani</l>
<l>Solo a te fiderò; tu sola i doni,</l>
<l>Tu l'ire del mio bene,</l>
<l>Tu saprai le mie gioie e le mie pene.</l></lg>
<lg>
<l>Per te d'amico aprile</l>
<l>Sempre s'adorni il ciel;</l>
<l>Né all'ombra tua gentile</l>
<l>Posi ninfa crudel,</l>
<l>Pastore infido.</l></lg>
<lg>
<l>Fra le tue verdi foglie</l>
<l>Augel di nere spoglie</l>
<l>Mai non raccolga il vol;</l>
<l>E Filomena sol</l>
<l>Vi faccia il nido.</l></lg></lg>
</div2>
<div2 type="parte">
<head>XIV</head>
<lg type="non-definito">
<lg>
<l>Scrivo in te l'amato nome</l>
<l>Di colei per cui mi moro,</l>
<l>Caro al sol, felice alloro,</l>
<l>Come Amor l'impresse in me.</l></lg>
<lg>
<l>Qual tu serbi ogni tua fronda,</l>
<l>Serbi Clori a me costanza:</l>
<l>Ma non sia la mia speranza</l>
<l>Infeconda al par di te.</l>
<l>O pianta avventurosa,</l>
<l>Or ti vedrò festosa</l>
<l>L'aria ingombrar colle novelle chiome;</l>
<l>E crescerà col tronco il tuo bel nome.</l>
<l>Te delle chiare linfe</l>
<l>Le abitatrici ninfe</l>
<l>Al rinnovar dell'anno</l>
<l>Con liete danze ad onorar verranno.</l>
<l>A te co' primi albori</l>
<l>Gli augelletti canori</l>
<l>Sempre faran ritorno,</l>
<l>E sempre a te d'intorno</l>
<l>Con invidia verrà dell'altre piante</l>
<l>Ogni fedele e fortunato amante.</l></lg>
<lg>
<l>Per te d'amico aprile</l>
<l>Sempre s'adorni il ciel;</l>
<l>Né all'ombra tua gentile</l>
<l>Posi ninfa crudel,</l>
<l>Pastore infido.</l></lg>
<lg>
<l>Fra le tue verdi foglie</l>
<l>Augel di nere spoglie</l>
<l>Mai non raccolga il vol;</l>
<l>E Filomena sol</l>
<l>Vi faccia il nido.</l></lg></lg>
</div2>
<div2 type="parte">
<head>XV</head>
<head>IL RITORNO</head>
<lg type="non-definito">
<lg>
<l>Qual nuova, Irene, è questa</l>
<l>Insolita freddezza? Il tuo Fileno</l>
<l>Dopo una tormentosa</l>
<l>Barbara lontananza a te ritorna,</l>
<l>E l'accogli così? L'istesso io sono,</l>
<l>Tu l'istessa non sei: Nel tuo sembiante</l>
<l>V'è un non so che di nuovo;</l>
<l>Pietosa ti lasciai, crudel ti trovo.</l>
<l>Che fu? Dubiti forse</l>
<l>Della mia fedeltà? Lingua mendace</l>
<l>Di maligno rivale</l>
<l>Forse a te m'accusò? Ma Irene ha tante</l>
<l>Prove della mia fede,</l>
<l>Irene mi conosce, e Irene il crede?</l>
<l>Ah no! Più che a' rivali,</l>
<l>Credi a' begli occhi tuoi. Son di quest'alma</l>
<l>Quegli occhi esploratori assai più fidi:</l>
<l>Fissali nel mio volto, e poi decidi.</l></lg>
<lg>
<l>Chi mai di questo core</l>
<l>Saprà le vie segrete,</l>
<l>Se voi non le sapete,</l>
<l>Begli occhi del mio ben?</l></lg>
<lg>
<l>Voi, che dal primo istante,</l>
<l>Quando divenni amante,</l>
<l>Il mio nascosto amore</l>
<l>Mi conosceste in sen?</l></lg>
<lg>
<l>Ah semplice ch'io sono! Io la cagione</l>
<l>Vado de' mali miei</l>
<l>Cercando in altri, e l'ho presente in lei.</l>
<l>Non è geloso sdegno,</l>
<l>È fasto il suo rigore. Era men bella</l>
<l>Irene al mio partir. Pensava allora</l>
<l>A custodir le sue conquiste: e forse</l>
<l>Non l'ultima fra quelle era Fileno.</l>
<l>Ora per mia sventura</l>
<l>Crebbe tanto in beltà, che degli amanti</l>
<l>La schiera diventò quasi infinita.</l>
<l>Chi suo ben, chi sua vita,</l>
<l>Chi suo nume la chiama. Altri che pena,</l>
<l>Altri dice che muor. Lodano a gara</l>
<l>Questo i labbri vermigli,</l>
<l>Quello il candido sen. Giri uno sguardo,</l>
<l>Mille costringe a impallidir; sorrida,</l>
<l>Sforza mill'altri a sospirar. S'avvede</l>
<l>Del suo poter, se ne compiace; e mentre</l>
<l>A dilatar l'impero</l>
<l>Attende, sol del fasto suo ripiena,</l>
<l>Il povero Filen rammenta appena.</l></lg>
<lg>
<l>Ah rammenta, o bella Irene,</l>
<l>Che giurasti a me costanza:</l>
<l>Ah ritorna, amato bene,</l>
<l>Ah ritorna al primo amor.</l></lg>
<lg>
<l>Qual conforto, oh Dio, m'avanza!</l>
<l>Chi sarà la mia speranza?</l>
<l>Per chi viver più degg'io,</l>
<l>Se più mio non è quel cor?</l></lg></lg>
</div2>
<div2 type="parte">
<head>XVI</head>
<head>IL PRIMO AMORE</head>
<lg type="non-definito">
<lg>
<l>Ah troppo è ver! Quell'amoroso ardore,</l>
<l>Che altrui scaldò la prima volta il seno,</l>
<l>Mai per età, mai non s'estingue appieno.</l>
<l>È un fuoco insidioso</l>
<l>Sotto il cenere ascoso. A suo talento</l>
<l>Sembra talor che possa</l>
<l>Trattarlo ognun senza restarne offeso;</l>
<l>Ma, se un'aura lo scuote, eccolo acceso.</l></lg>
<lg>
<l>Sol che un istante io miri</l>
<l>La bella mia nemica,</l>
<l>La dolce fiamma antica</l>
<l>Sento svegliarmi in sen.</l></lg>
<lg>
<l>Ritorno a' miei sospiri,</l>
<l>D'amor per lei mi moro,</l>
<l>Il mio destino adoro</l>
<l>Negli occhi del mio ben.</l></lg>
<lg>
<l>Né sol quando la miro,</l>
<l>Ardo per Nice: ove mi volga, io trovo</l>
<l>Esca all'incendio mio. Là mi ricordo</l>
<l>Quando m'innamorò; qui mi sovviene</l>
<l>Come giurommi fede. Un luogo, oh Dio,</l>
<l>I suoi rigori, un mi riduce in mente</l>
<l>Le tenerezze sue: questo al pensiero</l>
<l>Tornar l'idea vivace</l>
<l>D'una guerra mi fa, quel d'una pace.</l>
<l>Che più? Le ninfe istesse,</l>
<l>Che a vagheggiar per ingannarmi io torno,</l>
<l>Fan ch'io pensi al mio ben. Di Silvia o Clori</l>
<l>Talor le grazie ammiro; il crin, la fronte</l>
<l>Lodo talor: ma quante volte il labbro</l>
<l>Dice: ‘Questa è gentil, vezzosa è quella’,</l>
<l>‘Nice’, risponde il cor, ‘Nice è più bella.’</l></lg>
<lg>
<l>Bella fiamma del mio core,</l>
<l>Sol per te conobbi amore,</l>
<l>E te sola io voglio amar.</l></lg>
<lg>
<l>Non mi lagno del mio fato:</l>
<l>Dolce sorte è l'esser nato</l>
<l>Sol per Nice a sospirar.</l></lg></lg>
</div2>
<div2 type="parte">
<head>XVII</head>
<head>AMOR TIMIDO</head>
<lg type="non-definito">
<lg>
<l>Che vuoi, mio cor? Chi desta</l>
<l>In te questi fin ora</l>
<l>Tumulti ignoti? Or ti dilati, e angusto</l>
<l>Il sen non basta a contenerti appieno;</l>
<l>Or ti restringi, e non ti trovo in seno.</l>
<l>Or geli, or ardi, or provi</l>
<l>Mirabilmente uniti</l>
<l>Delle fiamme e del gel gli effetti estremi.</l>
<l>Ma che vuoi? Peni, o godi? Ardisci, o temi?</l>
<l>Ah lo so: mi rammento</l>
<l>Quel giorno, quel momento</l>
<l>Ch'io vidi incauto in un leggiadro ciglio</l>
<l>Scintillar quella face ond'or m'accendo.</l>
<l>Ah pur troppo lo so: cor mio, t'intendo.</l></lg>
<lg>
<l>T'intendo sì, mio cor;</l>
<l>Con tanto palpitar</l>
<l>So che ti vuoi lagnar</l>
<l>Che amante sei.</l></lg>
<lg>
<l>Ah taci il tuo dolor;</l>
<l>Ah soffri il tuo martìr:</l>
<l>Tacilo, e non tradir</l>
<l>Gli affetti miei.</l></lg>
<lg>
<l>Ma che! Languir tacendo</l>
<l>Sempre così dovrassi? Ah no; gli audaci</l>
<l>Seconda Amor. Sappia il mio ben ch'io l'amo,</l>
<l>E lo sappia da me. Dirò che rei</l>
<l>Son gli occhi suoi dell'ardir mio; che legge</l>
<l>È di natura il dimandar pietade.</l>
<l>Dirò... Ma se l'altera</l>
<l>Con me si sdegna, e se mi scaccia? Oh dèi!</l>
<l>Vorrei dirle ch'io l'amo, e non vorrei.</l></lg>
<lg>
<l>Placido zefiretto,</l>
<l>Se trovi il caro oggetto,</l>
<l>Digli che sei sospiro;</l>
<l>Ma non gli dir di chi.</l></lg>
<lg>
<l>Limpido ruscelletto,</l>
<l>Se mai t'incontri in lei,</l>
<l>Dille che pianto sei;</l>
<l>Ma non le dir qual ciglio</l>
<l>Crescer ti fe' così.</l></lg></lg>
</div2>
<div2 type="parte">
<head>XVIII</head>
<head>IL NIDO DEGLI AMORI</head>
<lg type="non-definito">
<lg>
<l>Se ti basta ch'io t'ammiri,</l>
<l>L'ottenesti, amica Irene:</l>
<l>Se d'amor vuoi ch'io sospiri,</l>
<l>Non tentarlo, è vanità.</l></lg>
<lg>
<l>Sei vezzosa, amabil sei,</l>
<l>Sembri bella agli occhi miei;</l>
<l>Ma per me non son catene</l>
<l>Solo i vezzi e la beltà.</l></lg>
<lg>
<l>S'io non accetto il loco</l>
<l>Che m'offri nel tuo cor, ninfa cortese,</l>
<l>Condannar non mi déi. D'Amori un nido</l>
<l>Stranamente fecondo</l>
<l>D'Irene è il core. Un s'incomincia appena</l>
<l>Su l'ali a sostener; l'altro s'affretta</l>
<l>Già dal guscio a spuntar. Porgon gli adulti</l>
<l>Esca ai nascenti; ed han pur questi in breve</l>
<l>Gli alunni lor. Cresce la turba a segno</l>
<l>Che già quasi è finita,</l>
<l>Che a numerarla impazzerebbe Archita.</l>
<l>Ve n'ha d'ogni colore. Un le viole</l>
<l>Par che spieghi ne' vanni, un altro i gigli:</l>
<l>Ve n'ha bruni e vermigli;</l>
<l>Fin de' bigi ve n'ha. Sempre i più belli</l>
<l>Gli aurei non son, ma cede ogni altro a quelli.</l>
<l>Son poi d'umor costoro</l>
<l>Tutti opposti fra loro. Un pensa e tace;</l>
<l>L'altro è franco e loquace. I suoi sospetti</l>
<l>Uno ha dipinti, un le sue gioie in faccia.</l>
<l>Chi prega, chi minaccia,</l>
<l>Chi chiede, chi rapisce,</l>
<l>Chi brama e non ardisce; un l'arco invola,</l>
<l>Un la face al rival, l'altro la benda.</l>
<l>S'insidiano a vicenda,</l>
<l>E s'abbracciano ognor. L'un l'altro teme;</l>
<l>S'aborriscono a morte, e stanno insieme.</l>
<l>E fra tanto tumulto</l>
<l>Me sperasti albergar? Sperasti in vano:</l>
<l>Io non amo sì poco il mio riposo.</l>
<l>Quel pigolar noioso,</l>
<l>Quell'eterno garrir, quell'importuno</l>
<l>Svolazzarmi su gli occhi, un sol istante</l>
<l>Tollerar non saprei. Credimi; entrambi</l>
<l>Meglio sceglier dobbiam. Di me tu cerca</l>
<l>Ospiti men ritrosi; un più tranquillo</l>
<l>Albergo io cercherò. Ciascuno attenda</l>
<l>Quello stile a seguir che più gli piace;</l>
<l>Tu conserva il tuo nido, io la mia pace</l></lg>
<lg>
<l>Sarà più dolce assai</l>
<l>Il tuo destin del mio:</l>
<l>Tu il genio tuo potrai</l>
<l>Meglio appagar di me.</l></lg>
<lg>
<l>Semplici tu gli amanti,</l>
<l>Fido il mio ben vogl'io;</l>
<l>E i semplici son tanti;</l>
<l>Ma la fedel dov'è?</l></lg></lg>
</div2>
<div2 type="parte">
<head>XIX</head>
<head>LA CIOCCOLATA</head>
<opener><salute>A FILLE</salute></opener>
<lg type="non-definito">
<lg>
<l>Fille, giungi opportuna</l>
<l>Dalla campagna: or sul mattin t'assiedi,</l>
<l>E prendi questa di liquor spumante</l>
<l>Ricolma tazza, e bevi. E che? Ritrosa</l>
<l>Sdegni l'invito, e la ricusi? Intendo:</l>
<l>Altro umor non conosci</l>
<l>Che quel del rivo, e quello</l>
<l>Dall'uve espresso. Ah semplice che sei!</l>
<l>Questo è ben altro, che gustar del fonte</l>
<l>O di bionda vendemmia. Odimi: io voglio</l>
<l>Svelarti i pregi e la sostanza, e poi,</l>
<l>Se non ti aggrada, allor fa ciò che vuoi.</l></lg>
<lg>
<l>Non mi credi, o pastorella?</l>
<l>Cedi al ver, cedi alla prova;</l>
<l>Ah non può, mentre sei bella,</l>
<l>Durar molto il tuo rigor!</l></lg>
<lg>
<l>Quelle sol d'ingrato aspetto</l>
<l>Serban cor rigido incolto;</l>
<l>Ma chi vanta un gentil volto</l>
<l>Chiude in sen cortese il cor.</l></lg>
<lg>
<l>Udito avrai sovente</l>
<l>Rammentar le felici</l>
<l>Dell'India remotissime contrade;</l>
<l>Or sappi che de' frutti appunto a noi</l>
<l>Queste fan dono, eletti</l>
<l>Tal nettare a compor. Quel nella scelta</l>
<l>Più degli altri importante,</l>
<l>Sostegno e fondamento,</l>
<l>Quasi a ghianda è simìl. Chi sa che queste</l>
<l>Non fosser già le dolci ghiande altrici</l>
<l>Dell'innocente antica età? Non giova</l>
<l>Dirti il natio suo nome, e in atto schivo</l>
<l>Forse tu rideresti. Or poi che al fuoco</l>
<l>Cambiò colore e inaridì, si toglie</l>
<l>Dalle aduste sue spoglie: indi su dura</l>
<l>Curvata selce, accomodata all'uso,</l>
<l>Da esperte si comprime</l>
<l>Robuste braccia, che rotondo e terso</l>
<l>Tronco impugnando, ch'è pur sasso, al petto</l>
<l>Vicine ed or lontane unite al moto</l>
<l>Alternano strisciando. Oh quanto esala</l>
<l>D'odore il cinnamomo allor che all'imo</l>
<l>Del cavo marmo a spessi colpi, e grave</l>
<l>In polvere si cangia! E questo poi,</l>
<l>Che cernendo si scelse,</l>
<l>Al primo unir convien. Con mano avara.</l>
<l>D'altra pianta più rara</l>
<l>E di più forza e odor l'ingordo suole</l>
<l>Parte aggiungervi ancor. Confuso al fine</l>
<l>Quel dell'indiche canne</l>
<l>Dolce e candido succo, a te sì caro,</l>
<l>Prodigamente vi s'accoppia. Insieme</l>
<l>Tutto adunque si mesce; e ferve intanto</l>
<l>Sulla cote il lavoro: onde calcata</l>
<l>La buona massa dalla man che sovra</l>
<l>Le ricorre frequente,</l>
<l>Si affina e ammorbidisce. Al fin compito</l>
<l>Il bel disegno, come il latte indura,</l>
<l>Così per quella stringesi e si addensa</l>
<l>In varie forme, a cui si adatta; al verno</l>
<l>Quindi è miglior consiglio</l>
<l>Differir la fatica. Or di': t'inganno?</l>
<l>Dubiti, o Fille, ancor? No; già nel volto</l>
<l>Leggo il piacer nel tuo consenso. Oh come</l>
<l>Subito persuade</l>
<l>Sagace il gusto ed eloquente, e sempre</l>
<l>Quel che l'irrìta dolcemente ancora</l>
<l>Più nutre moderato e il sen ristora!</l></lg>
<lg>
<l>Piacer non v'è più bello</l>
<l>Di quel che giova e alletta:</l>
<l>Quello che sol diletta,</l>
<l>Fille, non è piacer.</l></lg>
<lg>
<l>Mostrò di senno e d'arte</l>
<l>Quindi le prove estreme,</l>
<l>Chi seppe il dolce insieme</l>
<l>Coll'utile goder.</l></lg>
<lg>
<l>D'udir sarai bramosa</l>
<l>Come il liquor si sciolga? Un chiuso rame</l>
<l>Colmo di limpida onda</l>
<l>Fa pria che bolla in su i carbon; divisa</l>
<l>Indi in frammenti, e con misura, a tempo</l>
<l>Quella sostanza entro v'infondi: all'orlo</l>
<l>Veloce la vedrai</l>
<l>Gorgogliando salir: ma sia tua cura,</l>
<l>Quando abbisogni allor, vigile e pronta</l>
<l>Allontanarla dalla fiamma. Al segno</l>
<l>poi che al fin giunse col calor, ritolto</l>
<l>Il vaso al rogo ardente, in esso immergi</l>
<l>Breve dentato legno;</l>
<l>Che fra le palme stretto,</l>
<l>In frequenti rotando opposti giri</l>
<l>L'umore agita e fiange</l>
<l>Che spuma e si dilata. In tazze allora</l>
<l>Mesci a sorsi, interrotti</l>
<l>Dal replicato flagellare alterno,</l>
<l>Il soave liquor. Bevilo al fine,</l>
<l>‘Ma siedi,’ ti diranno,</l>
<l>‘E favella fra tanto, e dolcemente</l>
<l>Mormora della gente.’ Io chieggio solo</l>
<l>Che meco al labbro or tu l'appressi. Ah Fille</l>
<l>Ti piacque? Lo sorbisti? E non sei quella</l>
<l>Che fin or lo sdegnò? Del molle sesso</l>
<l>Questo sempre è il costume. A' nostri voti</l>
<l>Pria si mostra crudel, fugge, ma brama</l>
<l>D'esser raggiunto. Al fin tanto cortese</l>
<l>Scusa il rigor, s'affanna, e langue poi,</l>
<l>Che stil si cangia, e siam le ninfe noi.</l></lg>
<lg>
<l>Ogni bella al primo invito</l>
<l>Sdegna amor, nega mercede;</l>
<l>Negar finge, ma concede,</l>
<l>Ma non lascia in libertà.</l></lg>
<lg>
<l>Cede al fin, pronta sospira,</l>
<l>Ma poi s'urta in altro scoglio:</l>
<l>Come pria finse l'orgoglio,</l>
<l>Forse poi finge pietà.</l></lg></lg>
</div2>
<div2 type="parte">
<head>XX</head>
<head>IL TABACCO</head>
<opener><salute>A CLORI</salute></opener>
<lg type="non-definito">
<lg>
<l>Ah quanto, o Clori, alletta</l>
<l>Anche un folle costume! A poco a poco</l>
<l>Cresce, adorna l'inganno,</l>
<l>Si fa natura, ogni riguardo oblia:</l>
<l>Al fin diviene universal follia.</l>
<l>Diè fin dal dì primiero</l>
<l>Giove i sensi a' mortali, e il lor diletto</l>
<l>A' sensi destinò: ma de' suoi doni</l>
<l>Abusaron rubelli; un bel sembiante</l>
<l>Quindi troppo colora</l>
<l>Nelle nostre pupille i vaghi rai,</l>
<l>Ed io lo so per prova, e tu lo sai.</l>
<l>Lieti udiam le Sirene,</l>
<l>E ne addormenta il canto, e pochi Ulissi</l>
<l>Vantan le nostre etadi. Ebbrio vorace</l>
<l>Su le prodighe mense</l>
<l>Si scorda altri di sé. Con man furtiva</l>
<l>Di arguta penna in vece, o pur dell'asta,</l>
<l>Altro talor si tratta: e pur non basta.</l></lg>
<lg>
<l>Fan rossor queste agnellette</l>
<l>Più di noi sagge, innocenti,</l>
<l>Che contente dell'erbette</l>
<l>Non ricercano di più.</l>
<l>Credi pur, le belve ancora</l>
<l>(Convien dirlo, o Clori, al fine)</l>
<l>Ammaestrano talora,</l>
<l>Ci dan norma di virtù.</l></lg>
<lg>
<l>Solo fra i sensi contumaci ancora</l>
<l>Quello per cui si odora</l>
<l>Si serbava innocente; un ramo, un fiore,</l>
<l>Un grato arabo fumo</l>
<l>Nudriva i suoi desir. Quando improvviso</l>
<l>Violento deliro</l>
<l>Lo tradì, lo sedusse. Ingordo, insano</l>
<l>Altro volle che odor. Dall'Indo ignoto</l>
<l>Le sue delizie ricercò. Per lui</l>
<l>Cento solcano onuste</l>
<l>Di peregrine fronde</l>
<l>Audaci antenne il vasto sen dell'onde.</l>
<l>Da queste foglie appunto,</l>
<l>All'ombra inaridite</l>
<l>E in lievissima polve indi converse,</l>
<l>Il suo miglior si tragge</l>
<l>Prezioso alimento. A noi l'Ibero</l>
<l>Lo reca, e la cortese</l>
<l>Ispali gli dà nome. Assai diverso,</l>
<l>Benché sembri simìle,</l>
<l>È quel che a prezzo vile (ond'è comune)</l>
<l>Dal Batavo si merca. Altro ne manda</l>
<l>Ancor la Senna di color più fosco,</l>
<l>Quasi in tronchi diviso, e assai conviene</l>
<l>Sovra inciso, qual cribro, aspro metallo</l>
<l>Sudar limando: e come tu sovente</l>
<l>Del già trito frumento</l>
<l>Ne cogli il più bel fior, così di quello</l>
<l>Separarne è costume</l>
<l>Con rado velo il più sottile, e poi</l>
<l>Aspergerlo d'umor. Di questa ognuno</l>
<l>Esca varia gradita,</l>
<l>Pasce l'avida brama: ad ogni istante</l>
<l>Le immonde dita appressa</l>
<l>Alle nari suggendo, e ognor frattanto,</l>
<l>Di lordezze frequenti intriso e incolto,</l>
<l>Ne sazia fin le vesti, e tinge il volto.</l>
<l>Con mano ingiuriosa</l>
<l>Pari oltraggio al sembiante</l>
<l>Fan seguaci le Ninfe</l>
<l>Né san forse perché. Non ti seduca,</l>
<l>Clori, l'esempio. Alla tua man perdona,</l>
<l>Perdona al tuo bel volto: ah! se cominci,</l>
<l>Non ti saprai frenar. Del reo costume</l>
<l>Così trionfa il lusinghiero incanto,</l>
<l>Che a voi fu pria delitto e adesso è vanto.</l></lg>
<lg>
<l>Vuoi mirar quanto l'eccesso</l>
<l>Va superbo e quanto inganna?</l>
<l>Fa scordar fin dal tuo sesso</l>
<l>La tiranna vanità.</l></lg>
<lg>
<l>Chi non cede al suo potere,</l>
<l>Se voi pur vinte cedete,</l>
<l>Che altra cura non avete</l>
<l>Che far pompa di beltà?</l></lg>
<lg>
<l>Né tutto io dissi. In brevi vasi aurati,</l>
<l>Talor di gemme intesti, il raro è chiuso</l>
<l>Eletto nutrimento. In mille guise</l>
<l>Varian quelli sembianza,</l>
<l>E sostanza e colore,</l>
<l>Dell'uso al variar. Di terso limo</l>
<l>Altri l'Albi ne appresta</l>
<l>Candido ad arte e pinto, e seco all'opra</l>
<l>Or gareggia il Sebeto, e al par dell'oro</l>
<l>Val l'industre, ma fragile lavoro.</l>
<l>Udisti, o Clori? E pure a tanti insieme</l>
<l>Affollati trasporti</l>
<l>Non mancano difese. Oh quanto udrai</l>
<l>Di questa polve necessaria amica</l>
<l>Le lodi celebrar! Dal capo oppresso,</l>
<l>Vantano che sprigiona</l>
<l>Irritando e discioglie</l>
<l>Il pigro umor: che del respiro alterno</l>
<l>Alle stupide nari</l>
<l>Rende l'offesa libertà: che giova</l>
<l>Alle gravi pupille:</l>
<l>Che conforta a vegliar: che dolce inganna</l>
<l>Il lungo studio ed il sudor: che è seme</l>
<l>Di novelle amistà. Di questi effetti</l>
<l>Che dir poss'io? So ben che per felice</l>
<l>Lunghissima stagion pria visse il mondo,</l>
<l>Senza questo piacer, salvo e giocondo.</l>
<l>Or se tanto procace,</l>
<l>Clori, è quel senso e altero</l>
<l>Che fu pria sì tranquillo,</l>
<l>Ah quanto andran più gli altri sensi erranti,</l>
<l>Che furon sempre in male oprar costanti!</l></lg>
<lg>
<l>Al gel se il rivo inonda,</l>
<l>Lento agli estivi ardori,</l>
<l>Deh fuggi al verno il fiume</l>
<l>Che abbonda ognor d'umori</l>
<l>Col gregge per pietà.</l></lg>
<lg>
<l>Prende del cor l'impero</l>
<l>Ogni leggier desio,</l>
<l>È prima un picciol rio,</l>
<l>Torrente poi si fa.</l></lg></lg>
</div2>
<div2 type="parte">
<head>XXI</head>
<lg type="non-definito">
<lg>
<l>D'amore il primo dardo</l>
<l>Che m'ha piagato il sen,</l>
<l>Venne dal tuo bel guardo,</l>
<l>Fille, mio caro ben,</l>
<l>Mia dolce pena.</l></lg>
<lg>
<l>Ma troppo al core amante</l>
<l>Per la tua crudeltà</l>
<l>Pesante, oh dèi! si fa</l>
<l>La tua catena.</l></lg>
<lg>
<l>Fra gli amorosi lacci</l>
<l>Come s'arda e s'agghiacci</l>
<l>A un punto sol tu m'insegnasti, o cara,</l>
<l>E la favella usata</l>
<l>D'ogni alma innamorata,</l>
<l>Dal primo dì che libertà perdei,</l>
<l>Appreser da' tuoi sguardi i sguardi miei.</l>
<l>Tu il sai, Fille crudele,</l>
<l>E mi chiami infedele?</l>
<l>Ascolta, ingrata, ascolta</l>
<l>Per mio minor tormento;</l>
<l>Pensaci un'altra volta,</l>
<l>Pensaci un sol momento;</l>
<l>E se degno io ne sono</l>
<l>Torna a dirmi infedele, e ti perdono.</l></lg>
<lg>
<l>Ch'io mai vi possa</l>
<l>Lasciar di amare,</l>
<l>No, nol credete,</l>
<l>Pupille care;</l>
<l>Né men per gioco</l>
<l>V'ingannerò.</l></lg>
<lg>
<l>Voi sole siete</l>
<l>Le mie faville,</l>
<l>E voi sarete,</l>
<l>Care pupille,</l>
<l>Il mio bel foco</l>
<l>Sin ch'io vivrò.</l></lg></lg>
</div2>
<div2 type="parte">
<head>XXII</head>
<lg type="non-definito">
<lg>
<l>Nel mio sonno almen talora</l>
<l>Vien colei che m'innamora</l>
<l>Le mie pene a consolar.</l></lg>
<lg>
<l>Rendi, Amor, se giusto sei,</l>
<l>Più veraci i sogni miei,</l>
<l>O non farmi risvegliar.</l></lg>
<lg>
<l>Pria dell'aurora, o Fille,</l>
<l>Io sognando ti vidi, e così fido</l>
<l>Ti dipinse il pensiero,</l>
<l>Che il sogno allor non invidiava il vero.</l>
<l>Solo nel rimirarti</l>
<l>Pietosa a me qual non ti vidi mai,</l>
<l>Di vaneggiar sognando io dubitai.</l>
<l>Oh che amorosi accenti,</l>
<l>Oh che teneri sguardi intesi e vidi!</l>
<l>Se tu mirar potessi</l>
<l>Quanto rende più belle</l>
<l>Un guardo di pietà le tue pupille,</l>
<l>Mai più crudel non mi saresti, o Fille.</l>
<l>Io non so dir che dissi,</l>
<l>So che sul vivo latte</l>
<l>Della tenera mano un bacio impressi;</l>
<l>Tu d'un dolce rossor tingesti il volto:</l>
<l>Quando improvviso ascolto</l>
<l>D'un cespuglio vicin scuoter le fronde:</l>
<l>Mi volgo, e mezzo ascoso</l>
<l>Veggo il rival Fileno,</l>
<l>Che d'invido veleno</l>
<l>Livido il viso i furti miei rimira;</l>
<l>Timor, vergogna ed ira</l>
<l>Mi assalir, mi destaro in un momento,</l>
<l>E fu breve anche in sogno il mio contento.</l></lg>
<lg>
<l>Partì coll'ombre, è ver,</l>
<l>L'inganno ed il piacer,</l>
<l>Ma la mia fiamma, oh Dio!</l>
<l>Idolo del cor mio,</l>
<l>Con l'ombra non partì.</l></lg>
<lg>
<l>Se mai per un momento</l>
<l>Sognando io son felice,</l>
<l>Poi cresce il mio tormento</l>
<l>Quando ritorna il dì.</l></lg></lg>
</div2>
<div2 type="parte">
<head>XXIII</head>
<lg type="non-definito">
<lg>
<l>Tirsi chiamare a nome</l>
<l>Ecco da me imparate, o spechi, o sassi:</l>
<l>Tirsi che altrove i passi</l>
<l>Volge da me lontano: e forse infido</l>
<l>Arde a' rai d'altro volto, in altro lido.</l>
<l>Con sparte inculte chiome</l>
<l>Tinta d'atro pallor, molle di pianto</l>
<l>Chiamo l'empio che fugge e non m'ascolta:</l>
<l>Quinci e quindi rivolta</l>
<l>La pupilla si ferma e non lo mira:</l>
<l>E l'alma che sospira</l>
<l>Dal duol già vinta e affaticata e stanca,</l>
<l>Tirsi, oh Dio! Tirsi chiede, e langue e manca.</l></lg>
<lg>
<l>Se in amor che sia vicino</l>
<l>Fedeltà si cerca in vano,</l>
<l>In amor che sia lontano</l>
<l>Ricercarla è vanità:</l></lg>
<lg>
<l>E pur vuole il mio destino,</l>
<l>Lusingando il mio timore,</l>
<l>Che in lontan crudele amore</l>
<l>Pietà cerchi e fedeltà.</l></lg>
<lg>
<l>Sì, sì, benché l'aspetto</l>
<l>D'empia morte e crudel mi s'appresenti,</l>
<l>Pur gli estremi tormenti</l>
<l>Aleggiar mi conviene in lontananza,</l>
<l>L'egro sguardo volgendo alla speranza:</l>
<l>Questa par che mi additi</l>
<l>Tirsi che a me ritorna e che mi dice:</l>
<l>‘Fui misero, infelice,</l>
<l>Cara, da te lontano: oscuro e cieco</l>
<l>Fu sempre il dì per me: ma sempre meco</l>
<l>Venne di pura fé la gloria e 'l vanto;</l>
<l>Torna dunque alle gioie e asciuga il pianto.’</l></lg>
<lg>
<l>So ben che la speranza</l>
<l>In fronte a chi s'adora</l>
<l>Bella la frode ancora</l>
<l>Fa spesso divenir.</l></lg>
<lg>
<l>Ma so pur che la speme</l>
<l>Lusinga la costanza</l>
<l>D'un cor che sempre teme</l>
<l>Vicino il suo morir.</l></lg></lg>
</div2>
<div2 type="parte">
<head>XXIV</head>
<lg type="non-definito">
<lg>
<l>Queste che miri, o Nice,</l>
<l>Campagne amene, ove innocente e bella</l>
<l>Guida la pastorella,</l>
<l>Lieta cantando, il mansueto armento:</l>
<l>Questo limpido argento</l>
<l>Che si dirama intorno, e il prato e i sassi</l>
<l>Bacia dovunque passi:</l>
<l>Questa pianta che annosa</l>
<l>L'ombra gradita e cara intorno stende,</l>
<l>E dal sol ne difende,</l>
<l>Ne invitano a goder l'ore tranquille:</l>
<l>Qui siedi, e le pupille</l>
<l>Volgimi più amorose un'altra volta;</l>
<l>Siedi, riposa, e le mie pene ascolta.</l></lg>
<lg>
<l>Sei mio ben, sei mio conforto,</l>
<l>Per te porto al cor catene,</l>
<l>Per te pene Amor mi dà.</l></lg>
<lg>
<l>Da te calma e pace spero,</l>
<l>Col pensiero a te m'aggiro:</l>
<l>Né sospiro altra beltà.</l></lg>
<lg>
<l>Credimi, sì, mio sole,</l>
<l>Che da te vien la luce agli occhi miei;</l>
<l>Pensa che sol tu sei</l>
<l>Del cadente mio cor vita e sostegno.</l>
<l>Né ritrosia, né sdegno</l>
<l>Potran far ch'io non t'ami,</l>
<l>Ch'io ti siegua e ti chiami,</l>
<l>Che vicino e lontano a te m'aggiri,</l>
<l>E che per te, bell'idol mio, sospiri.</l></lg>
<lg>
<l>Amo, né sarà mai</l>
<l>Che a più vezzosi rai</l>
<l>S'accenda questo cor</l>
<l>Che tuo si rese:</l></lg>
<lg>
<l>Fedel così, mio bene,</l>
<l>Sarò fra le catene,</l>
<l>Né potrà farmi Amor</l>
<l>Novelle offese.</l></lg></lg>
</div2>
<div2 type="parte">
<head>XXV</head>
<lg type="non-definito">
<lg>
<l>Veggo la selva e il monte</l>
<l>Ove sola d'amor spesso favella</l>
<l>Col ruscello e col fonte</l>
<l>Irene pastorella;</l>
<l>E dico: ‘Oh potess'io</l>
<l>Cangiarmi in fonte e trasformarmi in rio</l>
<l>Per scoprir le mie pene</l>
<l>Nello specchio dell'onde a' rai d'Irene!</l></lg>
<lg>
<l>Le direi, mormorando fra' sassi:</l>
<l>«Bella Irene, il ruscello che passi</l>
<l>Senza amarti al suo fiume non va.»</l></lg>
<lg>
<l>Le direi: «Il bel fondo che splende,</l>
<l>Pastorella, al tuo volto s'accende,</l>
<l>Ed amante d'Irene si fa.»</l></lg>
<lg type="non-definito">
<l>Poscia quando il pastor guida la greggia</l>
<l>A dissetarsi al fonte o al rio fugace:</l>
<l>«Guarda», direi, «di non turbar quest'onde</l>
<l>O del fonte che tace</l>
<l>O del ruscel che freme entro le sponde;</l>
<l>Ché l'uno e l'altro del gentil sembiante</l>
<l>D'Irene pastorella è fatto amante.»’</l></lg>
<lg>
<l>Ma la selva, il monte intanto</l>
<l>Van col bel dell'idol mio</l>
<l>Lusingando le mie pene.</l></lg>
<lg>
<l>Io fo crescer col mio pianto</l>
<l>L'acqua al fonte, l'onde al rio,</l>
<l>Sospirando per Irene.</l></lg></lg>
</div2>
<div2 type="parte">
<head>XXVI</head>
<lg type="non-definito">
<lg>
<l>Or che una nube ingrata</l>
<l>Del sol t'asconde i rai,</l>
<l>Quanta pietà mi fai,</l>
<l>Clizia infelice!</l></lg>
<lg>
<l>Quando in quel fior che dal tuo nome ha i fregi</l>
<l>Si perdé tua beltade e tua speranza,</l>
<l>Per unica mercede e sol conforto</l>
<l>De' tuoi teneri affetti</l>
<l>Ti fu dal Cielo e dal destin concesso</l>
<l>Il poter a tua voglia almen dal suolo</l>
<l>Vagheggiar nelle sfere il tuo bel nume.</l>
<l>Ma che? Misera al pari, o ninfa o fiore,</l>
<l>Oggi questo piacer che sol ti resta</l>
<l>A te goder non lice</l>
<l>Or che una nube ingrata</l>
<l>Del sol ti asconde i rai;</l>
<l>Quanta pietà mi fai, Clizia infelice.</l></lg>
<lg>
<l>Senza il misero piacer</l>
<l>Di veder quel bel che adori</l>
<l>Veggo languir tue foglie,</l>
<l>Perdersi tua beltà,</l>
<l>Povero fiore.</l></lg>
<lg>
<l>Ed or che a me si toglie</l>
<l>Mirar la bella Irene,</l>
<l>Il suo smarrito bene</l>
<l>Anche ne' danni suoi</l>
<l>Piange il mio core.</l></lg>
<lg>
<l>M'intendi? Io tutto dissi: ahi qual tormento!</l>
<l>Sai tu, bel fiore amato,</l>
<l>Sai tu, ninfa gentil che in lui t'ascondi,</l>
<l>Perché di tue sventure,</l>
<l>Perché de' mali tuoi tanto mi duole?</l>
<l>Provo quelle in me stesso,</l>
<l>Questi in me stesso io sento: Irene, oh Dio!</l>
<l>Irene ch'è il mio sol, Irene amata</l>
<l>Che a me si strugge, e il di cui moto io sieguo,</l>
<l>Veder non posso, ed il vederla almeno</l>
<l>Era il solo piacer degli occhi miei:</l>
<l>Questo è il solo pensier che somiglianti</l>
<l>Rende gli affanni tuoi a' danni miei,</l>
<l>E rende i miei tormenti a' mali tuoi.</l>
<l>Qual somiglianza, oh Dio!</l>
<l>Tu la luce del sol scorger non puoi;</l>
<l>Irene almen veder ah! non poss'io.</l></lg>
<lg>
<l>Contemplare almen chi s'ama</l>
<l>È diletto dell'affetto,</l>
<l>Se non è bella mercede</l>
<l>Del desir d'amante cor:</l></lg>
<lg>
<l>Se non è sfogo alla brama,</l>
<l>È però premio alla fede,</l>
<l>Bel ristoro è dell'amor.</l></lg></lg>
</div2>
<div2 type="parte">
<head>XXVII</head>
<lg type="non-definito">
<lg>
<l>Destatevi, o pastori, ecco il mattino.</l>
<l>Del ciel gli azzurri campi</l>
<l>L'alba già imbianca; e l'aria e il suol l'aurora</l>
<l>Con gigli e rose infiora.</l>
<l>Già sul colle vicino</l>
<l>Le cacciatrici ninfe</l>
<l>Affrettano del dì la messaggiera,</l>
<l>Impazienti della sua dimora,</l>
<l>E voi dormite ancora?</l>
<l>Provan già gli archi e pronte</l>
<l>Tese han le reti appo la selva e il fonte</l>
<l>Nerea, Fiorilla e Clori;</l>
<l>Destatevi, o pastori...</l>
<l>Ma destomi... ah vaneggio! dalla mia</l>
<l>Solitaria capanna</l>
<l>Sol l'infelice mia mandra riveggio;</l>
<l>E soffro la crudel guerra che fanno</l>
<l>Nel mio deluso core</l>
<l>Perduta libertade, Amor tiranno.</l></lg>
<lg>
<l>Ne' campi e nelle selve</l>
<l>Seguivo già le belve,</l>
<l>Pascevo il gregge ancor</l>
<l>Libero pastorel,</l>
<l>Libero cacciator;</l>
<l>Ora non son più quello:</l>
<l>Perdei la libertà.</l></lg>
<lg>
<l>E quel ch'è peggio, oh Dio!</l>
<l>Come se il mio tormento</l>
<l>Colpa non sia di lei,</l>
<l>Mostrare al mio lamento</l>
<l>Clori non vuol pietà.</l></lg>
<lg>
<l>Tornerò fra le gregge</l>
<l>All'afflizione ed al silenzio in preda;</l>
<l>Poi delle fiere in traccia</l>
<l>Qual disperato per alpestri selve</l>
<l>Imprenderò la perigliosa caccia;</l>
<l>E senza tema, qual chi morte aspetta,</l>
<l>Su le rabbiose più feroci belve</l>
<l>D'una belva crudel farò vendetta;</l>
<l>Griderò forsennato,</l>
<l>E ovunque volga i furiosi passi</l>
<l>Dirò: ‘D'ingrato amor quest'è l'effetto:</l>
<l>E se a pietà non mossi un bianco petto,</l>
<l>A pietà mossi almeno i tronchi, i sassi.’</l>
<l>Empia, e allor che mia morte al fin saprai,</l>
<l>Vieni e, sul tronco d'una quercia annosa,</l>
<l>Al cui piè giacerò, tu leggerai:</l></lg>
<lg>
<l>‘Silvio, amante disperato,</l>
<l>Sfortunato cacciatore,</l>
<l>Infelice pastorello,</l>
<l>Per un core senza amore</l>
<l>Pure al fin cedendo al fato</l>
<l>Qui per sempre riposò.</l></lg>
<lg>
<l>Pastorelli, cacciatori,</l>
<l>Che passate ov'egli giace,</l>
<l>Gli augurate quella pace</l>
<l>Che la perfida sua Clori</l>
<l>Gli promise e gli mancò.’</l></lg></lg>
</div2>
<div2 type="parte">
<head>XXVIII</head>
<lg type="non-definito">
<lg>
<l>Oh se fosse il mio core</l>
<l>In libertà d'usar teneri affetti,</l>
<l>Vostri pallidi aspetti,</l>
<l>Vostri sospiri, e le querele e i pianti</l>
<l>Potrian sperar pietà, miseri amanti!</l>
<l>Ma de' verdi anni miei</l>
<l>Nel più bel fior se cieco amor m'accese,</l>
<l>Se il cor non si difese</l>
<l>Da un guardo feritor che aprì le piaghe,</l>
<l>Se due pupille vaghe</l>
<l>M'accesero nel sen fiamma vorace,</l>
<l>Altri amar non poss'io, datevi pace.</l></lg>
<lg>
<l>Se lusinga il labbro e il ciglio</l>
<l>A dispetto del mio core</l>
<l>Si fan rei di crudeltà.</l></lg>
<lg>
<l>Né sottrar posso al periglio</l>
<l>Per voler d'antico amore</l>
<l>Chi mi chiede almen pietà.</l></lg>
<lg>
<l>Mi fa barbara e ingrata</l>
<l>L'istesso Amor che gli altri cori accende;</l>
<l>Ma spietata mi rende,</l>
<l>Perché tutta mi vuol dell'idol mio.</l>
<l>Or se amar non poss'io,</l>
<l>E senza colpa mia vi son crudele,</l>
<l>Amanti, le querele</l>
<l>Contro di lui volgete,</l>
<l>E più saggi credete</l>
<l>Che per me, quando Amor fiero v'affanna,</l>
<l>Vi promette contenti e poi v'inganna.</l></lg>
<lg>
<l>Sento pietade,</l>
<l>Non son crudele,</l>
<l>Non sono ingrata,</l>
<l>Ma son legata,</l>
<l>Incatenata</l>
<l>Da un altro amor.</l></lg>
<lg>
<l>L'altrui querele</l>
<l>Pietà mi fanno;</l>
<l>Ma ristorarvi</l>
<l>Di tanto affanno</l>
<l>Troppo fedele</l>
<l>Non può il mio cor.</l></lg></lg>
</div2>
<div2 type="parte">
<head>XXIX</head>
<lg type="non-definito">
<lg>
<l>Oh Dio, che non è vero: ogni gran piaga</l>
<l>Lontananza non sana</l>
<l>Dal suo bene lontana;</l>
<l>Di qual pena ella sia,</l>
<l>Lo sa più che l'altrui l'anima mia.</l></lg>
<lg>
<l>Quella ferita</l>
<l>Ch'io porto in seno</l>
<l>Non già vien meno;</l>
<l>Ma la mia vita</l>
<l>Mancando va.</l></lg>
<lg>
<l>Se non m'aita</l>
<l>Qualche speranza,</l>
<l>La lontananza</l>
<l>M'ucciderà.</l></lg>
<lg>
<l>Passano i fiumi e i rivi</l>
<l>Dal monte al piano e dalla selva al prato,</l>
<l>E di riposo privi</l>
<l>Scorrono querelandosi tra' sassi,</l>
<l>Né mai fermano i passi</l>
<l>Se pria coll'onde lor torbide o chiare</l>
<l>Non arrivano a perdersi nel mare.</l>
<l>Così quest'alma amante</l>
<l>Senza pace vivrà la notte e il giorno</l>
<l>Finché non fa ritorno</l>
<l>All'amato suo nume,</l>
<l>Fatta simile al rio, simile al fiume.</l></lg>
<lg>
<l>Se mi prestasse i vanni</l>
<l>Il pargoletto dio,</l>
<l>Subito all'idol mio</l>
<l>Volar vorrei.</l></lg>
<lg>
<l>Allor privo d'affanni</l>
<l>Respirerebbe il core;</l>
<l>E allor l'ali ad Amore</l>
<l>Io renderei.</l></lg></lg>
</div2>
<div2 type="parte">
<head>XXX</head>
<lg type="non-definito">
<lg>
<l>Dal povero mio cor,</l>
<l>Tu di cortese padre iniqua figlia,</l>
<l>Speme nata d'Amore,</l>
<l>Mostri nell'altrui ciglia</l>
<l>Di lusinga vestito ancor l'inganno;</l>
<l>Tu, che sol per mio danno</l>
<l>Strane idee e diverse al pensier porti,</l>
<l>E insiem confondi e mesci,</l>
<l>In cor che sia fedel, doglie e conforti;</l>
<l>Tu che m'affanni e incresci,</l>
<l>E dopo lunga pena</l>
<l>Vuoi che spanda il desio sue nuove piume,</l>
<l>E che torni al suo nume;</l>
<l>Tu che amica e serena,</l>
<l>Grazie spirando e ardore,</l>
<l>Fingi amorosa a me l'altrui sembianza;</l>
<l>Dal povero mio cor, che vuoi, Speranza?</l></lg>
<lg>
<l>Menzognera dici: ‘Spera’,</l>
<l>Ma il mio cor più non ti crede,</l>
<l>Perché fede non trovò.</l></lg>
<lg>
<l>Già ti sgrida ingrata, infida,</l>
<l>Già ti chiama il cor ferito,</l>
<l>Ché tradito il cor restò.</l></lg>
<lg>
<l>Pallido ancor, tremante</l>
<l>Per la sofferta già fiera tempesta,</l>
<l>Fuor dell'onda incostante</l>
<l>Su l'arena il nocchiero il piede arresta:</l>
<l>Guata spumar crucciosi</l>
<l>I marini cavalli, e in tanto sparte</l>
<l>E vele e remi e sarte</l>
<l>Vede nuotar con tema e con spavento,</l>
<l>E il turbine rotare, e il nembo e il vento;</l>
<l>Sin dal profondo seno</l>
<l>Ode mugghiare il mar; né più si affida</l>
<l>All'acque e all'aria infida,</l>
<l>Benché si mostri a lui chiara e serena;</l>
<l>Né, per calma che inviti,</l>
<l>Torna le vele a sciorre; e tu che sai</l>
<l>Qual procella provai,</l>
<l>Tornando a lusingar la mia costanza,</l>
<l>Dal povero mio cor, che vuoi, Speranza?</l></lg>
<lg>
<l>Ha scogli e rie procelle</l>
<l>L'infido mar d'Amor:</l>
<l>Fermati in porto, o cor,</l>
<l>Non scior le vele.</l></lg>
<lg>
<l>Sogliono pur due stelle</l>
<l>Spingere a naufragar:</l>
<l>No, non ti lusingar,</l>
<l>L'onda è infedele.</l></lg></lg>
</div2>
<div2 type="parte">
<head>XXXI</head>
<head>PRIMO OMAGGIO DI CANTO</head>
<opener><salute>Offerto con musica del Reutter agli augustissimi suoi
genitori da Sua Altezza Reale l'arciduchessa Amalia (poi
duchessa di Parma): scritto d'ordine sovrano l'anno 1753.</salute></opener>
<lg type="non-definito">
<lg>
<l>Perché tremar degg'io? Son le mie voci</l>
<l>Inesperte, lo so: ma il primo omaggio</l>
<l>D'accettarne i miei numi</l>
<l>Perciò non sdegneranno. Anzi assai meglio</l>
<l>Quanto lor grata io sono</l>
<l>L'umìl dirà semplicità del dono.</l></lg>
<lg>
<l>Cantando in selva amena</l>
<l>Va l'augelletto ardito,</l>
<l>Benché vestito a pena,</l>
<l>Benché inesperto ancor.</l></lg>
<lg>
<l>Quanto ha men d'arte il canto,</l>
<l>Tanto più chiaro ei dice</l>
<l>A chi di sì bel vanto</l>
<l>Già nacque debitor.</l></lg></lg>
</div2>
<div2 type="parte">
<head>XXXII</head>
<head>L’AURORA</head>
<opener><salute>Aria con recitativo, scritta l'anno 1759, e
posta in musica dal Wagenseil per uso di Sua Altezza
Reale l'arciduchessa Cristina d'Austria, poi duchessa
di Saxen Teschen.</salute></opener>
<lg type="non-definito">
<lg>
<l>Clori, ah Clori, t'affretta:</l>
<l>Sorgi a mirar con me quale, or che nasce,</l>
<l>La bella aurora appresta</l>
<l>Spettacolo gentil. Vedi che, mentre</l>
<l>Su l'ultimo orizzonte</l>
<l>Rosseggia là non ben matura ancora,</l>
<l>Già col tenero lume i colli indora.</l>
<l>Oh di qual verde il prato,</l>
<l>Di quale azzurro il ciel si veste! Oh come</l>
<l>Di rugiadose perle</l>
<l>Brillano aspersi i fiori, e a poco a poco</l>
<l>Aprono al dì le colorate spoglie!</l>
<l>Odi all'aura già desta</l>
<l>Come il bosco susurra, e come a gara</l>
<l>La canora famiglia</l>
<l>Esce dal nido ad insultar festiva</l>
<l>La notte fuggitiva,</l>
<l>Ridotta già su l'occidente estremo.</l>
<l>Ah Clori amica, ah che bel giorno avremo!</l></lg>
<lg>
<l>È sicuro il dì vicino</l>
<l>Senza nembi e senza velo,</l>
<l>Quando il cielo in sul mattino</l>
<l>Ride limpido così.</l></lg>
<lg>
<l>Ah facciam, mia Clori, ancora</l>
<l>Che del par la nostra aurora</l>
<l>Presagisca un sì bel dì.</l></lg></lg>
</div2>
<div2 type="parte">
<head>XXXIII</head>
<head>L’ESTATE</head>
<opener><salute>Aria con recitativo, scritta l'anno 1759, e
posta in musica dal Wagenseil per uso di Sua Altezza
Reale l'arciduchessa Cristina d'Austria, poi duchessa
di Saxen Teschen.</salute></opener>
<lg type="non-definito">
<lg>
<l>E ti par tempo, Eurilla,</l>
<l>Di seguitar le fiere? Ardono i campi</l>
<l>Sotto il raggio celeste: aura non spira</l>
<l>Che infiammata non sia: le fiere istesse</l>
<l>Di qualche ombra ospital corrono in traccia.</l>
<l>Ah per or della caccia</l>
<l>Lascia, lascia il pensier. Le rose, i gigli</l>
<l>Del bel volto d'Eurilla</l>
<l>Mertan cura maggior. Credimi, all'ombra</l>
<l>Di quest'antro selvoso</l>
<l>Meco attendi la notte; e lascia intanto</l>
<l>Che l'indurato a' faticosi studi</l>
<l>Robusto mietitor s'imbruni e sudi.</l></lg>
<lg>
<l>Qui l'infranta onda che cade,</l>
<l>E da' zefiri è rapita,</l>
<l>Con le fresche sue rugiade</l>
<l>Fa l'erbette verdeggiar.</l></lg>
<lg>
<l>Qui si desta e si confonde</l>
<l>Dolce suon d'acque e di fronde,</l>
<l>Che ne alletta, che ne invita,</l>
<l>Che ne sforza a riposar.</l></lg></lg>
</div2>
<div2 type="parte">
<head>XXXIV </head>
<head>L’INVERNO
OVVERO
LA PROVVIDA PASTORELLA</head>
<opener><salute>Scritta l'anno 1760 e posta in musica dal Wagenseil
per uso di Sua Altezza Reale l'arciduchessa Cristina.</salute></opener>
<lg type="non-definito">
<lg>
<l>Perché, compagne amate,</l>
<l>Perché tanto stupor? Che avvenne al fine?</l>
<l>Il verno ritornò! Grande, inudito</l>
<l>Veramente è il disastro: e non potea</l>
<l>Prevedersi da noi. Deh un tal portento</l>
<l>D'esagerar cessate. Al guardo mio</l>
<l>Forse esposto non è? Nol veggo anch'io?</l></lg>
<lg>
<l>So che il bosco, il monte, il prato</l>
<l>Non han più che un solo aspetto:</l>
<l>Che gelato il ruscelletto</l>
<l>Fra le sponde è prigionier.</l></lg>
<lg>
<l>Dal rigor del freddo polo</l>
<l>Sento anch'io qual aura spiri:</l>
<l>So che agghiacciano i respiri</l>
<l>Su le labbra al passaggier.</l></lg>
<lg>
<l>Ma che perciò? Ne' miei tiepidi alberghi,</l>
<l>A dispetto del verno, aure temprate</l>
<l>Forse non respirate? Ad onta forse</l>
<l>Dell'avaro terreno, i fiori, i frutti</l>
<l>Delle stagion più liete</l>
<l>Qui abbondar non vedete? E se tremate</l>
<l>Nelle vostre capanne, e se di tutto</l>
<l>Là soffrite difetto,</l>
<l>Ne ha colpa il verno? Alle stagioni amiche</l>
<l>Perché non imitarmi? Allor che intesa</l>
<l>Er'io d'aridi rami a far tesoro,</l>
<l>Sul faggio e su l'alloro</l>
<l>Ad incider perché di Tirsi il nome</l>
<l>Perdeva i dì la spensierata Irene?</l>
<l>Dalle campagne amene al mio soggiorno</l>
<l>Quand'io facea ritorno</l>
<l>Di grappoli e di pomi onusta il seno,</l>
<l>Perché del suo Fileno</l>
<l>Nice di selva in selva</l>
<l>Correa gelosa ad esplorare i passi?</l>
<l>Quando provvida io trassi</l>
<l>A' miei tetti le spiche in fasci unite,</l>
<l>Su le sponde fiorite</l>
<l>D'ombroso stagno a che d'Elpino al fianco</l>
<l>I pesci Egle insidiar ne' lor ricetti?</l>
<l>Di cure sì diverse ecco gli effetti.</l>
<l>Non v'insulto, o compagne: anzi alla vostra</l>
<l>Negligenza degg'io tutto il più caro</l>
<l>Frutto de' miei sudori,</l>
<l>Ch'è il piacer di giovarvi. Oh me felice!</l>
<l>Se l'istesso amor mio, che or vi difende,</l>
<l>Pròvvide ancora in avvenir vi rende.</l></lg>
<lg>
<l>Chi vuol goder l'aprile</l>
<l>Nella stagion severa,</l>
<l>Rammenti in primavera</l>
<l>Che il verno tornerà.</l></lg>
<lg>
<l>Per chi fedel seconda</l>
<l>Così prudente stile,</l>
<l>Ogni stagione abbonda</l>
<l>De' doni che non ha.</l></lg></lg>
</div2></div1>
<div1 type="parte">
<head>RIME</head>
<div2 type="parte">
<head>TERZINE</head>
<div3 type="poesia">
<head>LA STRADA DELLA GLORIA</head>
<head>SOGNO</head>
<opener><dateline>Scritto dall'autore in Roma, nella prima sua gioventù,
in occasione di deplorar la perdita del benefico ed insigne suo
maestro Gian Vincenzo Gravina, e da lui recitato in una delle
pubbliche adunanze degli Arcadi l'anno 1718.</dateline></opener>
<lg type="terzina">
<l>Già l'ombrosa del giorno atra nemica</l>
<l>Di silenzio copriva e di timore</l>
<l>L'immenso volto alla gran madre antica:</l></lg>
<lg>
<l>Febo agli oggetti il solito colore</l>
<l>Più non prestava, ed all'aratro appresso</l>
<l>Riposava lo stanco agricoltore:</l></lg>
<lg>
<l>Moveano i sogni il vol tacito e spesso,</l>
<l>Destando de' mortali entro il pensiere</l>
<l>L'immaginar dall'alta quiete oppresso.</l></lg>
<lg>
<l>Sol io veglio fra cure aspre e severe,</l>
<l>Com'egro suol che trae l'ore inquiete,</l>
<l>Né discerne ei medesmo il suo volere.</l></lg>
<lg>
<l>Al fin con l'ali placide e secrete</l>
<l>Sen venne il Sonno, e le mie luci accese</l>
<l>Dello squallido asperse umor di Lete.</l></lg>
<lg>
<l>Tosto l'occulto gelo al cor discese,</l>
<l>E quel poter, per cui si vede e sente,</l>
<l>Dall'uffizio del dì l'alma sospese.</l></lg>
<lg>
<l>Tacquero intorno all'agitata mente</l>
<l>L'acerbe cure, e inaspettato oggetto</l>
<l>Al sopito pensier si fe' presente.</l></lg>
<lg>
<l>Parmi in un verde prato esser ristretto,</l>
<l>Cui difendon le piante in largo giro</l>
<l>Dall'ingiuria del sol l'erboso letto</l></lg>
<lg>
<l>Picciol ruscel con torto piè rimiro,</l>
<l>Che desta nel cammin gigli e viole,</l>
<l>Pingendo il margo d'oriental zaffiro;</l></lg>
<lg>
<l>Chiaro così che, se furtivo suole</l>
<l>I rai Febo inviar su l'onda molle,</l>
<l>Tornan dal fondo illesi i rai del sole.</l></lg>
<lg>
<l>Dall'un de' lati al pian sovrasta un colle</l>
<l>Tutto scosceso e ruinoso al basso,</l>
<l>Ameno poi là dove il giogo estolle.</l></lg>
<lg>
<l>Di lucido piropo in cima al sasso</l>
<l>Sfavilla un tempio, che a mirarlo intento</l>
<l>Lo sguardo ne divien debile e lasso.</l></lg>
<lg>
<l>Veggonsi in varie parti a cento a cento</l>
<l>Quei che per l'alta disastrosa strada</l>
<l>Salir l'eccelso colle hanno talento.</l></lg>
<lg>
<l>La difficile impresa altri non bada,</l>
<l>Ma tratto dal desio s'inoltra e sale,</l>
<l>Onde avvien poi che vergognoso cada.</l></lg>
<lg>
<l>Altri con forza al desiderio uguale</l>
<l>Supera l'erta; e l'ampia turba imbelle</l>
<l>Gracchia, e si rode di livor mortale.</l></lg>
<lg>
<l>In me, che l'alme fortunate e belle</l>
<l>Tant'alte miro, la via scabra e strana</l>
<l>Desio s'accende a sormontar con quelle</l></lg>
<lg>
<l>Qual lioncin, che vede dalla tana</l>
<l>Pascere il fiero padre il suo furore</l>
<l>Nel fianco aperto d'empia tigre ircana,</l></lg>
<lg>
<l>Anch'ei dimostra il generoso core;</l>
<l>Esce ruggendo, e va lo sparso sangue</l>
<l>Su le fauci a lambir del genitore:</l></lg>
<lg>
<l>Tal io, sebbene a tanta impresa langue</l>
<l>L'infermo passo, per mirar non resto</l>
<l>Chi cada, o nel cader rimanga esangue.</l></lg>
<lg>
<l>E 'l giovanile ardor, che mi fa presto,</l>
<l>Oltre mi spinge, e a sceglier non dimoro</l>
<l>Se sia miglior cammin quello di questo.</l></lg>
<lg>
<l>Ma chi dirà l'ingiurie di coloro</l>
<l>Ch'empiono il basso giro? Alme invidiose!</l>
<l>Oh al bene oprar nemico infame coro!</l></lg>
<lg>
<l>In van speri quel premio che ripose</l>
<l>Alle fatiche il Ciel, s'altro non sei</l>
<l>Che impaccio alle grand'alme e generose.</l></lg>
<lg>
<l>Muovo per l'erta costa i passi miei:</l>
<l>Ma la turba crudel mi fu d'intorno,</l>
<l>Talché restarne oppresso io mi credei.</l></lg>
<lg>
<l>Altri ride sbuffando, e mi fa scorno;</l>
<l>Altri mi spinge acerbamente indietro;</l>
<l>E vuol che al basso suol faccia ritorno.</l></lg>
<lg>
<l>Altri con urli in spaventoso metro</l>
<l>L'orecchio offende e fa inarcar le ciglia,</l>
<l>O m'appesta col fiato infausto e tetro.</l></lg>
<lg>
<l>Co' denti altri e coll'unghie a me si appiglia;</l>
<l>Né pria rimuove la livida faccia,</l>
<l>Che la bocca e la man non sia vermiglia.</l></lg>
<lg>
<l>Altri, ch'altro non puote, i piè m'abbraccia,</l>
<l>E, se non giunge a darmi maggior duolo,</l>
<l>Il lembo almen delle mie vesti straccia.</l></lg>
<lg>
<l>Io, fra la rabbia del maligno stuolo</l>
<l>Contro di me senza ragione irato,</l>
<l>Che far poteva abbandonato e solo!</l></lg>
<lg>
<l>Già sono di sudor molle e bagnato,</l>
<l>Già mi palpita il core, anela il petto,</l>
<l>Laceri ho i panni, e sanguinoso il lato:</l></lg>
<lg>
<l>Già l'ardente desio cede al difetto</l>
<l>Del mio poter; ma venne a darmi aita</l>
<l>Del buon maestro il venerato aspetto.</l></lg>
<lg>
<l>Riconosco la guancia scolorita</l>
<l>Dal lungo studio, e 'l magistrale impero</l>
<l>Che l'ampia fronte gli adornava in vita.</l></lg>
<lg>
<l>A me rivolse il ciglio suo severo</l>
<l>Da cui pur dianzi io regolar solea</l>
<l>Delle mie labbra i moti, e del pensiero.</l></lg>
<lg>
<l>E in mezzo a quella turba invida e rea</l>
<l>Discese alquanto, e la sua man mi porse:</l>
<l>‘Deh! sorgi, o figlio, e non temer’, dicea.</l></lg>
<lg>
<l>Alla voce, alla vista un gel mi scorse</l>
<l>Dal capo al piè le più riposte vene,</l>
<l>Talché Bion del mio timor s'accorse,</l></lg>
<lg>
<l>E turbato soggiunse: ‘Ah! non conviene</l>
<l>Così di tema vil pingere il volto,</l>
<l>Se la mia man ti guida e ti sostiene.’</l></lg>
<lg>
<l>Quel gel che intorno al core era raccolto,</l>
<l>Poiché scaldò vergogna i sensi miei,</l>
<l>Venne su gli occhi in lagrime disciolto;</l></lg>
<lg>
<l>E dissi: ‘Ah padre, che ben tal mi sei</l>
<l>Se, poiché mi lasciasti in abbandono,</l>
<l>Sostegno e guida, ahi lasso! in te perdei:</l></lg>
<lg>
<l>E se quanto conosco e quanto lo sono,</l>
<l>Fuorché la prima rozza informe spoglia,</l>
<l>Di tua man, di tua mente è tutto dono;</l></lg>
<lg>
<l>Ah lascia almen che in pianto si discioglia</l>
<l>L'acerbo affanno, e in lagrime diffuso</l>
<l>Esca a far fede dell'interna doglia! ’</l></lg>
<lg>
<l>Ed ei: ‘Teneri sensi io non ricuso</l>
<l>Del grato cor: ma quest'imbelle pianto</l>
<l>Deh serba, o figlio, pur, serba ad altr'uso:</l></lg>
<lg>
<l>E, se degno esser vuoi di starmi accanto,</l>
<l>Giustamente adornar tue membra cerca</l>
<l>Di quel ch'io cingo luminoso ammanto.</l></lg>
<lg>
<l>Quello è il tempio di Gloria, che ricerca</l>
<l>Ogni alma e non rinviene; e quella sede</l>
<l>Col sangue solo e col sudor si merca.</l></lg>
<lg>
<l>Tu porta colassù l'accorto piede;</l>
<l>Ma sappi pria che 'l Senno ed il Valore</l>
<l>Della soglia felice in guardia siede:</l></lg>
<lg>
<l>E che quegli il bel tempio entra d'Onore,</l>
<l>Che col senno e coll'opre un dì poteo</l>
<l>Render d'invidia il nome suo maggiore.</l></lg>
<lg>
<l>Ivi è il buon Greco che sì chiari feo</l>
<l>I nomi di color per cui si rese</l>
<l>Specchio del frigio incendio il flutto egeo.</l></lg>
<lg>
<l>Ivi è colui ch'alto cantò le imprese</l>
<l>Del Troiano, e da cui sua nobil arte</l>
<l>Il fortunato agricoltore apprese.</l></lg>
<lg>
<l>V'è Demostene, Tullio, e a parte a parte</l>
<l>Qualunque lunga età da voi divide</l>
<l>Che latine vergasse o greche carte:</l></lg>
<lg>
<l>Ivi è colui che vincitor si vide</l>
<l>Scorrer la Grecia prima, e pianger poi</l>
<l>Per invidia sul cener di Pelide.</l></lg>
<lg>
<l>Tomiri v'è fra' bellicosi eroi,</l>
<l>Che fece il tronco capo al re persiano</l>
<l>Saziar nel sangue de' seguaci suoi.</l></lg>
<lg>
<l>Ivi è il feroce condottier tebano</l>
<l>Che ruppe nella Leutrica campagna</l>
<l>L'audace corso del furor spartano.</l></lg>
<lg>
<l>V'è Scipio che, scorrendo Africa e Spagna,</l>
<l>Vinse Annibàl, per cui paventa ancora</l>
<l>Roma il terror di Canne e se ne lagna.</l></lg>
<lg>
<l>Cesar, Marcello, Fabio ivi dimora,</l>
<l>E mille e mille, che narrare appieno</l>
<l>Di brieve ragionar opra non fora.</l></lg>
<lg>
<l>Tu intanto, s'entro te non venne meno</l>
<l>Il bel desio d'onor, questa fedele</l>
<l>Norma ch'io ti prescrivo accogli in seno.</l></lg>
<lg>
<l>Guarda che, per fuggir l'onda crudele,</l>
<l>Non urti in scoglio; ed al propizio vento</l>
<l>Libere non lasciar tutte le vele.</l></lg>
<lg>
<l>Ma la tema in tuo core e l'ardimento</l>
<l>Componga un misto che prudenza sia:</l>
<l>E seco ti consiglia ogni momento.</l></lg>
<lg>
<l>Dell'onesto e del ver quello ch'io pria</l>
<l>Seme in te sparsi, serba, e scorgerai</l>
<l>Quai felici germogli un giorno dia.</l></lg>
<lg>
<l>Di tutto quello che comprendi e sai,</l>
<l>Pompa non far; ché un bel tacer tal volta</l>
<l>Ogni dotto parlar vince d'assai.</l></lg>
<lg>
<l>Muto de' saggi il ragionare ascolta;</l>
<l>Né molto ti doler s'unqua ti fura</l>
<l>Dovuto premio ignara turba e stolta.</l></lg>
<lg>
<l>Noto prima a te stesso esser proccura.</l>
<l>Preceda ogni opra tua saggio consiglio,</l>
<l>E poi lascia del resto al Ciel la cura.’</l></lg>
<lg>
<l>Diss'egli; e, mentre a replicare io piglio,</l>
<l>Sen fugge il sogno, e nel medesmo istante</l>
<l>Umido apersi e sbigottito il ciglio:</l></lg>
<lg>
<l>E, dalle piume al suol poste le piante,</l>
<l>Vidi del dì la face omai vicina,</l>
<l>Ché la compagna del canuto amante</l></lg>
<lg>
<l>Rosseggiava su l'indica marina.</l></lg>
</div3>
<div3 type="poesia">
<head>LA MORTE DI CATONE</head>
<head>ELEGIA</head>
<lg type="terzina">
<l>Poiché fu il capo al gran Pompeo reciso,</l>
<l>E che in Cesare sol concorse intero</l>
<l>Quel poter che in due parti era diviso,</l></lg>
<lg>
<l>La forza egli spiegò del proprio impero</l>
<l>Su l'africo superbo e sul britanno</l>
<l>E sul partico suolo e su l'ibero:</l></lg>
<lg>
<l>E a Roma, ancor piena di grave affanno,</l>
<l>Fu forza al fin la disdegnosa fronte</l>
<l>Sotto il giogo piegar del suo tiranno.</l></lg>
<lg>
<l>Fin nell'estremo là del Tauro monte,</l>
<l>Che coll'alta cervice al ciel confina,</l>
<l>Rese le genti al suo comando pronte.</l></lg>
<lg>
<l>Ma non poteo perciò l'alma divina</l>
<l>Mai soggiogar di quel Romano invitto,</l>
<l>Con cui morì la libertà latina:</l></lg>
<lg>
<l>Il qual, poiché restò vinto e sconfitto</l>
<l>L'infame Tolomeo che contendea</l>
<l>Alla bella Cleopatra il pingue Egitto,</l></lg>
<lg>
<l>I mesti giorni in Utica traea,</l>
<l>Ove, ripieno il cor di patrio affetto,</l>
<l>Di Pompeo l'aspro fato ancor piangea.</l></lg>
<lg>
<l>Né per timor che gli nascesse in petto</l>
<l>Ivi n'andò, ma sol perché fuggia</l>
<l>Della romana servitù l'aspetto.</l></lg>
<lg>
<l>E poi che udì che s'era già per via</l>
<l>Cesare posto, e con armate genti</l>
<l>Verso l'arene d'Utica venìa,</l></lg>
<lg>
<l>Volse e rivolse i suoi pensieri ardenti;</l>
<l>Indi, chiamato il suo diletto figlio,</l>
<l>Questi spinse sul labbro arditi accenti:</l></lg>
<lg>
<l>‘A te lice schivare il tuo periglio;</l>
<l>Onde, per ottener pace e salvezza,</l>
<l>Che a Cesare ne vada io ti consiglio.</l></lg>
<lg>
<l>Ma la mia mente, a rigettarlo avvezza,</l>
<l>Oggi non dée lasciar suo genio antico,</l>
<l>Che l'ingiusta potenza aborre e sprezza.</l></lg>
<lg>
<l>E ben degg'io, di libertate amico,</l>
<l>Meno la morte odiar di quella vita</l>
<l>Che ricever dovrei dal mio nemico.</l></lg>
<lg>
<l>Tu vanne, o figlio, ove il destin t'invita;</l>
<l>Ché ciò che all'opre tue sarà virtute</l>
<l>Sarebbe infamia per quest'alma ardita;</l></lg>
<lg>
<l>La qual non dée, con dimandar salute,</l>
<l>Di Cesare approvar l'ingiusta voglia,</l>
<l>Ch'altrui morte minaccia o servitute.</l></lg>
<lg>
<l>Né tanto apprezzo questa frale spoglia</l>
<l>Ch'abbia a legar, per dimorare in lei,</l>
<l>Quel libero desio che in me germoglia.</l></lg>
<lg>
<l>Né del nome roman degno sarei</l>
<l>Se, giunto al fin di dieci lustri ormai,</l>
<l>Non finissi costante i giorni miei.</l></lg>
<lg>
<l>Io, che ho del viver mio già scorso assai,</l>
<l>So che incontrar quaggiù l'uomo non puote</l>
<l>Che interrotte dolcezze e lunghi guai.’</l></lg>
<lg>
<l>Mentre sciogliea la lingua in queste note,</l>
<l>Piangeva il figlio, e con afflitto volto</l>
<l>Tenea nel genitor le luci immote.</l></lg>
<lg>
<l>Ed egli intanto, a un servo suo rivolto,</l>
<l>‘Recami il ferro’, disse. Il figlio allora</l>
<l>Scosse il pensiero in cui stava sepolto,</l></lg>
<lg>
<l>E forte grida: ‘Ah non recate ancora</l>
<l>Il ferro, o servi; e tu, padre pietoso,</l>
<l>Interponi al morir qualche dimora.’</l></lg>
<lg>
<l>Catone il torvo ciglio e generoso</l>
<l>Ver lui rivolse, e dal turbato core</l>
<l>Trasse questo parlar grave e sdegnoso:</l></lg>
<lg>
<l>‘S'oggi non v'è per me scampo migliore,</l>
<l>Che debbo attender più? Che giunga forse,</l>
<l>E mi trovi sua preda il vincitore?’</l></lg>
<lg>
<l>A tutti allor dagli occhi il pianto scorse:</l>
<l>Al figlio, a' servi, ed agli amici insieme,</l>
<l>Di cui già folta schiera ivi concorse;</l></lg>
<lg>
<l>I quai coll'esca di novella speme</l>
<l>Tentavano ritrar l'animo atroce</l>
<l>Dal duro incontro delle doglie estreme.</l></lg>
<lg>
<l>Ma quel, cui né dolor né tema nuoce,</l>
<l>Sorger lasciò sovra le labbra un riso</l>
<l>Che serenò l'aspetto suo feroce;</l></lg>
<lg>
<l>E, rimirando i mesti amici in viso,</l>
<l>Disse: ‘Deh, qual dolor v'occupa il seno</l>
<l>E sul volto vi corre all'improvviso?</l></lg>
<lg>
<l>Forse vi duol ch'io sciolga all'alma il freno</l>
<l>Perché, scorrendo poi sicuramente,</l>
<l>Possa goder la libertade appieno,</l></lg>
<lg>
<l>E volando nel ciel rapidamente,</l>
<l>Svelta d'ogni mortal tardo legame,</l>
<l>Ritorni al giro dell'eterna mente;</l></lg>
<lg>
<l>Dove spogliata delle folli brame</l>
<l>Miri per la serena e pura luce</l>
<l>De' grandi eventi il variato stame?</l></lg>
<lg>
<l>Ah che quell'alma, cui ragione è duce,</l>
<l>Non può giammai temer di quella morte</l>
<l>Che al destinato fin la riconduce.</l></lg>
<lg>
<l>Anzi ella sempre l'aspre sue ritorte</l>
<l>Romper si sforza in cui si trova oppressa,</l>
<l>E sempre aspira alla celeste sorte.</l></lg>
<lg>
<l>Onde, quando la strada è a lei permessa</l>
<l>D'uscirne fuori, alla sua sfera sale,</l>
<l>Riducendosi pria tutta in se stessa.</l></lg>
<lg>
<l>Né teme di perir qual cosa frale;</l>
<l>Né può perir se non ha parte alcuna,</l>
<l>Ma è pura, indivisibile e immortale.</l></lg>
<lg>
<l>Si rompa or la dimora a me importuna:</l>
<l>Arrecatemi, o servi, il ferro avante,</l>
<l>Pria che parta dal ciel la notte bruna.’</l></lg>
<lg>
<l>Allora un servo con la man tremante</l>
<l>Portògli il fiero acciaro; ed egli il prese,</l>
<l>Intrepido negli atti e nel sembiante.</l></lg>
<lg>
<l>Ma Labien, che di pietà si accese,</l>
<l>‘Andiam prima di Giove al tempio,’ disse,</l>
<l>‘Acciò che il suo voler ti sia palese.’</l></lg>
<lg>
<l>Caton pria nel pugnal le luci fisse,</l>
<l>E la punta tentò se fosse dura,</l>
<l>Poi di sua bocca tal favella udisse:</l></lg>
<lg>
<l>‘Forse colà nelle sacrate mura</l>
<l>Chieder dovrem se bene opri colui</l>
<l>Che ad ingiusto poter l'anima fura?</l></lg>
<lg>
<l>S'eterno sia ciò che si chiude in nui,</l>
<l>E se contra la forza e la potenza</l>
<l>Perda punto virtude i pregi sui?</l></lg>
<lg>
<l>Ciò ben sappiam, che la divina essenza,</l>
<l>In cui tutti viviamo, a nostre menti</l>
<l>Già del vero donò la conoscenza.</l></lg>
<lg>
<l>Né fia ch'opra giammai da noi si tenti,</l>
<l>Se non ci muove quel volere eterno</l>
<l>Senza cui nulla siam d'oprar possenti.</l></lg>
<lg>
<l>E poi, perché degg'io Giove superno</l>
<l>Negli aditi cercar, se il trovo espresso</l>
<l>Ovunque mi rivolgo, ovunque scerno?</l></lg>
<lg>
<l>A' dubbii il fato è d'esplorar permesso;</l>
<l>Ma lo spirito mio certo diviene</l>
<l>Per la certezza del morire istesso.’</l></lg>
<lg>
<l>Qui la voce Catone a sé ritiene</l>
<l>Però che il sonno del liquor di Lete</l>
<l>Avea le luci sue tutte ripiene:</l></lg>
<lg>
<l>E i mesti amici con le menti inquiete</l>
<l>Piangendo usciro, e 'l buon Caton lasciorno,</l>
<l>Ch'entro s'immerse alla profonda quiete.</l></lg>
<lg>
<l>Ma quando gli augelletti ai rami intorno,</l>
<l>Mentre l'aurora il chiaro manto stende,</l>
<l>Salutavan cantando il nuovo giorno,</l></lg>
<lg>
<l>Ei desto, in man l'ingiusto ferro prende,</l>
<l>Che spinto dalla destra a mezzo il petto</l>
<l>Velocemente fino al ventre scende.</l></lg>
<lg>
<l>Le viscere escon fuor del proprio letto,</l>
<l>E, fra le dita spumeggiando il sangue,</l>
<l>Si copre di pallore il fiero aspetto.</l></lg>
<lg>
<l>Mentre fra vita e morte incerto langue,</l>
<l>Un servo accorre, che con arte spera</l>
<l>Far che non resti per lo colpo esangue.</l></lg>
<lg>
<l>Ma, fisso ei nella voglia sua primiera,</l>
<l>Si volse in sé, poiché di ciò si avvide,</l>
<l>Come in umile agnello irata fera:</l></lg>
<lg>
<l>Ed il trafitto petto apre e divide</l>
<l>Con forza tal che, quello dilatando</l>
<l>L'aspra ferita, negli estremi stride.</l></lg>
<lg>
<l>Indi forza maggiore a sé chiamando,</l>
<l>Tosto disciolse con la mano ardita,</l>
<l>Le palpitanti viscere stracciando,</l></lg>
<lg>
<l>Gli ultimi nodi alla gloriosa vita.</l></lg>
</div3>
<div3 type="poesia">
<head>L’ORIGINE DELLE LEGGI</head>
<head>ELEGIA</head>
<lg type="terzina">
<l>Quando ancor non ardiva il pino audace,</l>
<l>Grave di merci, dispiegare il volo</l>
<l>Sul mobil dorso d'Oceàn fallace,</l></lg>
<lg>
<l>Era alle genti noto un lido solo,</l>
<l>Né certo segno i campi distinguea,</l>
<l>Né curvo aratro rivolgeva il suolo.</l></lg>
<lg>
<l>Per gli antri e per le selve ognun traea</l>
<l>Allor la vita, né fra sete o lane</l>
<l>Le sue ruvide membra raccogliea:</l></lg>
<lg>
<l>Ché non temeano ancor le membra umane</l>
<l>Il duro ghiaccio degli alpestri monti,</l>
<l>Né i raggi che cadean dal sirio cane.</l></lg>
<lg>
<l>La pioggia e 'l sol su le rugose fronti</l>
<l>Battean sovente, ma 'l disagio istesso</l>
<l>I mortali rendeva a soffrir pronti.</l></lg>
<lg>
<l>A ciascun senza tema era concesso</l>
<l>Del medesimo tronco il cibo corre,</l>
<l>Ed estinguer la sete al fonte appresso.</l></lg>
<lg>
<l>Avvenne poi che, desiando porre</l>
<l>Due sul frutto vicin l'adunca mano,</l>
<l>L'uno all'altro tentar la preda torre:</l></lg>
<lg>
<l>E quindi, accesi di furore insano,</l>
<l>Con l'unghie pria si laceraro il volto,</l>
<l>Poi con l'armi irrigar di sangue il piano.</l></lg>
<lg>
<l>Indi più d'un si vide insieme accolto</l>
<l>Solo per tema del potere altrui,</l>
<l>Cui fiero sdegno il freno avea disciolto.</l></lg>
<lg>
<l>Poi, per aprir ciascuno i sensi sui,</l>
<l>Colla lingua accennava il suo parere,</l>
<l>Che fu il modo primiero offerto a lui.</l></lg>
<lg>
<l>Perché sente ciascuno il suo potere,</l>
<l>Come il picciol fanciullo appena nato</l>
<l>Ne dimostra col dito il suo volere.</l></lg>
<lg>
<l>Scherza il torello alla sua madre a lato,</l>
<l>Ed appena spuntarsi il corno sente,</l>
<l>Che a cozzar dallo sdegno è già portato;</l></lg>
<lg>
<l>Ed adulto l'augello immantinente</l>
<l>Se stesso affida ad inesperti vanni,</l>
<l>Ove il poter natura a lui consente.</l></lg>
<lg>
<l>Poi, volendo del ciel fuggire i danni,</l>
<l>Varie pelli alle membra s'adattorno;</l>
<l>Indi tessean di lane i rozzi panni.</l></lg>
<lg>
<l>E ciascun componendo il suo soggiorno,</l>
<l>Per sicurezza i lor tuguri uniti</l>
<l>Cinser di fosse e di muraglie intorno.</l></lg>
<lg>
<l>Ma perché varie idee, vari appetiti</l>
<l>Volgono l'uom, perciò sempre fra loro</l>
<l>Erano semi di discordie e liti.</l></lg>
<lg>
<l>Onde, per ritrovar pace e ristoro,</l>
<l>Fu d'uopo esser soggetti a patti tali,</l>
<l>Che del comun volere immago fôro.</l></lg>
<lg>
<l>Così le varie menti de' mortali,</l>
<l>Dall'utile comun prendendo norma</l>
<l>Resero tutti i lor desiri eguali.</l></lg>
<lg>
<l>Ché in van tenta ridursi a certa forma</l>
<l>Corpo civil, se sol de' propri affetti</l>
<l>Ogni stolto pensier seguita l'orma.</l></lg>
<lg>
<l>Anzi, che a' dotti e nobili intelletti</l>
<l>Tant'è più necessario il giusto freno</l>
<l>Quanto han di variar maggiori oggetti.</l></lg>
<lg>
<l>Il saggio vive sol libero appieno,</l>
<l>Perché del bene oprare il seme eterno</l>
<l>Dell'infinito trae dal vasto seno.</l></lg>
<lg>
<l>Egli discerne col suo lume interno</l>
<l>Che da una sola idea sorge e dipende</l>
<l>Delle create cose il gran governo.</l></lg>
<lg>
<l>Il dotto è quel che solo a gloria attende;</l>
<l>Qual è colui che di febeo furore</l>
<l>Tra l'alme Muse la sua mente accende.</l></lg>
<lg>
<l>Ma il saggio è quel che mai non cangia il core,</l>
<l>E sempre gode una tranquilla pace</l>
<l>In questo brieve trapassar dell'ore.</l></lg>
<lg>
<l>Egli è sol, che alle leggi non soggiace,</l>
<l>Perché sol colle leggi egli conviene,</l>
<l>E di quelle è compagno, e non seguace.</l></lg>
<lg>
<l>Ei le sue voglie a suo piacer trattiene,</l>
<l>E sciolto vola da mortale impero</l>
<l>A cui legati ambizion ci tiene.</l></lg>
<lg>
<l>Egli è che, conducendo il suo pensiero</l>
<l>Per lo cammin delle passate cose,</l>
<l>Mira delle future il corso intero.</l></lg>
<lg>
<l>Egli in se stesso ha sue ricchezze ascose,</l>
<l>Né mai, per voglia di grandezza umana,</l>
<l>Di sé la guida alla fortuna espose.</l></lg>
<lg>
<l>Ed egli è, che con mente accorta e sana</l>
<l>Le leggi incontra, e con la propria vita</l>
<l>Ogn'ingiuria da quelle anche allontana,</l></lg>
<lg>
<l>Come Socrate il saggio ognor n'addita,</l>
<l>Che per non violar le leggi sante</l>
<l>Sparger si contentò l'anima ardita.</l></lg>
<lg>
<l>Ei fu che, avendo i cari amici avante,</l>
<l>Del suo corso vital nel punto estremo</l>
<l>Disse con voce debile e tremante:</l></lg>
<lg>
<l>‘Amici, il mio morire io già non temo;</l>
<l>Però che, quanto accorcio il viver mio,</l>
<l>Tanto allo spirto di prigione io scemo.</l></lg>
<lg>
<l>E questa mortal vita non desio,</l>
<l>Acciò che l'alma del suo fango pura</l>
<l>Ritorni lieta allo splendor natio;</l></lg>
<lg>
<l>Ché in questa spoglia, che il goder ci fura,</l>
<l>Colui la propria vita ha più disteso</l>
<l>Che non dai giorni il viver suo misura,</l></lg>
<lg>
<l>Ma da quel che conobbe ed ha compreso.’</l></lg>
</div3>
<div3 type="poesia">
<head>FAVOLETTA</head>
<lg type="terzina">
<l>Un asino già fu (questa novella</l>
<l>È rancida, lo so! ma nulla importa,</l>
<l>Si può ridir: l'applicazione è bella)</l></lg>
<lg>
<l>Un asino già fu di mente accorta,</l>
<l>Di prudenza dotato e di ragione</l>
<l>Quanto cioè l'asinità comporta.</l></lg>
<lg>
<l>Si ridea della soma e del bastone,</l>
<l>Né perdea la sua pace in altra cura</l>
<l>Che i cavoli a rubar del suo padrone.</l></lg>
<lg>
<l>Or mentre il ciuco solo alla pastura</l>
<l>Un dì sen gia lungo la selva usata</l>
<l>In una pelle urtò per sua sventura,</l></lg>
<lg>
<l>Ch'un poco innanzi ad un leon levata,</l>
<l>Da un arbore pendente, esposta al vento</l>
<l>Un cacciator numida avea lasciata.</l></lg>
<lg>
<l>La testa ei sollevò stupito e lento:</l>
<l>Ma in veder d'un leon le fauci e 'l muso,</l>
<l>Il filosofo nostro ebbe spavento.</l></lg>
<lg>
<l>Ristette in prima e s'arretrò confuso:</l>
<l>Poi, conosciuto il ver, volse l'ingegno</l>
<l>Della spoglia temuta a far buon uso.</l></lg>
<lg>
<l>Godea degli altri immaginando i guai,</l>
<l>Ché agli asini il potere manca sempre</l>
<l>Ma il desio di mal far non manca mai.</l></lg>
</div3>
<div3 type="poesia">
<head>VECCHIAIA</head>
<lg type="terzina">
<l>Chiamo ogni giorno ai consueti uffici</l>
<l>Le castalidi dèe: ma più non hanno</l>
<l>Cura di me le sacre mie nutrici.</l></lg>
<lg>
<l>In van tempro la cetra, in van m'affanno,</l>
<l>Ché ritrosi adattarsi i detti miei</l>
<l>All'armoniche leggi or più non sanno.</l></lg>
<lg>
<l>Qual ne sia la cagione io non saprei:</l>
<l>So che poco or mi val quanto adunai</l>
<l>Da' Toschi, da' Latini e dagli Achei.</l></lg>
<lg>
<l>Forse è vizio del clima, a' pigri rai</l>
<l>Del vicino Orion: forse l'ingegno</l>
<l>Cangiò natura, e intorpidisce ormai.</l></lg>
</div3></div2>
<div2 type="parte">
<head>CANZONETTE</head>
<div3 type="poesia">
<head>LA PRIMAVERA</head>
<opener><dateline>Scritta in Roma l'anno 1719.</dateline></opener>
<lg type="canzonetta">
<lg>
<l>Già riede primavera</l>
<l>Col suo fiorito aspetto:</l>
<l>Già il grato zefiretto</l>
<l>Scherza fra l'erbe e i fior.</l></lg>
<lg>
<l>Tornan le frondi agli alberi.</l>
<l>L'erbette al prato tornano;</l>
<l>Sol non ritorna a me</l>
<l>La pace del mio cor.</l></lg>
<lg>
<l>Febo col puro raggio</l>
<l>Su i monti il gel discioglie,</l>
<l>E quei le verdi spoglie</l>
<l>Veggonsi rivestir.</l></lg>
<lg>
<l>E il fiumicel che placido</l>
<l>Fra le sue sponde mormora</l>
<l>Fa col disciolto umor</l>
<l>Il margine fiorir.</l></lg>
<lg>
<l>L'orride querce annose</l>
<l>Su le pendici alpine</l>
<l>Già dal ramoso crine</l>
<l>Scuotono il tardo gel.</l></lg>
<lg>
<l>A gara i campi adornano</l>
<l>Mille fioretti tremuli,</l>
<l>Non violati ancor</l>
<l>Da vomere crudel.</l></lg>
<lg>
<l>Al caro antico nido</l>
<l>Fin dall'egizie arene</l>
<l>La rondinella viene</l>
<l>Che ha valicato il mar;</l></lg>
<lg>
<l>Che, mentre il volo accelera,</l>
<l>Non vede il laccio pendere,</l>
<l>E va del cacciator</l>
<l>L'insidie ad incontrar.</l></lg>
<lg>
<l>L'amante pastorella</l>
<l>Già più serena in fronte</l>
<l>Corre all'usata fonte</l>
<l>A ricomporsi il crin.</l></lg>
<lg>
<l>Escon le greggie ai pascoli;</l>
<l>D'abbandonar s'affrettano,</l>
<l>Le arene il pescator,</l>
<l>L'albergo il pellegrin.</l></lg>
<lg>
<l>Fin quel nocchier dolente</l>
<l>Che sul paterno lido,</l>
<l>Scherno del flutto infido,</l>
<l>Naufrago ritornò,</l></lg>
<lg>
<l>Nel rivederlo placido</l>
<l>Lieto discioglie l'ancore,</l>
<l>E rammentar non sa</l>
<l>L'orror che in lui trovò.</l></lg>
<lg>
<l>E tu non curi intanto,</l>
<l>Fille, di darmi aita,</l>
<l>Come la mia ferita</l>
<l>Colpa non sia di te.</l></lg>
<lg>
<l>Ma se ritorno libero</l>
<l>Gli antichi lacci a sciogliere,</l>
<l>No che non stringerò</l>
<l>Più fra catene il piè.</l></lg>
<lg>
<l>Del tuo bel nome amato,</l>
<l>Cinto del verde alloro,</l>
<l>Spesso le corde d'oro</l>
<l>Ho fatto risonar.</l></lg>
<lg>
<l>Or, se mi sei più rigida,</l>
<l>Vo' che i miei sdegni apprendano</l>
<l>Del fido mio servir</l>
<l>Gli oltraggi a vendicar.</l></lg>
<lg>
<l>Ah no; ben mio, perdona</l>
<l>Questi sdegnosi accenti,</l>
<l>Ché sono i miei lamenti</l>
<l>Segni d'un vero amor.</l></lg>
<lg>
<l>S'è tuo piacer, gradiscimi;</l>
<l>Se così vuoi, disprezzami:</l>
<l>O pietosa, o crudel,</l>
<l>Sei l'alma del mio cor.</l></lg></lg>
</div3>
<div3 type="poesia">
<head>L'ESTATE</head>
<opener><dateline>Composta in Roma l'anno 1724.</dateline></opener>
<lg type="canzonetta">
<lg>
<l>Or che niega i doni suoi</l>
<l>La stagion de' fiori amica,</l>
<l>Cinta il crin di bionda spica</l>
<l>Volge a noi l'estate il piè:</l></lg>
<lg>
<l>E già sotto al raggio ardente</l>
<l>Così bollono le arene,</l>
<l>Che alla barbara Cirene</l>
<l>Più cocente il sol non è.</l></lg>
<lg>
<l>Più non hanno i primi albori</l>
<l>Le lor gelide rugiade;</l>
<l>Più dal ciel pioggia non cade</l>
<l>Che ristori e l'erbe e i fior.</l></lg>
<lg>
<l>Alimento il fonte, il rio</l>
<l>Al terren più non comparte,</l>
<l>Che si fende in ogni parte</l>
<l>Per desio di nuovo umor.</l></lg>
<lg>
<l>Polveroso al sole in faccia</l>
<l>Si scolora il verde faggio,</l>
<l>Che di frondi al nuovo maggio</l>
<l>Le sue braccia rivestì;</l></lg>
<lg>
<l>Ed ingrato al suol natio</l>
<l>Fuor del tronco ombra non stende,</l>
<l>Né dal sol l'acque difende</l>
<l>Di quel rio che lo nutrì.</l></lg>
<lg>
<l>Molle il volto, il sen bagnato,</l>
<l>Dorme steso in strana guisa</l>
<l>Su la messe già recisa</l>
<l>L'affannato mietitor;</l></lg>
<lg>
<l>E con man pietose e pronte</l>
<l>Va tergendogli la bella</l>
<l>Amorosa villanella</l>
<l>Dalla fronte il suo sudor.</l></lg>
<lg>
<l>Là su l'arido terreno</l>
<l>Scemo il can d'ogni vigore</l>
<l>Langue accanto al suo signore,</l>
<l>E né meno osa latrar;</l></lg>
<lg>
<l>Ma tramanda al seno oppresso</l>
<l>Per le fauci inaridite</l>
<l>Nuove sempre aure gradite</l>
<l>Con lo spesso respirar.</l></lg>
<lg>
<l>Quel torel che innamorava</l>
<l>Del suo ardir ninfe e pastori</l>
<l>Se ne' tronchi degli allori</l>
<l>S'avvezzava a ben ferir,</l></lg>
<lg>
<l>Del ruscello or su le sponde</l>
<l>Lento giace, e mugge e guata</l>
<l>La giovenca innamorata</l>
<l>Che risponde al suo muggir.</l></lg>
<lg>
<l>Per timor del caldo raggio</l>
<l>L'augellin non batte l'ale:</l>
<l>Alle stridule cicale</l>
<l>Cede il faggio l'usignuol.</l></lg>
<lg>
<l>Mostran già spoglie novelle</l>
<l>Le macchiate antiche serpi,</l>
<l>Che ravvolte a' nudi sterpi</l>
<l>Si fan belle in faccia al sol.</l></lg>
<lg>
<l>Al calor del lungo giorno</l>
<l>Senton là ne' salsi umori</l>
<l>Anche i muti abitatori</l>
<l>Che il soggiorno intiepidì,</l></lg>
<lg>
<l>E da' loro antri muscosi</l>
<l>Più non van scorrendo il mare,</l>
<l>Ma fra' sassi e l'alghe amare</l>
<l>Stanno ascosi a' rai del dì.</l></lg>
<lg>
<l>Pur l'estate tormentosa</l>
<l>S'io rimiro, amata Fille,</l>
<l>Le tue placide pupille,</l>
<l>Sì penosa a me non è.</l></lg>
<lg>
<l>Mi conduca il cieco dio</l>
<l>Fra' Numidi, o al mar gelato,</l>
<l>Io sarò sempre beato,</l>
<l>Idol mio, vicino a te.</l></lg>
<lg>
<l>Benché adusta abbia la fronte,</l>
<l>Con le curve opposte spalle</l>
<l>Un'ombrosa opaca valle</l>
<l>Cela il monte al caldo sol:</l></lg>
<lg>
<l>Là dall'alto in giù cadendo</l>
<l>Serpe un rio limpido e vago,</l>
<l>Che raccolto in picciol lago</l>
<l>Va nutrendo il verde suol.</l></lg>
<lg>
<l>Là del sol dubbia è la luce</l>
<l>Come suol notturna luna;</l>
<l>Né pastor greggia importuna</l>
<l>Vi conduce a pascolar:</l></lg>
<lg>
<l>E, se v'entra il sol furtivo,</l>
<l>Vedi l'ombra delle piante</l>
<l>Al variar d'aura incostante</l>
<l>Dentro il rivo tremolar.</l></lg>
<lg>
<l>Là, mia vita, uniti andiamo;</l>
<l>Là cantando il dì s'inganni.</l>
<l>Per timor di nuovi affanni</l>
<l>Non lasciamo di gioir;</l></lg>
<lg>
<l>Ché raddoppia i suoi tormenti</l>
<l>Chi con occhio mal sicuro</l>
<l>Fra la nebbia del futuro</l>
<l>Va gli eventi a prevenir.</l></lg>
<lg>
<l>Me non sdegni il biondo dio,</l>
<l>Me con Fille unisca Amore;</l>
<l>E poi, sfoghi il suo rigore</l>
<l>Fato rio, nemico ciel:</l></lg>
<lg>
<l>Ché il desio non mi tormenta</l>
<l>O di fasto o di ricchezza;</l>
<l>Né d'incomoda vecchiezza</l>
<l>Mi spaventa il pigro gel.</l></lg>
<lg>
<l>Curvo il tergo e bianco il mento</l>
<l>Toccherò le corde usate,</l>
<l>E alle corde mal temprate</l>
<l>Roco accento accoppierò.</l></lg>
<lg>
<l>E a que' rai non più vivaci</l>
<l>Rivolgendomi talora,</l>
<l>Su la man che m'innamora</l>
<l>Freddi baci imprimerò.</l></lg>
<lg>
<l>Giusti dèi, che riposate</l>
<l>Placidissimi su l'etra,</l>
<l>La mia Fille e la mia cetra</l>
<l>Deh serbate per pietà!</l></lg>
<lg>
<l>Fili poi la Parca avarà</l>
<l>I miei dì mill'anni e mille:</l>
<l>La mia cetra e la mia Fille</l>
<l>Sempre cara a me sarà.</l></lg></lg>
</div3>
<div3 type="poesia">
<head>LA LIBERTÀ</head>
<head>A NICE</head>
<opener><dateline>Scritta in Vienna l'anno 1733.</dateline></opener>
<lg type="canzonetta">
<lg>
<l>Grazie agl'inganni tuoi,</l>
<l>Al fin respiro, o Nice,</l>
<l>Al fin d'un infelice</l>
<l>Ebber gli dèi pietà:</l></lg>
<lg>
<l>Sento da' lacci suoi,</l>
<l>Sento che l'alma è sciolta;</l>
<l>Non sogno questa volta,</l>
<l>Non sogno libertà.</l></lg>
<lg>
<l>Mancò l'antico ardore,</l>
<l>E son tranquillo a segno</l>
<l>Che in me non trova sdegno</l>
<l>Per mascherarsi Amor.</l></lg>
<lg>
<l>Non cangio più colore</l>
<l>Quando il tuo nome ascolto;</l>
<l>Quando ti miro in volto</l>
<l>Più non mi batte il cor.</l></lg>
<lg>
<l>Sogno, ma te non miro</l>
<l>Sempre ne' sogni miei:</l>
<l>Mi desto, e tu non sei</l>
<l>Il primo mio pensier.</l></lg>
<lg>
<l>Lungi da te m'aggiro</l>
<l>Senza bramarti mai;</l>
<l>Son teco, e non mi fai</l>
<l>Né pena né piacer.</l></lg>
<lg>
<l>Di tua beltà ragiono,</l>
<l>Né intenerir mi sento;</l>
<l>I torti miei rammento,</l>
<l>E non mi so sdegnar.</l></lg>
<lg>
<l>Confuso più non sono</l>
<l>Quando mi vieni appresso;</l>
<l>Col mio rivale istesso</l>
<l>Posso di te parlar.</l></lg>
<lg>
<l>Volgimi il guardo altero,</l>
<l>Parlami in volto umano;</l>
<l>Il tuo disprezzo è vano,</l>
<l>È vano il tuo favor;</l></lg>
<lg>
<l>Ché più l'usato impero</l>
<l>Quei labbri in me non hanno;</l>
<l>Quegli occhi più non sanno</l>
<l>La via di questo cor.</l></lg>
<lg>
<l>Quel che or m'alletta o spiace,</l>
<l>Se lieto o mesto or sono,</l>
<l>Già non è più tuo dono,</l>
<l>Già colpa tua non è:</l></lg>
<lg>
<l>Ché senza te mi piace</l>
<l>La selva, il colle, il prato;</l>
<l>Ogni soggiorno ingrato</l>
<l>M'annoia ancor con te.</l></lg>
<lg>
<l>Odi s'io son sincero:</l>
<l>Ancor mi sembri bella,</l>
<l>Ma non mi sembri quella</l>
<l>Che paragon non ha.</l></lg>
<lg>
<l>E (non t'offenda il vero)</l>
<l>Nel tuo leggiadro aspetto</l>
<l>Or vedo alcun difetto</l>
<l>Che mi parea beltà.</l></lg>
<lg>
<l>Quando lo stral spezzai</l>
<l>(Confesso il mio rossore)</l>
<l>Spezzar m'intesi il core,</l>
<l>Mi parve di morir.</l></lg>
<lg>
<l>Ma per uscir di guai,</l>
<l>Per non vedersi oppresso,</l>
<l>Per racquistar se stesso</l>
<l>Tutto si può soffrir.</l></lg>
<lg>
<l>Nel visco in cui s'avvenne</l>
<l>Quell'augellin talora,</l>
<l>Lascia le penne ancora,</l>
<l>Ma torna in libertà:</l></lg>
<lg>
<l>Poi le perdute penne</l>
<l>In pochi dì rinnova;</l>
<l>Cauto divien per prova,</l>
<l>Né più tradir si fa.</l></lg>
<lg>
<l>So che non credi estinto</l>
<l>In me l'incendio antico,</l>
<l>Perché sì spesso il dico,</l>
<l>Perché tacer non so:</l></lg>
<lg>
<l>Quel naturale istinto,</l>
<l>Nice, a parlar mi sprona,</l>
<l>Per cui ciascun ragiona</l>
<l>De' rischi che passò.</l></lg>
<lg>
<l>Dopo il crudel cimento</l>
<l>Narra i passati sdegni,</l>
<l>Di sue ferite i segni</l>
<l>Mostra il guerrier così.</l></lg>
<lg>
<l>Mostra così contento</l>
<l>Schiavo che uscì di pena</l>
<l>La barbara catena</l>
<l>Che strascinava un dì.</l></lg>
<lg>
<l>Parlo, ma sol parlando</l>
<l>Me soddisfar procuro;</l>
<l>Parlo, ma nulla io curo</l>
<l>Che tu mi presti fé:</l></lg>
<lg>
<l>Parlo, ma non dimando</l>
<l>Se approvi i detti miei,</l>
<l>Né se tranquilla sei</l>
<l>Nel ragionar di me.</l></lg>
<lg>
<l>Io lascio un'incostante:</l>
<l>Tu perdi un cor sincero;</l>
<l>Non so di noi primiero</l>
<l>Chi s'abbia a consolar.</l></lg>
<lg>
<l>So che un sì fido amante</l>
<l>Non troverà più Nice;</l>
<l>Che un'altra ingannatrice</l>
<l>È facile a trovar.</l></lg></lg>
</div3>
<div3 type="poesia">
<head>PALINODIA</head>
<head>A NICE</head>
<opener><dateline>Scritta in Vienna l'anno 1746.</dateline></opener>
<lg type="canzonetta">
<lg>
<l>Placa gli sdegni tuoi;</l>
<l>Perdono, amata Nice;</l>
<l>L'error d'un infelice</l>
<l>È degno di pietà.</l></lg>
<lg>
<l>È ver, de' lacci suoi</l>
<l>Vantai che l'alma è sciolta;</l>
<l>Ma fu l'estrema volta</l>
<l>Ch'io vanti libertà.</l></lg>
<lg>
<l>È ver, l'antico ardore</l>
<l>Celar pretesi a segno</l>
<l>Che mascherai lo sdegno</l>
<l>Per non scoprir l'amor:</l></lg>
<lg>
<l>Ma cangi o no colore,</l>
<l>Se nominar t'ascolto</l>
<l>Ognun mi legge in volto</l>
<l>Come si sta nel cor.</l></lg>
<lg>
<l>Pur desto ognor ti miro,</l>
<l>Non che ne' sogni miei;</l>
<l>Ché ovunque tu non sei</l>
<l>Ti pinge il mio pensier.</l></lg>
<lg>
<l>Tu, se con te m'aggiro,</l>
<l>Tu, se ti lascio mai,</l>
<l>Tu delirar mi fai</l>
<l>Di pena o di piacer.</l></lg>
<lg>
<l>Di te s'io non ragiono</l>
<l>Infastidir mi sento,</l>
<l>Di nulla mi rammento,</l>
<l>Tutto mi fa sdegnar.</l></lg>
<lg>
<l>A nominarti io sono</l>
<l>Sì avvezzo a chi m'appresso,</l>
<l>Che al mio rivale istesso</l>
<l>Soglio di te parlar.</l></lg>
<lg>
<l>Da un sol tuo sguardo altero,</l>
<l>Da un sol tuo detto umano</l>
<l>Io mi difendo in vano,</l>
<l>Sia sprezzo o sia favor.</l></lg>
<lg>
<l>Fuor che il tuo dolce impero</l>
<l>Altro destin non hanno,</l>
<l>Ché secondar non sanno</l>
<l>I moti del mio cor.</l></lg>
<lg>
<l>Ogni piacer mi spiace</l>
<l>Se grato a te non sono;</l>
<l>Ciò che non è tuo dono</l>
<l>Contento mio non è.</l></lg>
<lg>
<l>Tutto con te mi piace,</l>
<l>Sia colle, o selva, o prato;</l>
<l>Tutto è soggiorno ingrato</l>
<l>Lungi, ben mio, da te.</l></lg>
<lg>
<l>Or parlerò sincero;</l>
<l>Non sol mi sembri bella,</l>
<l>Non sol mi sembri quella</l>
<l>Che paragon non ha;</l></lg>
<lg>
<l>Ma spesso, ingiusto al vero,</l>
<l>Condanno ogni altro aspetto;</l>
<l>Tutto mi par difetto,</l>
<l>Fuor che la tua beltà.</l></lg>
<lg>
<l>Lo stral già non spezzai;</l>
<l>Ché in van per mio rossore</l>
<l>Trarlo tentai dal core,</l>
<l>E ne credei morir.</l></lg>
<lg>
<l>Ah, per uscir di guai</l>
<l>Più me ne vidi oppresso;</l>
<l>Ah di tentar l'istesso</l>
<l>Più non potrei soffrir.</l></lg>
<lg>
<l>Nel visco in cui s'avvenne</l>
<l>Quell'augellin talora,</l>
<l>Scuote le penne ancora</l>
<l>Cercando libertà;</l></lg>
<lg>
<l>Ma in agitar le penne</l>
<l>Gl'impacci suoi rinnova:</l>
<l>Più di fuggir fa prova,</l>
<l>Più prigionier si fa.</l></lg>
<lg>
<l>No, ch'io non bramo estinto</l>
<l>Il caro incendio antico;</l>
<l>Quando più spesso il dico,</l>
<l>Meno bramar lo so.</l></lg>
<lg>
<l>Sai che un loquace istinto</l>
<l>Gli amanti ai detti sprona;</l>
<l>Ma fin che si ragiona</l>
<l>La fiamma non passò.</l></lg>
<lg>
<l>Biasma nel rio cimento</l>
<l>Di Marte ognor gli sdegni,</l>
<l>E ognor di Marte ai segni</l>
<l>Torna il guerrier così.</l></lg>
<lg>
<l>Torna così contento</l>
<l>Schiavo che uscì di pena,</l>
<l>Per uso alla catena</l>
<l>Che detestava un dì.</l></lg>
<lg>
<l>Parlo, ma ognor parlando</l>
<l>Di te parlar procuro;</l>
<l>Ma nuovo amor non curo,</l>
<l>Non so cambiar di fé:</l></lg>
<lg>
<l>Parlo, ma poi dimando</l>
<l>Pietà dei detti miei;</l>
<l>Parlo, ma sol tu sei</l>
<l>L'arbitra ognor di me.</l></lg>
<lg>
<l>Un cor non incostante</l>
<l>Un reo così sincero</l>
<l>Ah l'amor tuo primiero</l>
<l>Ritorni a consolar.</l></lg>
<lg>
<l>Nel suo pentito amante</l>
<l>Almen la bella Nice</l>
<l>Un'alma ingannatrice</l>
<l>Sa che non può trovar.</l></lg>
<lg>
<l>Se mi dai di pace un pegno,</l>
<l>Se mi rendi, o Nice, il cor.</l>
<l>Quanto già cantai di sdegno</l>
<l>Ricantar vogl'io d'amor.</l></lg></lg>
</div3>
<div3 type="poesia">
<head>LA PARTENZA</head>
<opener><dateline>Composta in Vienna l'anno 1746.</dateline></opener>
<lg type="canzonetta">
<lg>
<l>Ecco quel fiero istante:</l>
<l>Nice, mia Nice, addio.</l>
<l>Come vivrò, ben mio,</l>
<l>Così lontan da te?</l></lg>
<lg>
<l>Io vivrò sempre in pene,</l>
<l>Io non avrò più bene;</l>
<l>E tu chi sa se mai</l>
<l>Ti sovverrai di me!</l></lg>
<lg>
<l>Soffri che in traccia almeno</l>
<l>Di mia perduta pace</l>
<l>Venga il pensier seguace</l>
<l>Su l'orme del tuo piè.</l></lg>
<lg>
<l>Sempre nel tuo cammino,</l>
<l>Sempre m'avrai vicino;</l>
<l>E tu chi sa se mai</l>
<l>Ti sovverrai di me!</l></lg>
<lg>
<l>Io fra remote sponde</l>
<l>Mesto volgendo i passi</l>
<l>Andrò chiedendo ai sassi:</l>
<l>‘La Ninfa mia dov'è?’</l></lg>
<lg>
<l>Dall'una all'altra aurora</l>
<l>Te andrò chiamando ognora;</l>
<l>E tu chi sa se mai</l>
<l>Ti sovverrai di me!</l></lg>
<lg>
<l>Io rivedrò sovente</l>
<l>Le amene piagge, o Nice,</l>
<l>Dove vivea felice</l>
<l>Quando vivea con te.</l></lg>
<lg>
<l>A me saran tormento</l>
<l>Cento memorie e cento;</l>
<l>E tu chi sa se mai</l>
<l>Ti sovverrai di me!</l></lg>
<lg>
<l>‘Ecco’, dirò, ‘quel fonte</l>
<l>Dove avvampò di sdegno,</l>
<l>Ma poi di pace in pegno</l>
<l>La bella man mi diè.</l></lg>
<lg>
<l>Qui si vivea di speme;</l>
<l>Là si languiva insieme’;</l>
<l>E tu chi sa se mai</l>
<l>Ti sovverrai di me!</l></lg>
<lg>
<l>Quanti vedrai, giungendo</l>
<l>Al nuovo tuo soggiorno,</l>
<l>Quanti venirti intorno</l>
<l>A offrirti amore e fé!</l></lg>
<lg>
<l>Oh Dio! chi sa, fra tanti</l>
<l>Teneri omaggi e pianti,</l>
<l>Oh Dio! chi sa se mai</l>
<l>Ti sovverrai di me!</l></lg>
<lg>
<l>Pensa qual dolce strale,</l>
<l>Cara, mi lasci in seno:</l>
<l>Pensa che amò Fileno</l>
<l>Senza sperar mercé:</l></lg>
<lg>
<l>Pensa, mia vita, a questo</l>
<l>Barbaro addio funesto:</l>
<l>Pensa... Ah chi sa se mai</l>
<l>Ti sovverrai di me!</l></lg></lg>
</div3>
<div3 type="poesia">
<head>A NICE</head>
<lg type="canzonetta">
<lg>
<l>È forza, mio core,</l>
<l>Mio core infelice,</l>
<l>Scordarsi l'amore,</l>
<l>Scordarsi di Nice,</l>
<l>Di Nice che ingrata</l>
<l>Fin or ci tradì.</l></lg>
<lg>
<l>Sì sì, già son desto,</l>
<l>Già sciolto son io.</l>
<l>Addio, Nice, e questo</l>
<l>Sia l'ultimo addio:</l>
<l>Assai m'ingannasti,</l>
<l>Ti basti così.</l></lg>
<lg>
<l>Si cerchi una nuova</l>
<l>Catena amorosa,</l>
<l>E se non si trova</l>
<l>Di te più vezzosa,</l>
<l>Mi basta che sia</l>
<l>Men fiera di te.</l></lg>
<lg>
<l>Che provi quel nodo</l>
<l>Ch'io provo nel seno,</l>
<l>Che goda s'io godo,</l>
<l>Che peni s'io peno,</l>
<l>Che tutti divida</l>
<l>Gli affetti con me.</l></lg>
<lg>
<l>Eppur, nel mirarti</l>
<l>Sì dolce d'aspetto,</l>
<l>Sperai di trovarti</l>
<l>Capace d'affetto,</l>
<l>Modestia chiamai</l>
<l>Quel primo rigor.</l></lg>
<lg>
<l>Chi avrebbe pensato</l>
<l>Che in te si celasse</l>
<l>Il cor più spietato</l>
<l>Che mai si trovasse</l>
<l>Ne' vasti confini</l>
<l>Del regno d'Amor?</l></lg></lg>
</div3>
<div3 type="poesia">
<head>CANZONETTA</head>
<opener><dateline>Per un ballo di villani e villanelle eseguito
nell'interno dell'imperial corte del Bonno l'ultima domenica
del carnevale del 1740 dalle Altezze reali delle due
arciduchesse d'Austria Maria Teresa, (poi imperatrice regina)
e Marianna (poi principessa di Lorena) e loro dame, scritta
d'ordine sovrano.</dateline></opener>
<div4 type="parte">
<castList>
<head>INTERLOCUTORI</head>
<castItem type="role"><role>UNA VILLANELLA</role></castItem>
<castItem type="role"><role>UN VILLANELLO</role></castItem>
<castItem type="role"><role>CORO</role></castItem>
</castList></div4>
<div4 type="parte">
<stage>Una schiera di Villanelle compaisce ballando e
cantando il seguente</stage>
<sp><speaker>CORO</speaker>
<lg>
<l> Il sol tramonta ormai;</l>
<l>Belle, a danzar correte:</l>
<l>Ma chi di noi, chi mai</l>
<l>La danza guiderà?</l></lg></sp>
<stage>Si ferma il ballo, e canta a solo</stage>
<sp><speaker>UNA VILLANELLA</speaker>
<lg>
<l> Io, se vi piace, o belle</l>
<l>Compagne villanelle,</l>
<l>Io condurrò la schiera:</l>
<l>Comincerò primiera,</l>
<l>E del mio piè la traccia</l>
<l>Ogni altra seguirà.</l></lg>
<lg>
<l>Ma, se danzar volete,</l>
<l>Siate ridenti e liete:</l>
<l>Chi sarà mesta in faccia</l>
<l>Nemica mia sarà.</l></lg></sp>
<stage>Cantano tutti ballando come nel principio</stage>
<sp><speaker>CORO</speaker>
<lg>
<l> Chi non ha il cor contento</l>
<l>Fugga dal nostro coro:</l>
<l>E sola a suo talento</l>
<l>Sospiri in libertà.</l></lg></sp>
<stage>Si ferma il ballo, e canta a solo</stage>
<sp><speaker>UN VILLANELLO</speaker>
<lg>
<l> Di un'allegria vivace</l>
<l>Non v'è la più perfetta</l>
<l>Universal ricetta</l>
<l>Per ogni infermità.</l></lg>
<lg>
<l>Mette i pensieri in pace,</l>
<l>Il mal trasforma in bene,</l>
<l>La gioventù mantiene,</l>
<l>Conserva la beltà.</l></lg></sp>
<stage>Tutti ballando e cantando</stage>
<sp><speaker>CORO</speaker>
<lg>
<l> Chi non ha il cor contento</l>
<l>Fugga dal nostro coro:</l>
<l>E sola a suo talento</l>
<l>Sospiri in libertà.</l></lg>
</sp>
</div4></div3></div2>
<div2 type="parte">
<head>EPITALAMII</head>
<div3 type="poesia">
<head>EPITALAMIO I</head>
<epigraph>
<lg><l><foreign lang="lat">Io Hymen Hymenaee io.</foreign></l></lg>
<bibl>CATUL. <title>Manl. et lun. Epithal.</title></bibl>
</epigraph>
<opener><dateline>Scritto in Napoli dall'autore nella sua prima gioventù in
occasione delle nozze degli eccellentissimi signori don
Antonio Pignatelli e donn'Anna Francesca Pinelli de'
Sangro, principe e principessa di Belmonte, l'anno 1720.</dateline></opener>
<lg type="ottava">
<head>I</head>
<l>Altri di Cadmo o dell'offeso Atride</l>
<l>Canti l'imprese e i bellici sudori;</l>
<l>Altri il valor del favoloso Alcide,</l>
<l>O di Gradivo i sanguinosi allori:</l>
<l>Io sol di due bell'alme oneste e fide</l>
<l>Il nodo canto e i fortunati ardori.</l>
<l>S'asconda Amor nella mia cetra, e dia</l>
<l>Sol concenti d'amor la musa mia.</l></lg>
<lg type="ottava">
<head>2</head>
<l>Eccelsa donna, a cui fortuna e merto</l>
<l>Per l'umano sentier compagni sono,</l>
<l>Non isdegnar che l'amoroso serto,</l>
<l>Che intesso agli alti sposi, io t'offra in dono.</l>
<l>Forse che un dì, reso lo stile esperto,</l>
<l>Canterò le tue lodi in chiaro suono.</l>
<l>Or cortese m'ascolta, e soffri intanto</l>
<l>Che all'imprese sublimi avvezzi il canto.</l></lg>
<lg type="ottava">
<head>3</head>
<l>Farò come fanciul che in pria soletto</l>
<l>Tentar l'onda non osa, ancorché destra;</l>
<l>Poscia a lieve corteccia appoggia il petto</l>
<l>Ed al nuoto così le membra addestra:</l>
<l>Quindi gl'insegna in più sicuro aspetto</l>
<l>I pesci ad emular l'arte maestra;</l>
<l>Al fin lascia i sostegni in su le sponde,</l>
<l>E va per gioco a contrastar con l'onde.</l></lg>
<lg type="ottava">
<head>4</head>
<l>Nel molle sen della felice terra</l>
<l>Cui bagna l'onda pèrsa e l'eritrea,</l>
<l>Ove senza sudor si pasce ed erra</l>
<l>L'avventurosa gioventù sabea,</l>
<l>S'inalza un monte a cui non fa mai guerra</l>
<l>L'estivo raggio o la stagion più rea;</l>
<l>Ma sempre ode fra' rami e intorno a' fiori</l>
<l>Lascivi susurrar Favonio e Clori.</l></lg>
<lg type="ottava">
<head>5</head>
<l>Là sorgono a vicenda in ogni lato</l>
<l>Le fruttifere palme, i cedri densi,</l>
<l>L'amomo, il nardo, il calamo odorato,</l>
<l>Le mirre amare, i lagrimosi incensi,</l>
<l>E quanti legni intorno al rogo amato,</l>
<l>Ove ringiovanir morendo pensi,</l>
<l>Suole adunar con provvido consiglio</l>
<l>L'augel che di se stesso è padre e figlio.</l></lg>
<lg type="ottava">
<head>6</head>
<l>Là sempre han verdi i tronchi i rami loro,</l>
<l>Là mai ferro alle piante ombra non scema,</l>
<l>Né in quelle falde mai giovenca o toro</l>
<l>Sotto giogo pesante avvien che gema;</l>
<l>Né che, sudando nel servil lavoro,</l>
<l>Il mendìco cultor l'aratro prema;</l>
<l>Ma vede senza rischio e senza affanno</l>
<l>L'ariste biondeggiar più volte l'anno.</l></lg>
<lg type="ottava">
<head>7</head>
<l>Nascon là varie frutta a un tronco unite.</l>
<l>Né costa l'accoppiarle arte o pensiero:</l>
<l>Dall'olmo istesso e dall'istessa vite</l>
<l>Pende gemino grappo e biondo e nero.</l>
<l>E di quelle contrade al Ciel gradite</l>
<l>Autunno e primavera il dolce impero</l>
<l>Contendono fra lor; talché per tutto</l>
<l>Non spunta fior, che non maturi il frutto.</l></lg>
<lg type="ottava">
<head>8</head>
<l>Su la cima del monte un pian rotondo</l>
<l>Di piante ombroso si dilata in giro,</l>
<l>Sovra di cui quanto racchiude il mondo</l>
<l>Di vaghezza e piacer le stelle uniro.</l>
<l>Qui vedi un antro, ivi un ruscel giocondo</l>
<l>Nutrir dell'erbe il natural zaffiro,</l>
<l>E vagar pascolando a schiere a schiere</l>
<l>Dipinti augelli e mansuete fere.</l></lg>
<lg type="ottava">
<head>9</head>
<l>Tai non fur delle Esperidi i famosi</l>
<l>Orti di cui tant'alto il grido ascese,</l>
<l>Né quei che sovra i muri bellicosi</l>
<l>Il fasto assiro a fabbricarsi intese:</l>
<l>E men grati di questi i bei riposi</l>
<l>Degli Elisi trovò, quando vi scese</l>
<l>Il padre a riveder dal ciel lontano</l>
<l>Con la donna di Cuma il pio Troiano.</l></lg>
<lg type="ottava">
<head>10</head>
<l>Non sai se l'arte o il caso abbia fornita</l>
<l>Così bell'opra, o siano entrambi a parte;</l>
<l>Perocché l'arte è tal che il caso imìta,</l>
<l>E 'l caso è tal che rassomiglia all'arte.</l>
<l>E questo a quella, e quella a questo unita,</l>
<l>Quanto può, quanto sa mesce e comparte:</l>
<l>Un la materia al bel lavor dispose,</l>
<l>L'altra meglio adornolla, e poi s'ascose.</l></lg>
<lg type="ottava">
<head>11</head>
<l>Ma del bel monte in su l'estrema altura</l>
<l>Non giunge mortal piede e non soggiorna;</l>
<l>E se dal basso mai salir proccura,</l>
<l>Donde in van dipartissi in van ritorna:</l>
<l>Perché quella selvosa ampla pianura,</l>
<l>Che le sue falde in vasto giro adorna,</l>
<l>Così l'obblique vie co' tronchi intrica,</l>
<l>Che chi prima v'entrò n'esce a fatica.</l></lg>
<lg type="ottava">
<head>12</head>
<l>Tal, mi cred'io, là nel cretense lido,</l>
<l>Ove Pasife ardeo di folli brame,</l>
<l>Il torto calle e il periglioso nido</l>
<l>Esser dovea del Minotauro infame;</l>
<l>Da cui campando a sorte il Greco infido</l>
<l>Per opra sol del fortunato stame</l>
<l>Rese a chi l'addestrò nel gran cimento</l>
<l>Per mercé della vita un tradimento.</l></lg>
<lg type="ottava">
<head>13</head>
<l>Quivi, lontan dal timido consorte,</l>
<l>In sì rimota parte e sì nascosa,</l>
<l>Spesso a giacer ritorna il dio più forte</l>
<l>Colla dea più lasciva e più vezzosa.</l>
<l>E mentre fra le placide ritorte</l>
<l>Prigionier fortunato egli riposa,</l>
<l>Tace l'ira e 'l furor, dormon gli sdegni,</l>
<l>E stanno in pace e le province e i regni.</l></lg>
<lg type="ottava">
<head>14</head>
<l>Bello è il veder, qualor deposto il peso</l>
<l>Della lorica sanguinosa e dura</l>
<l>Marte colla sua dea giace disteso</l>
<l>Tra' fioretti del prato e la verdura,</l>
<l>Degli Amorini il folto stuolo, inteso</l>
<l>A' molli scherzi in fanciullesca cura,</l>
<l>Volare a groppi, e in mille guise e mille</l>
<l>Vibrar saette e suscitar faville.</l></lg>
<lg type="ottava">
<head>15</head>
<l>Uno, deposto la faretra e l'arco,</l>
<l>Il grand'elmo adattar proccura in testa;</l>
<l>Ma sotto il grave inusitato incarco</l>
<l>Mezzo nascosto e quasi oppresso resta.</l>
<l>Chi passa dell'usbergo il doppio varco,</l>
<l>E chi sopra vi sale e lo calpesta;</l>
<l>Chi tragge l'asta, e chi sul tergo ignudo</l>
<l>Tenta inalzar lo smisurato scudo.</l></lg>
<lg type="ottava">
<head>16</head>
<l>Altri la ruota che gli cadde al piede</l>
<l>Della conca materna adatta all'asse,</l>
<l>Né il semplice può mai, perché non vede,</l>
<l>Trovar via di riporla onde la trasse.</l>
<l>Questi al german, che su l'erbosa sede</l>
<l>Dorme, a troncar le piume intento stasse;</l>
<l>Quegli, mentre alle labbra il dito pone,</l>
<l>Che taccia a un altro, e che nol desti, impone.</l></lg>
<lg type="ottava">
<head>17</head>
<l>Qual d'un alloro in su la cima ascende</l>
<l>Degli augelli a spiar la sede ignota,</l>
<l>Qual librato su l'ali in aria pende,</l>
<l>Qual va nel fonte a inumidir la gota;</l>
<l>Chi l'arco acconcia e chi la face accende,</l>
<l>Chi aguzza il dardo alla volubil ruota;</l>
<l>Altri corre, altri giace, altri s'aggira,</l>
<l>E chi piange e chi ride e chi s'adira.</l></lg>
<lg type="ottava">
<head>18</head>
<l>Così colà sovra l'iblea pendice</l>
<l>Errano intorno alle cortecce amate,</l>
<l>Spogliando de' suoi pregi il suol felice,</l>
<l>L'industri pecchie alla novella estate.</l>
<l>Questa dal fior soave succo elìce,</l>
<l>Quella compon le fabbriche odorate;</l>
<l>Van susurrando, e mille volte al giorno</l>
<l>Alla cerea magion fanno ritorno.</l></lg>
<lg type="ottava">
<head>19</head>
<l>Fra gli altri un dì, mentre riposa in pace</l>
<l>Presso alla dolce amica il dio guerriero,</l>
<l>Fura il brando, lo snuda, e troppo audace</l>
<l>Sel reca in spalla un pargoletto arciero;</l>
<l>E, movendo più tardo il piè fugace</l>
<l>Sotto il peso per lui poco leggiero,</l>
<l>Io non so come, al genitor vicino,</l>
<l>Inciampando nel suol, cadde supino.</l></lg>
<lg type="ottava">
<head>20</head>
<l>E cadendo, l'acciaro infausto e rio</l>
<l>Al fiero nume il manco piè percosse,</l>
<l>E 'l punse sì che il caldo sangue uscìo</l>
<l>In varie stille a far l'erbette rosse.</l>
<l>Gridò Marte sdegnato e i lumi aprio,</l>
<l>Ed al suo grido Citerea si scosse.</l>
<l>Volle alla fuga Amore aprir le penne,</l>
<l>Ma la madre il raggiunse e lo trattenne.</l></lg>
<lg type="ottava">
<head>21</head>
<l>Ei per fuggir si scuote e si dibatte.</l>
<l>Ma quella prima il di lui fallo apprese,</l>
<l>Poi con sferza di rose il vivo latte</l>
<l>Delle sue membra in cento parti offese.</l>
<l>Ei si discolpa; ella più fiera il batte,</l>
<l>Né son le scuse e le querele intese.</l>
<l>Stanca al fin l'abbandona; ed ei sdegnato</l>
<l>Va, mordendosi il dito, in altro lato.</l></lg>
<lg type="ottava">
<head>22</head>
<l>E per l'onda giurò del pigro fiume</l>
<l>Far delle sue percosse alta vendetta.</l>
<l>Pensa intanto partirsi il fiero nume,</l>
<l>Ché 'l suo Trace inquieto ormai l'aspetta;</l>
<l>Il Trace che con barbaro costume,</l>
<l>Fra i cibi ancor di grata mensa eletta,</l>
<l>I vasi che al piacer Lieo prescrisse</l>
<l>Ministri fa delle sanguigne risse.</l></lg>
<lg type="ottava">
<head>23</head>
<l>Onde s'alza dal prato e si ripone</l>
<l>L'armi funeste agli altrui danni pronte:</l>
<l>E son, mentr'ei s'adatta e ricompone,</l>
<l>Ancelle al suo vestir le Stragi e l'Onte.</l>
<l>Crollano allor le barbare corone</l>
<l>A' purpurei tiranni in su la fronte,</l>
<l>E sì torbida luce in lui balena,</l>
<l>Che Citerea può rimirarlo appena.</l></lg>
<lg type="ottava">
<head>24</head>
<l>Come talora il libico serpente,</l>
<l>Forse dagli anni affaticato e lasso,</l>
<l>Suole, al tornar della stagione ardente,</l>
<l>La vecchiezza spogliar fra sasso e sasso;</l>
<l>Indi il tergo squamoso e rilucente</l>
<l>Ravvolge al sole in tortuoso passo;</l>
<l>Vibra tre lingue, e a' velenosi fiati</l>
<l>Aduggia i fiori, inaridisce i prati:</l></lg>
<lg type="ottava">
<head>25</head>
<l>Tal sembra allor che parte e si divide</l>
<l>Da lei, per cui men ci tormenta e nuoce;</l>
<l>Ed, obliato ogni piacer, s'asside</l>
<l>Nella ferrea quadriga il dio feroce.</l>
<l>S'incurva l'asse al grave pondo, e stride;</l>
<l>Si fa l'aria sanguigna al guardo atroce;</l>
<l>Escono i venti, e già coperto appare</l>
<l>Di nembi il cielo e di procelle il mare.</l></lg>
<lg type="ottava">
<head>26</head>
<l>Va la Discordia innanzi e i nodi spezza</l>
<l>D'amor, di pace, e agevola i sentieri</l>
<l>Al Furor che perigli unqua non prezza,</l>
<l>All'Empietà da' livid'occhi e neri.</l>
<l>Presso a costor vien la Vendetta, avvezza</l>
<l>A scuoter regni, a soggiogare imperi;</l>
<l>La Crudeltà la siegue, il Tradimento,</l>
<l>Il Terror, la Ruina e lo Spavento.</l></lg>
<lg type="ottava">
<head>27</head>
<l>V'è la superba Ambizion fumante</l>
<l>Che, pregna di se stessa, ogni altro oblia;</l>
<l>V'è l'Invidia che, magra e palpitante,</l>
<l>Più l'altrui mal che 'l proprio ben desia;</l>
<l>V'è la pallida Morte, e a lui davante</l>
<l>Ruota la falce sanguinosa e ria;</l>
<l>E la Fame e la Peste a un carro istesso,</l>
<l>Orrida compagnia! gli vanno appresso.</l></lg>
<lg type="ottava">
<head>28</head>
<l>Parte Gradivo, e occultamente il figlio</l>
<l>Va seco, ancor di rabbia il sen trafitto.</l>
<l>Quei la triplice Arabia e 'l mar vermiglio</l>
<l>Si lascia a tergo ed il fecondo Egitto.</l>
<l>Ma non so con qual arte o qual consiglio</l>
<l>Amore il deviò dal cammin dritto,</l>
<l>Ché, mentre in ver la Tracia il corso muove,</l>
<l>Senza ch'ei se n'avvegga il mena altrove.</l></lg>
<lg type="ottava">
<head>29</head>
<l>Gira a sinistra, e per l'ondoso regno</l>
<l>Passa di Libia il procelloso flutto;</l>
<l>Poi per angusto varco il nido indegno</l>
<l>Trascorre de' Ciclopi a piede asciutto:</l>
<l>L'angusto varco ove in eterno sdegno</l>
<l>Latra Scilla dal corpo informe e brutto;</l>
<l>E, qual dardo veloce, al fin perviene</l>
<l>Del bel Sebéto alle felici arene.</l></lg>
<lg type="ottava">
<head>30</head>
<l>Quivi Amor lo precorre; e in quelle sponde</l>
<l>Ratto sen vola a una regal donzella;</l>
<l>Colla face e co' dardi in lei s'asconde,</l>
<l>E le vendette sue confida a quella.</l>
<l>A lei sen va, perché non spera altronde</l>
<l>Più sicure scoccar le sue quadrella;</l>
<l>E sa che, sebben ella amor disprezza,</l>
<l>È per lung'uso a innamorare avvezza.</l></lg>
<lg type="ottava">
<head>31</head>
<l>Anna è costei di tanto onor ripiena,</l>
<l>Frutto gentil di generosa pianta,</l>
<l>Di cui superba la real sirena,</l>
<l>Più che d'ogni altra figlia, oggi si vanta.</l>
<l>Se in giro in liete danze il passo mena,</l>
<l>Se tace o ride, e se favella o canta,</l>
<l>Porta in ogni suo moto Amore accolto,</l>
<l>Pallade in seno, e Citerea nel volto.</l></lg>
<lg type="ottava">
<head>32</head>
<l>Vicino al lato suo siedono al paro</l>
<l>Con la dolce consorte il genitore,</l>
<l>Coppia gentil d'illustre sangue e chiaro,</l>
<l>Vivi esempli di senno e di valore;</l>
<l>Alme che prima in Ciel si vagheggiaro,</l>
<l>E poi quaggiù le ricongiunse Amore:</l>
<l>E dier tal frutto, che non vede il sole</l>
<l>Più nobil pianta e più leggiadra prole.</l></lg>
<lg type="ottava">
<head>33</head>
<l>Stava la bella donna intenta allora</l>
<l>Su le carte a snodar musici accenti,</l>
<l>Ed alla voce or tremula or sonora</l>
<l>Tacean su l'ali innamorati i venti.</l>
<l>Men soave di lei si lagna e plora</l>
<l>La mesta Filomena ai dì ridenti,</l>
<l>Qualor va solitaria in balza aprica</l>
<l>La dolce a rinnovar querela antica.</l></lg>
<lg type="ottava">
<head>34</head>
<l>La voce, pria nel molle petto accolta,</l>
<l>Con maestra ragion spigne o sospende.</l>
<l>Ora in rapide fughe e in groppi avvolta</l>
<l>Velocissimamente in alto ascende;</l>
<l>Ora in placido corso e più disciolta</l>
<l>Soavissimamente in giù discende;</l>
<l>I momenti misura, annoda e parte,</l>
<l>E talor sembra fallo, ed è tutt'arte.</l></lg>
<lg type="ottava">
<head>35</head>
<l>Se così rasciugò su gli occhi il pianto</l>
<l>Al re di Giuda il giovanetto ebreo,</l>
<l>Se i regni dell'orror con tale incanto</l>
<l>Impietosì l'innamorato Orfeo,</l>
<l>Non fia stupore. Il Ciel parte del vanto</l>
<l>Mi dia che solo in questa unir poteo,</l>
<l>E a Dite anch'io n'andrò senza paura,</l>
<l>O pur di Tebe a rinnovar le mura.</l></lg>
<lg type="ottava">
<head>36</head>
<l>Qui posa Amore, e nel soave e tardo</l>
<l>Moto degli occhi suoi le piume assetta:</l>
<l>Tien curvo l'arco ed incoccato il dardo,</l>
<l>Com'uom che a nuocer luogo e tempo aspetta.</l>
<l>Passa Marte frattanto, e volge il guardo:</l>
<l>Sprigiona allora Amor la sua saetta,</l>
<l>E va ratta così la canna ardita,</l>
<l>Che quasi pria del colpo è la ferita.</l></lg>
<lg type="ottava">
<head>37</head>
<l>Quando le chiome e il delicato viso</l>
<l>Marte mirò della donzella altera,</l>
<l>Gli fu veder la bella diva avviso</l>
<l>Che in Cipro, in Pafo e in Amatunta impera.</l>
<l>Tal sembra agli occhi, e tal somiglia al riso,</l>
<l>Tal era agli atti, al favellar tal era:</l>
<l>Com'ella ha di rossor la gota aspersa,</l>
<l>Se non quanto onestà la fa diversa.</l></lg>
<lg type="ottava">
<head>38</head>
<l>Stupido il fiero dio l'asta abbandona,</l>
<l>L'asta crudel dell'altrui sangue ingorda;</l>
<l>Di sdegno e di furor più non ragiona;</l>
<l>Il ciel, le stelle e Citerea si scorda.</l>
<l>Non fra le stragi il fier desio lo sprona,</l>
<l>Non lo Scita o il Biston più si ricorda;</l>
<l>Ma, ponendo in non cale i suoi trofei,</l>
<l>In lei si specchia, e si vagheggia in lei.</l></lg>
<lg type="ottava">
<head>39</head>
<l>Tigre così nella natia contrada</l>
<l>Stringe in mezzo allo sdegno al corso il freno,</l>
<l>Il cristallo a mirar che in su la strada</l>
<l>Lasciò lo scaltro cacciatore armeno;</l>
<l>Gli vaneggia d'intorno, e più non bada,</l>
<l>Ebbra di quell'insolito baleno:</l>
<l>Intanto il cacciator la fuga affretta,</l>
<l>Ed i figli le invola e la vendetta.</l></lg>
<lg type="ottava">
<head>40</head>
<l>Ma già la Fama, orrendo mostro indegno</l>
<l>Cui dopo la crudel pugna titana</l>
<l>La Terra generò calda di sdegno,</l>
<l>D'Encelado e di Ceo minor germana,</l>
<l>Sen va garrula e lieve in ogni regno;</l>
<l>Né v'è parte per lei che sia lontana:</l>
<l>Timida sorge, e poi superba cresce,</l>
<l>Ed il falso col ver confonde e mesce.</l></lg>
<lg type="ottava">
<head>41</head>
<l>Dall'aureo Gange alla tirintia foce,</l>
<l>O per la notte o pel diurno lume</l>
<l>Vola sempre più rapida e veloce,</l>
<l>Né mai chiuder le luci ha per costume.</l>
<l>Suona per cento bocche a lei la voce,</l>
<l>E tanti gli occhi son quante le piume:</l>
<l>Sta l'opre altrui sempre a spiare intenta,</l>
<l>E gli alti regi e le città spaventa.</l></lg>
<lg type="ottava">
<head>42</head>
<l>Alla madre d'Amor costei sen vola,</l>
<l>E di Marte le narra i nuovi ardori;</l>
<l>E manda, mentre parla, ogni parola</l>
<l>Rotta e confusa dal suo labbro fuori.</l>
<l>Non si ferma con lei, ma mesta e sola</l>
<l>La lascia co' gelosi suoi furori.</l>
<l>Sol che infido è il suo nume ella comprese,</l>
<l>Ma non sa dov'ei sia, né chi l'accese.</l></lg>
<lg type="ottava">
<head>43</head>
<l>Tutta di rabbia ella avvampossi ed arse,</l>
<l>Ché tanto oltraggio tollerar non puote.</l>
<l>Non sa per far vendetta ove voltarse;</l>
<l>Amore e sdegno il dubbio cor le scuote.</l>
<l>Il crespo oro del crin stracciossi e sparse,</l>
<l>E lacerò le amorosette gote:</l>
<l>Tant'ira può destar, tanto veleno</l>
<l>La gelosia fin d'una diva in seno!</l></lg>
<lg type="ottava">
<head>44</head>
<l>Furia crudel, che fra gli altrui diletti</l>
<l>Invida nasci e ogni piacer ne furi,</l>
<l>E spargendo di gelo i caldi affetti</l>
<l>Le dolcezze d'amor turbi ed oscuri,</l>
<l>Qual pace aver potran gli umani petti</l>
<l>Se anco i numi da te son mal sicuri?</l>
<l>O dal tuo regno, Amor, scaccia costei,</l>
<l>O lascia di ferir uomini e dèi.</l></lg>
<lg type="ottava">
<head>45</head>
<l>Sale sul carro suo la dea gelosa,</l>
<l>E fa spiegar delle colombe il volo.</l>
<l>Va con incerto corso e mai non posa,</l>
<l>Or vicino alle stelle or presso al suolo.</l>
<l>Là dove sorge il sol, dove riposa,</l>
<l>Le sfere tutte e l'uno e l'altro polo</l>
<l>Più volte raggirò di lido in lido</l>
<l>Per l'orme ritrovar del nume infido.</l></lg>
<lg type="ottava">
<head>46</head>
<l>Non arde più come soave ardea</l>
<l>Il bel seren delle amorose ciglia,</l>
<l>Né sa regger la man come solea</l>
<l>I bianchi augei colla rosata briglia.</l>
<l>Forse così dalla montagna etnea</l>
<l>Cerere andò per ritrovar la figlia,</l>
<l>Che tratta avea nelle tartaree grotte</l>
<l>L'acceso re della profonda notte.</l></lg>
<lg type="ottava">
<head>47</head>
<l>Girò lung'ora e si ravvolse in vano,</l>
<l>Né l'amante infedel giammai rinvenne.</l>
<l>Già con moto vedea più tardo e piano</l>
<l>Le colombe alternar le stanche penne;</l>
<l>Quando, portata dallo sdegno insano,</l>
<l>Su l'Istro a caso a trapassar ne venne:</l>
<l>Qui volge al suol le irate luci, e vede</l>
<l>L'alta città che dell'impero è sede.</l></lg>
<lg type="ottava">
<head>48</head>
<l>L'alta città dove risplende in trono,</l>
<l>Cinto di gloria, il fortunato Augusto,</l>
<l>Al cui valore, a' cui trionfi sono</l>
<l>La terra e l'Oceàn termine angusto;</l>
<l>Che fa tremar di sue minacce al suono</l>
<l>L'orientale usurpatore ingiusto:</l>
<l>Cui fin del mondo in su le rive estreme</l>
<l>Lo Scita e l'Africano adora e teme.</l></lg>
<lg type="ottava">
<head>49</head>
<l>Rimira in essa un giovanetto ardito</l>
<l>Lieto posar di bella donna al fianco.</l>
<l>Ha la fronte di ferro e 'l sen vestito,</l>
<l>E gli pende l'acciar dal lato manco.</l>
<l>Marte il crede la diva, onde in quel lito</l>
<l>Degli alati corsieri il vol già stanco</l>
<l>Rapidamente inverso il suol declina:</l>
<l>E per meglio veder se gli avvicina.</l></lg>
<lg type="ottava">
<head>50</head>
<l>Va lor dappresso, e nella coppia bella</l>
<l>Altro trova la dea da quel che vuole;</l>
<l>Che Antonio è questi e Marianna è quella,</l>
<l>De' Pignatelli eroi gemina prole.</l>
<l>Ei di nobile ardir fiammeggia, ed ella</l>
<l>Ha negli occhi divisi i rai del sole;</l>
<l>Ed hanno di bellezza e di valore,</l>
<l>In pregio diseguale, eguale onore.</l></lg>
<lg type="ottava">
<head>51</head>
<l>Ei mostra ancor nel mezzo alla fierezza</l>
<l>Un non so che di placido e gentile;</l>
<l>Ella unisce alla tenera bellezza</l>
<l>Lo spirito magnanimo e virile:</l>
<l>Questi ogni rischio, ogni periglio sprezza;</l>
<l>Quella i dardi d'Amor si prende a vile;</l>
<l>E l'un dall'altro con illustre gara</l>
<l>Ad imitarsi, a superarsi impara.</l></lg>
<lg type="ottava">
<head>52</head>
<l>Volgendo al bel garzon gli sguardi sui,</l>
<l>Più non sente la dea gelose pene:</l>
<l>L'onte cancella ed i disprezzi altrui</l>
<l>Colle dolci del cor nuove catene.</l>
<l>Già sel vagheggia amante, e presso a lui,</l>
<l>Ove sdegno la trasse, amor la tiene.</l>
<l>Amor, che può nell'agitato petto</l>
<l>Uno in altro cangiar contrario affetto.</l></lg>
<lg type="ottava">
<head>53</head>
<l>Ma quando il volto angelico e modesto</l>
<l>Scorge dell'eroina e la bell'alma,</l>
<l>Sente un invido stimolo e molesto</l>
<l>Che al placido pensier turba la calma.</l>
<l>Se guata quella o si rivolge a questo,</l>
<l>Uno le invola il cor, l'altra la palma;</l>
<l>E ondeggia come suol frondoso pino</l>
<l>Fra Noto ed Aquilon sul giogo alpino.</l></lg>
<lg type="ottava">
<head>54</head>
<l>Intanto Amor, che le percosse e i scherni</l>
<l>Altamente riposti in petto serba</l>
<l>Né vuol ch'altri corregga e che governi</l>
<l>Quella sua mente indomita e superba,</l>
<l>Qui raggiunta l'avea su i vanni eterni.</l>
<l>Or seguitando la vendetta acerba,</l>
<l>Torna a Marte e si svela, e all'improvviso</l>
<l>Che infida è Citerea gli reca avviso.</l></lg>
<lg type="ottava">
<head>55</head>
<l>Se bene il dio guerriero in altro laccio</l>
<l>Il feroce pensiero annoda e stringe,</l>
<l>Al nativo furor tornando in braccio</l>
<l>S'infiamma d'ira e di rossor si tinge.</l>
<l>Sdegnoso ardor, più che geloso ghiaccio,</l>
<l>I nuovi oltraggi a vendicar lo spinge,</l>
<l>Né vuol quell'alma, a tollerar poc'usa,</l>
<l>Ch'altri venga a goder ciò ch'ei ricusa.</l></lg>
<lg type="ottava">
<head>56</head>
<l>Qual cadendo talor dalla montagna</l>
<l>Turgido fiume pe' disciolti umori</l>
<l>Schianta le selve, e trae per la campagna</l>
<l>Le capanne, gli armenti ed i pastori:</l>
<l>Tal, poiché appien dell'infedel compagna</l>
<l>Comprende il fero nume i nuovi ardori,</l>
<l>Verso di lei rivolge il corso, e lassa</l>
<l>Alti segni d'orror dovunque passa.</l></lg>
<lg type="ottava">
<head>57</head>
<l>D'un ciglio al raggirar (sì ratto ei corse)</l>
<l>Dall'umile Sebéto all'Istro giunge.</l>
<l>Ma Citerea del suo venir s'accorse,</l>
<l>E la sua rabbia argomentò da lunge.</l>
<l>Fu di fuggir, fu di celarsi in forse:</l>
<l>Teme che, se il crudele or la raggiunge,</l>
<l>Incontro a quel furor resistan poco</l>
<l>Le sue lusinghe e l'amoroso foco.</l></lg>
<lg type="ottava">
<head>58</head>
<l>Ma perché sì vicine ha le procelle,</l>
<l>Né alla salvezza sua vede altre strade,</l>
<l>Bagna di pianto le amorose stelle</l>
<l>Come necessità le persuade.</l>
<l>Si fan le luci a quell'umor più belle,</l>
<l>Che rigandole il volto al sen le cade;</l>
<l>E sembra in Troia la fedel consorte</l>
<l>Quando d'Ettore suo pianse la morte.</l></lg>
<lg type="ottava">
<head>59</head>
<l>Quanto in due molli e languidetti rai</l>
<l>Senta più vivi un cor gl'incendi suoi,</l>
<l>In vece mia, se lo provaste mai,</l>
<l>Fidi servi d'Amor, ditelo voi.</l>
<l>Io nol potrei ridir, che non mirai</l>
<l>Qualor piangesti, o Fille, i lumi tuoi.</l>
<l>Di crudeltà, non di fermezza ha vanto</l>
<l>Chi può durar della sua donna al pianto.</l></lg>
<lg type="ottava">
<head>60</head>
<l>Così sparsa le chiome, umida il volto,</l>
<l>Tutte dell'arti sue le forze unisce,</l>
<l>E a lui, che tanto sdegno ha in sen raccolto,</l>
<l>Inerme e sola avvicinarsi ardisce.</l>
<l>Oh spettacolo illustre, a cui rivolto</l>
<l>Lo stesso Amor ne gode e ne stupisce,</l>
<l>Ove a pugnar fra loro in campo armate</l>
<l>Vengono la fierezza e la pietate!</l></lg>
<lg type="ottava">
<head>61</head>
<l>‘Così, crudel,’ comincia, e poi lasciava</l>
<l>Uscir fra le parole un sospiretto,</l>
<l>‘Così torni, o crudele?’ indi spezzava</l>
<l>Co' singulti la voce in mezzo al petto.</l>
<l>‘Questa dunque è la fede?’ e intanto lava</l>
<l>Di pianto il mobil seno e tumidetto.</l>
<l>‘Ché non torni a colei che t'innamora?</l>
<l>Che! qui ne vieni ad insultarmi ancora?</l></lg>
<lg type="ottava">
<head>62</head>
<l>Il so, di nuovo stral l'alma ferita</l>
<l>Lascia gli antichi affetti in abbandono:</l>
<l>Io la speranza tua, né la tua vita,</l>
<l>Né più tuo ben, né Citerea più sono.</l>
<l>Così dunque restar dovrà schernita</l>
<l>Chi sé ti diede e la sua fama in dono?</l>
<l>Questo prezzo, crudel, questa mercede</l>
<l>Rendi, barbaro nume, a tanta fede?</l></lg>
<lg type="ottava">
<head>63</head>
<l>Già scordasti quel dì che, in furto colta,</l>
<l>Teco fra molli piume e senza velo</l>
<l>Fui, sol per te, d'infami lacci avvolta,</l>
<l>Spettacolo di riso a tutto il Cielo?</l>
<l>Sudai le arene a fecondare, oh stolta!</l>
<l>Ed a' raggi del sol commisi il gelo,</l>
<l>Allor che nel tuo petto ebbi speranza</l>
<l>Trovar premio di fede e di costanza.’</l></lg>
<lg type="ottava">
<head>64</head>
<l>‘Qual fede’, ei le risponde, ‘e qual ragione,</l>
<l>Dimmi, perfida, mai serbasti intera?</l>
<l>Qual legge in te non manca o si scompone,</l>
<l>Anima ingannatrice e menzognera?</l>
<l>Riedi, riedi a scherzar col caro Adone</l>
<l>Su per gli orti di Pafo e di Citera;</l>
<l>Torna, torna a legarti in nuove guise</l>
<l>In riva al Zanto al tuo diletto Anchise.</l></lg>
<lg type="ottava">
<head>65</head>
<l>Da che le tue lusinghe a me fur care,</l>
<l>Io più Marte non fui qual era in pria:</l>
<l>T'accolse il cielo e ti produsse il mare</l>
<l>Per mio tormento e per vergogna mia.</l>
<l>Languiscono per te mill'alme chiare,</l>
<l>E 'l sentiero d'onor per te s'oblia:</l>
<l>Ma, già che ho frante ormai le tue saette,</l>
<l>Io farò colle altrui le mie vendette.’</l></lg>
<lg type="ottava">
<head>66</head>
<l>‘Sì,’ ripiglia la diva, ‘in queste vene</l>
<l>Vibra il ferro, e se puote ancor m'uccida:</l>
<l>Sprezzami quanto sai, crescimi pene,</l>
<l>Strappami il cor, ma non chiamarmi infida.’</l>
<l>Qui la rissa crudel non si trattiene</l>
<l>Ma crescono ad ogn'or l'onte e le strida:</l>
<l>Ei con gli sdegni i nuovi sdegni irrìta,</l>
<l>Ella piangendo il suo periglio evìta.</l></lg>
<lg type="ottava">
<head>67</head>
<l>Così, qualor dalla prigion nativa</l>
<l>Esce Aquilon per le campagne, e freme,</l>
<l>E l'alto pin delle sue spoglie priva,</l>
<l>E trae cogli augelletti i nidi insieme,</l>
<l>Sta il molle giunco in la palustre riva</l>
<l>Ed a tanto furor punto non teme:</l>
<l>Or quindi si ripiega, or quinci pende,</l>
<l>E cedendo resiste e si difende.</l></lg>
<lg type="ottava">
<head>68</head>
<l>Ma sì gli sdegni ormai crescendo vanno,</l>
<l>E soffre Citerea sì gravi offese,</l>
<l>Che Amor, che n'è cagione, a tanto affanno</l>
<l>(Moto insolito a lui) pietate intese:</l>
<l>Teme vicin della sua madre il danno;</l>
<l>Pentesi che da prima ei nol comprese;</l>
<l>Corre alle stelle, e contro al dio temuto</l>
<l>Tutti i numi del ciel chiama in aiuto.</l></lg>
<lg type="ottava">
<head>69</head>
<l>A sì grand'uopo allor dall'alte sfere</l>
<l>Fin l'antico Saturno il passo muove:</l>
<l>E col dio che de' numi è messaggiere</l>
<l>Scendon Bacco ed Apollo, Ercole e Giove.</l>
<l>V'accorron tutti, e sol fra quelle schiere</l>
<l>Vulcan non fu, che ritrovossi altrove:</l>
<l>V'andaro ancor, né in Ciel rimase alcuno,</l>
<l>Cintia, Pallade, Rea, Cerere e Giuno.</l></lg>
<lg type="ottava">
<head>70</head>
<l>Altri a compor gli sconcertati affetti</l>
<l>Del furibondo dio s'affanna e stenta,</l>
<l>Ed altri a consolar con molli detti</l>
<l>Citerea che s'affligge e si lamenta.</l>
<l>Intanto Amor negli adirati petti</l>
<l>Si studia a risvegliar la fiamma spenta.</l>
<l>A poco a poco già l'ira si stanca,</l>
<l>E su gli occhi a Ciprigna il pianto manca.</l></lg>
<lg type="ottava">
<head>71</head>
<l>Sì possenti d'Amor gl'incendi fôro,</l>
<l>Che cessa l'odio all'amorosa face;</l>
<l>E già fra sé desia ciascun di loro</l>
<l>Che venga l'altro a domandargli pace:</l>
<l>Quando sorgendo fra 'l celeste coro</l>
<l>Il più facondo nume e più sagace,</l>
<l>Ambo in volto guatolli, e poi sorrise;</l>
<l>Indi in tai detti a favellar si mise.</l></lg>
<lg type="ottava">
<head>72</head>
<l>‘A che pro, numi eccelsi, in tante risse</l>
<l>Turbar delle vostr'alme il bel riposo?</l>
<l>Quell'union che 'l Ciel fra voi prescrisse</l>
<l>In van tenta spezzar sdegno geloso.</l>
<l>Per voi giran le stelle erranti e fisse,</l>
<l>Per voi ridono i prati e il mare ondoso;</l>
<l>E, qualora è fra voi discordia o guerra,</l>
<l>Perde il suo corso il ciel, langue la terra.</l></lg>
<lg type="ottava">
<head>73</head>
<l>Se tu senza di lui, Venere, ardesti,</l>
<l>Fu il mondo allora effemminato e molle;</l>
<l>E tu senza di lei, Marte, facesti</l>
<l>Su i larghi campi inaridir le zolle;</l>
<l>Per ciò il rettor degli ordini celesti</l>
<l>Con saggia cura accompagnar vi volle;</l>
<l>V'unio per man d'Amor, ma con tal legge</l>
<l>Che l'eccesso dell'un l'altro corregge.</l></lg>
<lg type="ottava">
<head>74</head>
<l>Ah cessin l'ire, e quel piacer godete</l>
<l>Che amando riamato un cor ritrova.</l>
<l>Non han gli uomini o i numi ore più liete,</l>
<l>E tu, Venere bella, il sai per prova.</l>
<l>Già rei d'egual delitto entrambo siete,</l>
<l>E la colpa dell'uno all'altro giova:</l>
<l>Se pur è colpa all'alme innamorate</l>
<l>Vagheggiar per ischerzo altra beltate.</l></lg>
<lg type="ottava">
<head>75</head>
<l>Purché il mio cor colà faccia dimora</l>
<l>Dove locò de' propri affetti il soglio,</l>
<l>Non se altra vado a rimirar talora</l>
<l>Per ciò di nuovo innamorar mi soglio.</l>
<l>Se cieco ha da restar chi s'innamora,</l>
<l>Sì dura legge io non intendo: e voglio</l>
<l>Senza taccia d'infamia e tradimento</l>
<l>Mirar ciò che m'aggrada a mio talento.’</l></lg>
<lg type="ottava">
<head>76</head>
<l>Riser gli amanti; e gli altri numi intorno</l>
<l>Gli fero applauso e l'approvar col ciglio;</l>
<l>E dal suo regno Amor fin da quel giorno</l>
<l>Il Sospetto mandar volle in esiglio,</l>
<l>Con legge tal che, se taluno a scorno</l>
<l>Del suo poter seguiva altro consiglio,</l>
<l>In pena dell'error giammai non abbia</l>
<l>Libero il cor dalla gelosa rabbia.</l></lg>
<lg type="ottava">
<head>77</head>
<l>Ma Citerea, che già d'amor sfavilla,</l>
<l>Al nunzio degli dèi gli occhi converse;</l>
<l>Prima però dell'umida pupilla</l>
<l>Colla candida palma il pianto terse;</l>
<l>Poi disse: ‘Tornerà l'alma tranquilla</l>
<l>Le fiamme a radunar ch'eran disperse,</l>
<l>Purché Marte, lasciando il genio antico,</l>
<l>Al creduto rival non sia nemico.</l></lg>
<lg type="ottava">
<head>78</head>
<l>Io so quanto i sospetti abbian di forza</l>
<l>Nel fero cor del bellicoso dio,</l>
<l>E quel misero il sa che dalla scorza</l>
<l>Dell'infelice Mirra al giorno uscìo.</l>
<l>Pur, s'ei nel sen l'ire novelle ammorza,</l>
<l>Mi scorderò l'antiche offese anch'io;</l>
<l>Benché dovrei, provato il mar fallace,</l>
<l>Fuggirlo ancor quando m'alletta e piace.’</l></lg>
<lg type="ottava">
<head>79</head>
<l>Già Marte alla risposta erasi mosso,</l>
<l>Quando il padre de' numi e delle cose,</l>
<l>Dell'alto ciglio onde l'Empiro è scosso</l>
<l>A un lento raggirar silenzio impose.</l>
<l>Poi: ‘Vo,’ lor dice, ‘ogni livor rimosso,</l>
<l>Che s'acchetino in voi l'ire gelose</l>
<l>Per Anna e per Antonio, e che del pari</l>
<l>A Marte ed a Ciprigna ambo sien cari.</l></lg>
<lg type="ottava">
<head>80</head>
<l>Tu lieto, Amore, ad annodar ten vola</l>
<l>La bella donna al giovanetto ibero:</l>
<l>Tu d'amaraco cinto e di viola</l>
<l>Siegui, Imeneo, del Fato il sommo impero.</l>
<l>Fate voi di quell'alme un'alma sola,</l>
<l>Un sol cor di due cori, un sol pensiero;</l>
<l>Lo stesso ardor destate in ambedui,</l>
<l>Talché quegli in lei viva ed ella in lui.</l></lg>
<lg type="ottava">
<head>81</head>
<l>Così se alcun di voi, numi gelosi,</l>
<l>Unqua avverrà che a vendicarsi intenda,</l>
<l>Non potrà disturbare i lor riposi</l>
<l>Senza ch'entrambi in un sol colpo offenda.</l>
<l>Così del mio voler gli arcani ascosi</l>
<l>Vo' che l'Italia in sì gran giorno apprenda:</l>
<l>E che ritorni il generoso seme</l>
<l>Sul bel Sebéto a rinverdir la speme.’</l></lg>
<lg type="ottava">
<head>82</head>
<l>Disse; e gli dèi che tal novella udiro</l>
<l>In liete voci il lor piacer mostrorno;</l>
<l>E Gradivo e la dea del terzo giro</l>
<l>D'osservar l'alte leggi insiem giurorno.</l>
<l>Quindi contenta allo stellato Empiro</l>
<l>La famiglia immortal fece ritorno:</l>
<l>Solo Imeneo non rivolò là sopra,</l>
<l>Ma n'andò con Amor compagno all'opra.</l></lg>
<lg type="ottava">
<head>83</head>
<l>Colà, dove Maléa l'onda rincalza,</l>
<l>Tenaro ancora in ver le stelle poggia,</l>
<l>Tenaro altier che tanto il giogo innalza</l>
<l>Che quasi alla sua cima il ciel s'appoggia,</l>
<l>E vede sotto alla scoscesa balza</l>
<l>Girar le nubi e dileguarsi in pioggia:</l>
<l>Di scogli è cinto, onde lontan dal lito</l>
<l>Passa il nocchiero e lo dimostra a dito:</l></lg>
<lg type="ottava">
<head>84</head>
<l>Nude ha le cime ed è selvoso al basso,</l>
<l>E fra l'ombre funeste apre in un canto</l>
<l>Cinto di dumi il rovinoso sasso</l>
<l>Orrida strada alla città del pianto.</l>
<l>Fama è che quindi introducesse il passo</l>
<l>Alcide a riportar l'ultimo vanto,</l>
<l>Allor che dalle sponde al sol rubelle</l>
<l>Cerbero trasse ad ammirar le stelle.</l></lg>
<lg type="ottava">
<head>85</head>
<l>Dell'antro oscuro all'ampie fauci appresso</l>
<l>Per non trito sentier s'avvalla un bosco,</l>
<l>Così d'antiche piante opaco e spesso</l>
<l>Che v'entra il dì, ma sempre incerto e fosco,</l>
<l>Talché sguardo non uso, al primo ingresso</l>
<l>Ne diverrebbe annubilato e losco;</l>
<l>In quel tacito orror chiusa si vede</l>
<l>La solinga del Sonno amica sede.</l></lg>
<lg type="ottava">
<head>86</head>
<l>I papaveri al crin, l'ali alle terga</l>
<l>Ha il pigro nume, e al piè doppio coturno.</l>
<l>Raro si desta; e regge in man la verga</l>
<l>Di sonnifero aspersa oblio notturno.</l>
<l>Dormongli l'aure intorno, e non alberga</l>
<l>Nella tacita stanza augel diurno;</l>
<l>Ma sol fanno i lor nidi entro a quei tufi</l>
<l>Civette, vispistrelli, upupe e gufi.</l></lg>
<lg type="ottava">
<head>87</head>
<l>Ivi fra gli olmi opachi e gli alti pioppi,</l>
<l>Fra mandragore fredde ed elci nere</l>
<l>Volan miste de' Sogni in vari groppi</l>
<l>Cento larve fantastiche e leggiere.</l>
<l>Vi son con membra informi e volti doppi</l>
<l>I centauri, le sfingi e le chimere,</l>
<l>E quante forme nella notte oscura</l>
<l>Il nostro immaginar guasta e figura.</l></lg>
<lg type="ottava">
<head>88</head>
<l>Colà con Imeneo l'ali converse</l>
<l>L'almo figliuol dell'amorosa dea,</l>
<l>E giunto, il dio chiamò che posa, asperse</l>
<l>D'oblio le luci, in grembo a Pasitea.</l>
<l>Destossi al grido il Sonno, il ciglio aperse,</l>
<l>Alzò la fronte, e favellar volea;</l>
<l>Quando, aprendo le labbra, i lumi chiuse,</l>
<l>Di nuovo addormentossi, e lor deluse.</l></lg>
<lg type="ottava">
<head>89</head>
<l>Allora Amor, che tollerar non suole,</l>
<l>E l'indugiar colà troppo gli pesa</l>
<l>Perché di Giove adora il cenno e vuole</l>
<l>Condurre a fin l'incominciata impresa,</l>
<l>Non attende dal nume altre parole;</l>
<l>Oltre sen va, né gli è la via contesa;</l>
<l>Un Sogno sceglie infra le turbe, e poi</l>
<l>Volge all'Istro con esso i vanni suoi.</l></lg>
<lg type="ottava">
<head>90</head>
<l>Va seco il Sogno, e alla grand'opra aspira:</l>
<l>Ma pria d'Anna però la forma piglia,</l>
<l>E si cambia così che ancor l'ammira</l>
<l>Amor che glie lo impone e gliel consiglia.</l>
<l>Com'ella, il passo muove, il guardo gira,</l>
<l>E dal capo alle piante a lei somiglia,</l>
<l>E non altro fra lor v'è di distinto,</l>
<l>Se non che l'una è vera e l'altro è finto.</l></lg>
<lg type="ottava">
<head>91</head>
<l>Già ritornava alle cimmerie grotte</l>
<l>La nemica del giorno a far dimora,</l>
<l>E già le nubi dissipate e rotte</l>
<l>Fuggian dinanzi alla nascente aurora;</l>
<l>E sul confin del giorno e della notte</l>
<l>Dubbia era l'aria in occidente ancora;</l>
<l>E si vedea, deposto il nero velo,</l>
<l>Di poche stelle illuminato il cielo;</l></lg>
<lg type="ottava">
<head>92</head>
<l>Quando ad Antonio in grave sonno immerso</l>
<l>Amore ed Imeneo col Sogno apparve;</l>
<l>Ond'ei stupido resta e, a lor converso,</l>
<l>Più che donna, mirar diva gli parve;</l>
<l>E trasse il cor, di nuova gioia asperso,</l>
<l>Verace ardor dalle mentite larve.</l>
<l>Amor, poiché l'incendio appreso scorge,</l>
<l>Novella con tai detti esca gli porge:</l></lg>
<lg type="ottava">
<head>93</head>
<l>‘Se forse acceso allo splendor sereno</l>
<l>Brami saper chi sia la donna bella:</l>
<l>Nacque in riva al Sebéto; ancor nel seno</l>
<l>Partenope l'accoglie; Anna s'appella.</l>
<l>Sorgi, vanne ed ardisci, e cerca almeno</l>
<l>Da questa sponda avvicinarti a quella:</l>
<l>Sorte non manca ove virtù s'annida;</l>
<l>E bell'ardire alle grand'opre è guida.’</l></lg>
<lg type="ottava">
<head>94</head>
<l>Così gli stringe al cor dolce catena,</l>
<l>Mentre il nome di lei gli apre e rivela.</l>
<l>Ma, terminati i brevi detti appena,</l>
<l>Il Sonno si dilegua, Amor si cela.</l>
<l>Così fuggon gli oggetti in lieta scena</l>
<l>Allo sparir della fugace tela;</l>
<l>Così forse a Cartago in lieto ciglio</l>
<l>Venere apparve e s'involò dal figlio.</l></lg>
<lg type="ottava">
<head>95</head>
<l>Ripieno il cor della gentil sembianza,</l>
<l>Dall'alto sonno il cavalier si desta,</l>
<l>E sol fra sé per la solinga stanza</l>
<l>Girò lung'ora in quella parte e in questa.</l>
<l>Quindi il caldo desio tanto s'avanza,</l>
<l>Che le spoglie s'adatta, e là non resta,</l>
<l>Ma col favor della diurna luce</l>
<l>Al Sebéto s'indrizza; e Amor gli è duce.</l></lg>
<lg type="ottava">
<head>96</head>
<l>Eccolo in riva al desiato fiume,</l>
<l>Che, giunto appresso agli amorosi rai,</l>
<l>Trova il nobil sembiante e il bel costume</l>
<l>Di quel che immaginò, più vago assai.</l>
<l>Oh come lieto in su le varie piume</l>
<l>Per così chiare prede Amor ten vai!</l>
<l>Se la tua fiamma è così dolce e pura,</l>
<l>Ben è folle colui che amar non cura.</l></lg>
<lg type="ottava">
<head>97</head>
<l>Ecco che stringe il fortunato laccio</l>
<l>Del buon padre Lieo l'accesa prole;</l>
<l>Ecco la sposa, e al fido amante in braccio</l>
<l>Venere istessa accompagnar la vuole.</l>
<l>Veggo i numi, scordato ogni altro impaccio,</l>
<l>Menar d'intorno a lor liete carole;</l>
<l>Scorgo le pompe, odo gli applausi, e sento</l>
<l>Anna ed Antonio in cento bocche e cento.</l></lg>
<lg type="ottava">
<head>98</head>
<l>Vivi, coppia felice, e illustri inganni</l>
<l>Tessi al tempo volubile e fugace;</l>
<l>Né mai nel vostro cor cinto d'affanni</l>
<l>Entri mesto pensier, cura mordace.</l>
<l>Faccian l'alme qua giù molti e molti anni</l>
<l>Dolce il cambio fra lor d'amore e pace;</l>
<l>E quando il Ciel le chiami ad altra sorte,</l>
<l>Gloria le involi alla seconda morte.</l></lg>
<lg type="ottava">
<head>99</head>
<l>Antonio col valore e co' consigli</l>
<l>Congiunga i modi placidi e soavi,</l>
<l>E a nostro pro di generosi figli</l>
<l>La bella donna il nobil seno aggravi.</l>
<l>Quindi la prole al genitor somigli,</l>
<l>Come già gli avi assomigliaro agli avi:</l>
<l>E il chiaro suon de' loro illustri gesti</l>
<l>Dall'antico letargo Italia desti.</l></lg>
<lg type="ottava">
<head>100</head>
<l>Sorga l'eccelso pino a paragone</l>
<l>Dell'alte nubi, e adombri ogni confine,</l>
<l>Né mai d'Austro sdegnato o d'Aquilone</l>
<l>Le procelle paventi o le pruine;</l>
<l>Ma gravi, sempre verde in sua stagione,</l>
<l>Di frutti e fiori il suo frondoso crine,</l>
<l>E lieti là, d'ogni timor divisi,</l>
<l>Cantino i cigni alla bell'ombra assisi.</l></lg>
</div3>
<div3 type="poesia">
<head>EPITALAMIO II</head>
<opener><dateline>Scritto in Napoli dall'autore nella prima sua gioventù
per le nozze degli eccellentissimi signori don Giambattista
Filomarino, principe della Rocca, e donna Vittoria Caracciola
de' marchesi di S. Eramo, l'anno 1722.</dateline></opener>
<lg type="non-definito">
<lg>
<l>Su le floride sponde</l>
<l>Del placido Sebéto</l>
<l>Che taciturno e cheto,</l>
<l>Quanto ricco d'onor, povero d'onde,</l>
<l>A Partenope bella il fianco bagna,</l>
<l>Partenope felice,</l>
<l>E di cigni e d'eroi madre e nutrice;</l>
<l>Stanca di tante prede,</l>
<l>Di Citerea la pargoletta prole,</l>
<l>Fermando un giorno il piede,</l>
<l>Ripiegando le penne</l>
<l>A riposar si venne.</l></lg>
<lg>
<l>Premea col destro lato</l>
<l>Il molle erboso letto;</l>
<l>Della grave faretra</l>
<l>Scarchi gli omeri avea:</l>
<l>E d'origliero in vece</l>
<l>Posa sovra di quella</l>
<l>La guancia tenerella:</l>
<l>Fa colla destra palma</l>
<l>Scudo alle luci, affinché i rai del giorno</l>
<l>Al pigro umido sonno</l>
<l>Non turbino il soggiorno</l>
<l>Stende il sinistro braccio</l>
<l>Languidetto e cadente</l>
<l>Sul margine odoroso, e all'arco aurato</l>
<l>Le pieghevoli dita avvolge intorno;</l>
<l>Quasi tema che fuori</l>
<l>Della vicina selva</l>
<l>Qualche ninfa lasciva,</l>
<l>Qualche satiro audace</l>
<l>Esca, mentr'egli dorme, e gliel'involi.</l>
<l>Così riposa Amore: e a lui d'intorno,</l>
<l>Come destar non voglia,</l>
<l>Non scuote o ramo o foglia</l>
<l>La timidetta e grata</l>
<l>Auretta innamorata;</l>
<l>Di guizzar non ardisce</l>
<l>Fuor del soggiorno algoso</l>
<l>Il pesce timoroso.</l>
<l>Il fiume, il fiume istesso</l>
<l>Che gli scorrea dappresso,</l>
<l>A rimirarlo intento,</l>
<l>Più placido e più lento</l>
<l>Porta l'onda tranquilla a Teti in seno,</l>
<l>Se non quanto accompagna</l>
<l>Con basso mormorio</l>
<l>Il dolce de' suoi lumi amico oblio.</l></lg>
<lg>
<l>Quando dal manco lato</l>
<l>Sovra cocchio dorato</l>
<l>Un giovinetto eroe,</l>
<l>Germe di semidei, dell'alma e chiara</l>
<l>Stirpe Filomarina alto rampollo,</l>
<l>Per ricrear gli affaticati spirti</l>
<l>Da' noiosi pensieri,</l>
<l>Dagli studi severi,</l>
<l>A vagheggiar ne viene</l>
<l>Del nativo Tirren le spiagge amene.</l></lg>
<lg>
<l>Dalla spaziosa fronte</l>
<l>Inanellato e biondo</l>
<l>Su gli omeri si spande</l>
<l>Tutto di bianca polve asperso il crine.</l>
<l>Fan le nevi del volto</l>
<l>Ingiuria al sottil velo</l>
<l>Che attorce intorno alla ritonda gola</l>
<l>Sovra i candidi lini,</l>
<l>Delle tenere membra intime spoglie,</l>
<l>Del Batavo gelato opra e lavoro.</l>
<l>Scende sino al ginocchio</l>
<l>Ricca e succinta veste</l>
<l>Che si stringe sul fianco,</l>
<l>Poi sotto il petto si congiunge e lega.</l>
<l>Si distingue e compone</l>
<l>Di seta e d'oro il variato drappo;</l>
<l>E l'istessa natura</l>
<l>Par che stupida ammiri</l>
<l>L'arte del Gallo industre; e non sa come</l>
<l>Il filato metallo,</l>
<l>De' pieghevoli stami</l>
<l>Fatt'emulo e compagno,</l>
<l>Fra l'intricata fila</l>
<l>Siegua l'error dell'ingegnosa spola.</l>
<l>Leggiadra sopravvesta</l>
<l>Che di poca lunghezza all'altra avanza,</l>
<l>Cui ministrò le molli lane il Tago,</l>
<l>Spiega sovra di quella</l>
<l>Il purpureo colore,</l>
<l>Più sanguigno e vivace</l>
<l>Del murice che infranto</l>
<l>Al can di Tiro imporporò le labbra</l>
<l>Più lucido e ridente</l>
<l>Di quel che uscìo dal piè di Citerea</l>
<l>Vermiglio sangue a colorar la rosa.</l></lg>
<lg>
<l>Tutto ciò che ricopre</l>
<l>La gamba, il piede, o l'altre membra adorna,</l>
<l>È pellegrino e raro</l>
<l>Di materia e lavoro, e con tal arte,</l>
<l>Che 'l suo regal sembiante</l>
<l>De' discordi colori</l>
<l>La concorde armonia rende più vago.</l></lg>
<lg>
<l>Tal ne venìa su la dorata biga</l>
<l>Il garzon generoso.</l>
<l>I fervidi destrieri</l>
<l>Scuotendo il folto crine,</l>
<l>Mordendo impazienti</l>
<l>Del duro acciaro il necessario impaccio,</l>
<l>Fan biancheggiar di calda spuma il freno.</l>
<l>S'alza la mossa polve, e sotto il peso</l>
<l>Delle lubriche ruote</l>
<l>Susurra oppressa la minuta arena.</l></lg>
<lg>
<l>Lo strepito improvviso</l>
<l>Scosse dal sonno il pargoletto nume</l>
<l>Che sul cubito destro alzossi, e terse</l>
<l>Colla tenera palma</l>
<l>Tre volte e quattro i sonnacchiosi lumi:</l>
<l>Indi, colà rivolto</l>
<l>Donde a lui ne venìa l'incerto suono,</l>
<l>Del giovanetto illustre</l>
<l>Scorge ed ammira il maestoso volto;</l>
<l>E desioso e vago</l>
<l>Di farlo ancor sua preda,</l>
<l>In piè si drizza, e sceglie</l>
<l>Dalla prona faretra</l>
<l>Il più librato e più pungente strale:</l>
<l>Indi l'arco raccoglie, e pronto adatta</l>
<l>Sul teso nervo la pennuta cocca,</l>
<l>E al segno destinato il dardo invia.</l>
<l>Stride l'aria divisa</l>
<l>Dalla rapida canna,</l>
<l>Che giunta appena ove segnolla il guardo,</l>
<l>Senza colpo o ferita al suol trabocca.</l></lg>
<lg>
<l>Amor cruccioso allora,</l>
<l>Per emendar del primo error lo scherno</l>
<l>Con più vigore affretta</l>
<l>La seconda saetta;</l>
<l>Ma con fortuna eguale</l>
<l>Cade il secondo strale.</l>
<l>Chi può dir come cresca</l>
<l>Nel fanciullesco core</l>
<l>La vergogna, il furore?</l>
<l>Adirato e confuso,</l>
<l>Più spessi e men sicuri</l>
<l>Raddoppia i colpi al vento, e la faretra</l>
<l>Di tutte l'armi impoverisce e scema.</l></lg>
<lg>
<l>Pallade allor, che del garzone invitto</l>
<l>E custode e compagna</l>
<l>Invisibile ognor gli veglia allato,</l>
<l>Al fanciullo adirato</l>
<l>Fe' di sé nuova ed improvvisa mostra:</l>
<l>In lui le luci affisse,</l>
<l>Il guatò sorridendo, e nulla disse.</l></lg>
<lg>
<l>Alla vista, all'offesa</l>
<l>Del silenzio e del riso,</l>
<l>Che dir non volle o che non fece Amore?</l>
<l>Tumido ed infiammato</l>
<l>Di pianto il ciglio e di rossor le gote,</l>
<l>Straccia l'aurata benda,</l>
<l>Si lacera le chiome, e colle piante</l>
<l>L'innocente faretra infrange e preme:</l>
<l>Parlar vorria, ma i numerosi sensi</l>
<l>Di rabbia e di dolore</l>
<l>S'affollano sul labbro, e n'esce appena</l>
<l>Di rotte voci un indistinto suono.</l>
<l>In segno di vendetta</l>
<l>La man si morde, e colle varie penne</l>
<l>Trattando l'aria al basso suol si fura.</l></lg>
<lg>
<l>Per ritrovar la madre</l>
<l>Cerca del terzo giro</l>
<l>Le più riposte sedi:</l>
<l>Vola del quinto cielo</l>
<l>Su la sanguigna stella,</l>
<l>Perché pensa che forse</l>
<l>Venere innamorata</l>
<l>Riposi in braccio al bellicoso amante:</l>
<l>Corre di Cipro a' lidi, e tutti spia</l>
<l>Dell'Idalio frondoso,</l>
<l>Di Pafo e di Citera</l>
<l>Gli orti odorati e gli amorosi tetti:</l>
<l>Al fin sovra le sponde</l>
<l>Della bassa Amatunta egli la vede.</l></lg>
<lg>
<l>Stava Venere bella</l>
<l>De' sudditi devoti</l>
<l>Le vittime a libar su i sacri altari.</l>
<l>Coronate di fiori</l>
<l>Giacciono all'ara appresso</l>
<l>Le innocenti colombe</l>
<l>Ad aspettar la fortunata morte.</l>
<l>Di giovani donzelle</l>
<l>Folte vezzose schiere</l>
<l>Ne vengono danzando</l>
<l>Del sacrifizio a celebrar la pompa.</l>
<l>Altri di mirti e rose</l>
<l>Sparge il terreno al simulacro intorno;</l>
<l>Altri le fiamme avviva</l>
<l>Coll'odoroso pianto</l>
<l>Dell'arabe cortecce; e qual prepara</l>
<l>Entro a lucidi vasi</l>
<l>Lo spumoso Lieo; quale accompagna</l>
<l>All'armonica voce</l>
<l>De' barbari stromenti</l>
<l>Alte lodi alla diva in questi accenti:</l></lg>
<lg>
<l>Scendi propizia</l>
<l>Col tuo splendore,</l>
<l>O bella Venere,</l>
<l>Madre d'Amore,</l></lg>
<lg>
<l>O bella Venere,</l>
<l>Che sola sei</l>
<l>Piacer degli uomini</l>
<l>E degli dèi.</l></lg>
<lg>
<l>Tu colle lucide</l>
<l>Pupille chiare</l>
<l>Fai lieta e fertile</l>
<l>La terra e 'l mare.</l></lg>
<lg>
<l>Per te si genera</l>
<l>L'umana prole</l>
<l>Sotto de' fervidi</l>
<l>Raggi del sole.</l></lg>
<lg>
<l>Presso a' tuoi placidi</l>
<l>Astri ridenti</l>
<l>Le nubi fuggono,</l>
<l>Fuggono i venti.</l></lg>
<lg>
<l>A te fioriscono</l>
<l>Gli erbosi prati,</l>
<l>E i flutti ridono</l>
<l>Nel mar placati.</l></lg>
<lg>
<l>Per te le tremule</l>
<l>Faci del cielo</l>
<l>Dell'ombre squarciano</l>
<l>L'umido veto.</l></lg>
<lg>
<l>E allor che sorgono</l>
<l>In lieta schiera</l>
<l>I grati zefiri</l>
<l>Di primavera,</l></lg>
<lg>
<l>Te, dea, salutano</l>
<l>Gli augei canori,</l>
<l>Che in petto accolgono</l>
<l>Tuoi dolci ardori.</l></lg>
<lg>
<l>Per te le timide</l>
<l>Colombe i figli</l>
<l>In preda lasciano</l>
<l>De' fieri artigli.</l></lg>
<lg>
<l>Per te abbandonano</l>
<l>Dentro le tane</l>
<l>I parti teneri</l>
<l>Le tigri ircane.</l></lg>
<lg>
<l>Per te si spiegano</l>
<l>Le forme ascose;</l>
<l>Per te propagano</l>
<l>L'umane cose.</l></lg>
<lg>
<l>Vien dal tuo spirito</l>
<l>Dolce e fecondo</l>
<l>Ciò che d'amabile</l>
<l>Racchiude il mondo.</l></lg>
<lg>
<l>Scendi propizia</l>
<l>Col tuo splendore,</l>
<l>O bella Venere,</l>
<l>Madre d'Amore,</l></lg>
<lg>
<l>O bella Venere,</l>
<l>Che sola sei</l>
<l>Piacer degli uomini</l>
<l>E degli dèi.</l></lg>
<lg>
<l>Mentre con queste voci intuona e canta</l>
<l>Inni alla dea l'innamorata schiera,</l>
<l>Volge Ciprigna a sorte</l>
<l>Lo sguardo, e vede il suo figliuolo Amore,</l>
<l>Che tutto sparso e molle</l>
<l>Di pianto e di sudore,</l>
<l>Lacero ed anelante</l>
<l>Ratto verso di lei volgea le piante.</l>
<l>Lascia l'are la diva,</l>
<l>E la sua cara prole</l>
<l>Fra le braccia raccoglie;</l>
<l>Indi col bianco velo</l>
<l>Dall'umidetta fronte</l>
<l>Terge il sudore, e gli rasciuga i lumi;</l>
<l>E fra mille soavi</l>
<l>Tenerissimi vezzi</l>
<l>Stringendolo pietosa,</l>
<l>Baciandolo amorosa,</l>
<l>Gli domanda cortese</l>
<l>Donde vien, perché pianga, e chi l'offese.</l></lg>
<lg>
<l>Ma, poiché a parte a parte</l>
<l>L'ingiurie sue dal caro figlio intende,</l>
<l>Anch'ella il volto accende</l>
<l>Di sdegnoso rossore,</l>
<l>Poiché troppo le pesa</l>
<l>Di Minerva l'offesa.</l>
<l>Crolla la testa, e in un acerbo riso</l>
<l>Dilatando del labbro</l>
<l>Le porpore vivaci,</l>
<l>Dice ad Amor: ‘Meco ne vieni, e taci.’</l></lg>
<lg>
<l>Ad un suo cenno allora</l>
<l>All'usata conchiglia</l>
<l>Accoppiano le Grazie</l>
<l>Le amorose colombe: ella v'ascende</l>
<l>Coll'alato fanciullo,</l>
<l>E coi rosati freni</l>
<l>De' suoi candidi augelli</l>
<l>Per l'aereo sentier regola il volo.</l>
<l>Abbandona di Cipro</l>
<l>Le fortunate sponde;</l>
<l>Lascia il fecondo Egitto</l>
<l>Dalla sinistra parte: indi trascorre</l>
<l>Del Minotauro il laberinto infame,</l>
<l>E in men che non balena</l>
<l>Su la spiaggia sicana il corso affrena.</l></lg>
<lg>
<l>Non lungi dall'arene</l>
<l>Quasi presso alle stelle</l>
<l>Il suo giogo fumante Etna solleva:</l>
<l>Grave il dorso ha di gelo,</l>
<l>E di perenne fiamma ardon le cime;</l>
<l>Ma con tal nuova e prodigiosa legge,</l>
<l>Che ingiuria non riceve</l>
<l>Il fuoco dalla neve,</l>
<l>E 'l fuoco poi, che sovra a lei s'accende,</l>
<l>Serba fede alle nevi, e non le offende.</l></lg>
<lg>
<l>Sotto gli ardenti sassi</l>
<l>A' replicati colpi</l>
<l>Della sonora incude</l>
<l>Lo speco di Vulcan rimbomba e tuona.</l></lg>
<lg>
<l>Si cela e si profonda</l>
<l>Fra due scoscesi monti</l>
<l>Orrida oscura valle,</l>
<l>Tutta d'antiche piante opaca e nera,</l>
<l>Ove con dubbia luce</l>
<l>Penetra il sol, ma sul meriggio appena;</l>
<l>Ed è l'incerto calle</l>
<l>Del gran fabbro di Lenno</l>
<l>All'ardente fucina unica strada.</l></lg>
<lg>
<l>Per quei riposti e cupi</l>
<l>Solitari dirupi</l>
<l>Al padre ed al consorte</l>
<l>Cupido e Citerea volgono i passi:</l>
<l>E, giunti su la soglia</l>
<l>Della spelonca affumicata e nera,</l>
<l>S'arrestano curiosi</l>
<l>L'opra a spiar dell'indefesso nume.</l></lg>
<lg>
<l>Stava intento Vulcano</l>
<l>Un di quegli a formar fulmini ardenti</l>
<l>Con cui Giove dal ciel folgora; ed era</l>
<l>In parte informe, e terminato in parte.</l>
<l>Sudano a lui d'intorno</l>
<l>I validi Ciclopi,</l>
<l>Nudi le membra e rabbuffati il crine.</l>
<l>Altri solleva e preme</l>
<l>Il mantice ventoso, e l'aura lieve</l>
<l>Col replicato moto accoglie e rende;</l>
<l>Altri immerge nell'onda</l>
<l>Lo stridulo metallo; ed altri al cenno</l>
<l>Del prudente maestro</l>
<l>Del pesante martello i colpi alterna.</l>
<l>Ne geme l'antro, e le minute e spesse</l>
<l>Strepitose scintille</l>
<l>Van per l'aria fuggendo a mille a mille.</l></lg>
<lg>
<l>Ma quando il fabbro accorto</l>
<l>La bella dea rimira,</l>
<l>Lascia imperfetto il suo disegno e l'opra;</l>
<l>E con passo ineguale</l>
<l>Correndo incontro alla divina moglie,</l>
<l>Fra le ruvide braccia al sen l'accoglie.</l>
<l>Le domanda che brami,</l>
<l>Qual cagion la conduca;</l>
<l>E col tumido labbro intanto imprime</l>
<l>Su le vermiglie gote</l>
<l>Di fumo e di sudor livide note.</l></lg>
<lg>
<l>Ciprigna allor, che vede</l>
<l>Quanto poter la sua beltà le doni</l>
<l>Su l'infocato dio,</l>
<l>I bei cinabri a queste voci aprio:</l></lg>
<lg>
<l>‘A te, dolce consorte,</l>
<l>Lieve cagione i passi miei non reca.</l>
<l>Non è il tuo figlio Amore</l>
<l>Più quel possente nume,</l>
<l>Da cui Giove ferito</l>
<l>Per Leda e per Europa</l>
<l>Il canto ed il muggito</l>
<l>Finse del toro ed imitò del cigno,</l>
<l>Cambiando con l'arene</l>
<l>Di Fenicia e di Sparta il sommo trono.</l>
<l>Io quella più non sono</l>
<l>Che tempro e reggo a mio piacer gli affetti</l>
<l>Ne' più severi petti</l>
<l>Al placido girar de' guardi miei.</l>
<l>Già vaglion nulla o poco</l>
<l>I suoi strali, il mio foco.</l>
<l>Minerva è che pretende</l>
<l>Sovra il cor de' mortali</l>
<l>Temeraria usurpar le mie ragioni.</l>
<l>Se tanto il cor le preme</l>
<l>Lo scorno ancor della perduta lite,</l>
<l>Di me non già, né dell'idéo pastore,</l>
<l>Ma più giusta si lagni</l>
<l>Di Giove suo che la formò men bella:</l>
<l>Ed a turbar non venga</l>
<l>Del mio figlio i trionfi,</l>
<l>Le speranze d'Italia, il regno mio.</l>
<l>Giambatista pur dianzi</l>
<l>De' gran Filomarini...’ Al chiaro nome</l>
<l>Tutta Vulcan comprese</l>
<l>Dell'ira e del venir l'alta cagione.</l>
<l>Fra le callose mani</l>
<l>Quella tenera man racchiude e stringe;</l>
<l>Sconciamente sorride, e della diva</l>
<l>L'irate voci e gli sdegnosi affetti</l>
<l>Interrompe nel mezzo in questi detti:</l></lg>
<lg>
<l>‘Placa, placa lo sdegno,</l>
<l>Venere bella, e rasserena i lumi;</l>
<l>Ché non pensano i numi</l>
<l>Dell'alta stirpe a ritardare il frutto</l>
<l>Contro il voler dell'immutabil Fato;</l>
<l>Ché troppo a loro è grato</l>
<l>Del garzon generoso</l>
<l>Propagar nella prole</l>
<l>L'indole eccelsa, il glorioso nome.</l>
<l>Il so ben io, che da tant'anni e tanti</l>
<l>Per ornar della Gloria</l>
<l>Il tempio luminoso</l>
<l>Stanco la destra e l'arte</l>
<l>De' suoi grand'avi a' simulacri intorno.</l></lg>
<lg>
<l>Vedi colui che, adorno</l>
<l>Di bellicoso acciaio il petto e 'l crine,</l>
<l>Spira da quel metallo, ancorché finto,</l>
<l>Un non so che di maestoso e grande?</l>
<l>Quegli è Tommaso, al cui possente braccio,</l>
<l>Al cui senno, alla fede</l>
<l>Ferdinando il suo rege</l>
<l>E la forza e l'onore</l>
<l>Dell'armi sue tutta commette e crede.</l></lg>
<lg>
<l>Vedi l'altro che sembra</l>
<l>Di polve e di sudor bagnato e tinto,</l>
<l>E par che voglia ancora</l>
<l>Vibrar feroce il sanguinoso acciaio?</l>
<l>Giambatista è colui,</l>
<l>Che, seguitando ardito</l>
<l>Del quinto Carlo le felici insegne,</l>
<l>Fe' nel marzial cimento</l>
<l>Impallidir la fronte</l>
<l>Al duro Belga e all'Africano infido.</l></lg>
<lg>
<l>Questi, che in un si mostra</l>
<l>E placido e severo,</l>
<l>E col dito sul labbro</l>
<l>Par che imponga ad alcun silenzio e pace,</l>
<l>Questi è colui che seppe</l>
<l>Del popolo commosso</l>
<l>Gli empiti incerti ed i confusi affetti</l>
<l>Col senno e col valore</l>
<l>All'ossequio ridur del suo signore.</l>
<l>E, se veder poi brami</l>
<l>L'eccelso giovanetto</l>
<l>Per cui tant'ira entro il tuo sen s'accende,</l>
<l>Volgiti a destra, e mira</l>
<l>L'immago sua sol terminata in parte.</l>
<l>Oh quanto intorno a lei d'opra mi resta!</l></lg>
<lg>
<l>Quella che a lui vicino</l>
<l>Donna reale il mio scalpello espresse,</l>
<l>Vittoria ella è, che dell'illustre sangue</l>
<l>De' Caraccioli eroi colme ha le vene,</l>
<l>E nel materno seno</l>
<l>Furo i spirti reali</l>
<l>Prime de' suoi respiri aure vitali.</l>
<l>Ve' con che dolce nodo</l>
<l>Accoppiaron gli dèi</l>
<l>Amore e maestà sul volto a lei.</l>
<l>Questa al garzon gentile</l>
<l>Fortunata compagna il Ciel concede.</l>
<l>Faran d'amore e fede</l>
<l>Bella gara fra lor gli accesi cori;</l>
<l>E degli antichi onori</l>
<l>La prole lor, rassomigliando agli avi,</l>
<l>Riempirà le sue paterne sponde.</l>
<l>Benigno il Ciel risponde</l>
<l>Di Partenope ai voti, e i numi stessi.</l>
<l>Affrettan desiosi</l>
<l>Il felice imeneo. Che se pur dianzi</l>
<l>Pallade i dardi tuoi torse dal petto</l>
<l>Dell'alto giovanetto,</l>
<l>Fu perché d'altro strale</l>
<l>Più puro e più lucente</l>
<l>Attende la ferita, e non da quello</l>
<l>Onde ogni umano cor per te s'impiaga.</l>
<l>Ecco là di mia mano’</l>
<l>Ed accennò col dito</l>
<l>Ove un rotto macigno</l>
<l>A due quadrella aurate era sostegno</l>
<l>‘L'armi già pronte: io le composi, e furo</l>
<l>Meco compagni all'opra</l>
<l>Il Piacere, la Fé, l'Onor, la Pace.’</l></lg>
<lg>
<l>Quando il fanciullo audace</l>
<l>Le saette ravvisa e i detti intende,</l>
<l>Più da lui non attende:</l>
<l>Ma rapido e veloce</l>
<l>L'armi rapisce, e al genitor s'invola:</l>
<l>Indi ratto sen vola</l>
<l>Su le vinose falde</l>
<l>Del fertile Vesévo, e 'l doppio strale</l>
<l>Di Giambatista e di Vittoria in seno</l>
<l>Senza contesa a riposar ne viene.</l>
<l>Se fu cara la piaga,</l>
<l>Se fu dolce il velen de' dardi suoi,</l>
<l>Bella coppia gentil, ditelo voi.</l>
<l>Scese allor dalle sfere</l>
<l>I chiari a celebrare alti sponsali</l>
<l>D'Urania e di Lieo l'acceso figlio,</l>
<l>D'amaraco odorato adorno il crine.</l></lg>
<lg>
<l>Venere ancor dagl'importuni amplessi</l>
<l>Dell'ispido marito,</l>
<l>Quanto più può veloce,</l>
<l>Si sviluppa e si scioglie,</l>
<l>E la gran pompa ad onorar ne viene.</l>
<l>Della variata zona</l>
<l>I suoi fianchi discinge,</l>
<l>E i fortunati sposi</l>
<l>Con soavi ritorte annoda e stringe.</l></lg>
<lg>
<l>Per ornar sì bel giorno,</l>
<l>Si scorda ed abbandona</l>
<l>Libetro ed Aganippe</l>
<l>Coll'aonie sorelle il biondo dio,</l>
<l>E fra quelle divide</l>
<l>De' festivi apparati il peso e l'opra.</l></lg>
<lg>
<l>Una nel cavo bosso</l>
<l>Spingendo or aspro ed or soave il fiato,</l>
<l>Su i regolati fori</l>
<l>Delle tremule dita il moto alterna,</l>
<l>Ed or tarda or veloce</l>
<l>Uscir ne fa l'armoniosa voce.</l>
<l>L'altra d'eburnea cetra</l>
<l>Con pettine sonoro</l>
<l>Scorre le fila, e raddolcisce i cori.</l>
<l>Questa, di lieve socco ornata il piede,</l>
<l>Come scaltra e prudente</l>
<l>I costumi imitando e i detti altrui,</l>
<l>Nell'umile favella</l>
<l>Nasconde ancor di sua virtude un raggio,</l>
<l>Ch'è spettacolo al volgo e scuola al saggio.</l></lg>
<lg>
<l>Quella, d'alto coturno</l>
<l>Traendo il peso in maestosa scena,</l>
<l>Rappresenta e dipinge</l>
<l>Sol gloriose imprese, eroici amori,</l>
<l>E da fallaci oggetti</l>
<l>Desta nell'altrui cor veraci affetti.</l></lg>
<lg>
<l>E i dotti vati intanto</l>
<l>Fanno dolce sonar su' labbri loro</l>
<l>Di Giambatista e di Vittoria il nome</l>
<l>Con sì leggiadro stile,</l>
<l>Che men soave canta,</l>
<l>Allor che si querela</l>
<l>Del suo fato maligno,</l>
<l>Sul confuso Meandro il bianco cigno.</l></lg></lg>
</div3>
<div3 type="parte">
<head>EPITALAMIO III</head>
<opener><dateline>Scritto in Napoli dall'autore nella prima sua gioventù
in occasione delle nozze degli eccellentissimi signori don Francesco
Gaetani de' duchi di Laurenzano e donna Giovanna Sanseverino
de' principi di Bisignano, l'anno 1723.</dateline></opener>
<lg type="ottava">
<head>1</head>
<l>Nel vasto grembo alla tirrena Dori</l>
<l>La verde falda un nobil monte stende,</l>
<l>Monte che, da' felici abitatori</l>
<l>Fugando ogni dolor, nome ne prende:</l>
<l>Questo al duro cultor de' suoi sudori</l>
<l>Sempre larga mercé promette e rende,</l>
<l>E nel cavato seno offre sul piano</l>
<l>Comodo varco al passeggier cumano.</l></lg>
<lg type="ottava">
<head>2</head>
<l>Su la fronte di quello un marmo augusto</l>
<l>Serba gli avanzi del cantore altero,</l>
<l>Di cui superba va l'ombra d'Augusto</l>
<l>Forse non men che del romano impero;</l>
<l>Da cui come si debba al verde arbusto</l>
<l>La vite accompagnar s'udì primiero:</l>
<l>Poi del Troiano in più sonori carmi</l>
<l>La fuga, la pietà, gli errori e l'armi.</l></lg>
<lg type="ottava">
<head>3</head>
<l>Frondoso allòr che l'infeconde cime</l>
<l>Da folgore e da verno ha sempre illese,</l>
<l>Sorge dappresso al tumulo sublime</l>
<l>E gli è dell'ombre sue largo e cortese.</l>
<l>Scritto, che molto in poche note esprime,</l>
<l>Dell'urna a piè saggio scarpel distese,</l>
<l>Perché il curioso pellegrin scoprisse</l>
<l>Ov'ei nacque, onde venne, e ciò che scrisse.</l></lg>
<lg type="ottava">
<head>4</head>
<l>Mentre soletto un dì del colle aprico</l>
<l>L'aure soavi a respirare io torno,</l>
<l>E discacciato ogni pensier nemico</l>
<l>Stanco lo sguardo alla gran tomba intorno</l>
<l>S'apre (mirabil vista!) il sasso antico,</l>
<l>E accoglie in sen dopo tant'anni il giorno;</l>
<l>S'apre (chi 'l crederebbe!), e inaspettata</l>
<l>M'offre del gran cantor l'ombra onorata.</l></lg>
<lg type="ottava">
<head>5</head>
<l>In un candido manto era ravvolto</l>
<l>Che del piè gli cadea sopra il confine;</l>
<l>Sereno il ciglio avea, pallido il volto,</l>
<l>Crespa la fronte e coronato il crine.</l>
<l>Da un lato della tomba era raccolto</l>
<l>Gran volume di pagine latine;</l>
<l>Dall'altro, in segno del suo vario stile,</l>
<l>L'eroica tromba e la sampogna umìle.</l></lg>
<lg type="ottava">
<head>6</head>
<l>Meraviglia e timor tosto nel petto</l>
<l>Vennero ad assalir l'alma smarrita:</l>
<l>Una a mirar sì venerato oggetto,</l>
<l>L'altro a fuggir da tanto orror m'invita.</l>
<l>Lungi dal sacro marmo il passo affretto,</l>
<l>Ma volgo a lui la faccia sbigottita,</l>
<l>Talché chiaro nei moti appar di fuore</l>
<l>E la mia meraviglia e 'l mio timore.</l></lg>
<lg type="ottava">
<head>7</head>
<l>Tal di fero leon picciolo figlio</l>
<l>Dubbioso sta negli africani lidi,</l>
<l>S'avvien che 'l genitor vegga in periglio</l>
<l>Ferito in mezzo a' cacciator numidi:</l>
<l>Non sa se corra a insanguinar l'artiglio,</l>
<l>Non sa se al corso la sua vita affidi.</l>
<l>Da timor, da pietade intanto oppresso,</l>
<l>Non salva il genitor, perde se stesso.</l></lg>
<lg type="ottava">
<head>8</head>
<l>‘Dove, dove’, gridò, ‘volgi le piante?’</l>
<l>Quel saggio allor che il mio timor comprese;</l>
<l>E parlò con sì placido sembiante,</l>
<l>Che 'l perduto valor tutto mi rese.</l>
<l>‘Non sono io quel che tante volte e tante</l>
<l>Di generoso ardir l'alma ti accese?</l>
<l>Forse quel non sei tu cui le mie carte</l>
<l>La rozzezza natia tolsero in parte?</l></lg>
<lg type="ottava">
<head>9</head>
<l>Perché fuggi da me? Men timoroso</l>
<l>Odimi: e rassicura i sensi tuoi.</l>
<l>Dal felice soggiorno ov'io riposo</l>
<l>Lieve cagion non mi conduce a voi.</l>
<l>Vedrete in questo giorno avventuroso</l>
<l>L'alme accoppiar di due sublimi eroi,</l>
<l>Alme di cui più belle il sol non mira</l>
<l>Ovunque il carro suo ravvolge e gira.</l></lg>
<lg type="ottava">
<head>10</head>
<l>Francesco è l'un, che non adulto ancora</l>
<l>Del bellicoso dio si fe' seguace:</l>
<l>Fra l'armi e l'ire avvezzò il petto, ed ora</l>
<l>Tempra gli sdegni all'amorosa face:</l>
<l>L'altra è Giovanna, a cui le gote infiora</l>
<l>Del primo april la porpora vivace,</l>
<l>Nel cui volto gentil, come in lor trono,</l>
<l>Amore e maestà congiunti sono.</l></lg>
<lg type="ottava">
<head>11</head>
<l>Il chiaro suon dell'imeneo felice</l>
<l>Non sol del mondo in ogni parte arriva,</l>
<l>Ma fin là dove a' vivi andar non lice</l>
<l>Se ne ragiona al pigro Lete in riva.</l>
<l>Oh qual gloria, oh qual frutto a voi predice</l>
<l>Ogni alma là della sua spoglia priva,</l>
<l>Chiamando ognuno la sua stella ingrata</l>
<l>Che a sì bella stagion non l'ha serbata!</l></lg>
<lg type="ottava">
<head>12</head>
<l>Tornar di nuovo in questo dì sospira</l>
<l>L'antico a rivestir sembiante umano</l>
<l>Qualunque già su la canora lira,</l>
<l>Allorché visse, esercitò la mano.</l>
<l>Con quanta invidia il vostro fato ammira</l>
<l>L'ascreo, l'ismaro cigno ed il tebano,</l>
<l>E quel che già con mille versi e mille</l>
<l>Fece nota fra voi l'ira d'Achille!</l></lg>
<lg type="ottava">
<head>13</head>
<l>Ah fosse ver che al variar degli anni</l>
<l>Ritornassero l'alme al suol natio,</l>
<l>Pria la memoria de' passati affanni</l>
<l>Deposta all'acque del profondo oblio!</l>
<l>Potrei, spiegando a più gran volo i vanni,</l>
<l>Di sì nobil soggetto ornarmi anch'io:</l>
<l>Ma giacché invan sì bel desire ho in seno,</l>
<l>Vengo a destar le vostre Muse almeno.</l></lg>
<lg type="ottava">
<head>14</head>
<l>Attenda almen de' fortunati amanti</l>
<l>La vostra musa a celebrar gli ardori.</l>
<l>Canti di lor l'eccelsa stirpe, e canti</l>
<l>Gli antichi pregi ed i novelli onori.</l>
<l>Rammenti pria de' lor grand'avi i vanti,</l>
<l>I triregni, le clamidi e gli allori;</l>
<l>Poi delle due bell'alme innamorate</l>
<l>Il valor, la bellezza e l'onestate.</l></lg>
<lg type="ottava">
<head>15</head>
<l>Dica di lui le gloriose imprese,</l>
<l>Il magnanimo spirto, il cor guerriero,</l>
<l>Onde sì chiaro il nome suo si rese</l>
<l>Per l'italico cielo e per l'ibero,</l>
<l>I cimenti, gli assalti e le difese,</l>
<l>Il volto, il ciglio or mansueto or fiero,</l>
<l>L'anima grande che proccura e gode</l>
<l>Più meritar che conseguir la lode.</l></lg>
<lg type="ottava">
<head>16</head>
<l>Si studi in carte ad eternar di quella,</l>
<l>Che al gran talamo serba il Cielo amico,</l>
<l>Il sen, la guancia, l'una e l'altra stella,</l>
<l>Gl'innocenti costumi, il cor pudico;</l>
<l>Narri quanta s'accresca ombra novella</l>
<l>Per sì florido ramo al tronco antico;</l>
<l>Ramo da cui la pianta al Ciel diletta</l>
<l>Eccelsi frutti in sua stagione aspetta:</l></lg>
<lg type="ottava">
<head>17</head>
<l>Né spera in van. Quel fortunato giorno</l>
<l>Non sarà tardo a ricondurvi il sole,</l>
<l>In cui scherzare alla gran donna intorno</l>
<l>Bella vedrete e numerosa prole;</l>
<l>Del cui valor, delle cui gesta adorno</l>
<l>Il Sebéto gentil, più che non suole,</l>
<l>Tumido fra le sponde illustri e chiare</l>
<l>Di gloria andrà se non di flutti al mare.</l></lg>
<lg type="ottava">
<head>18</head>
<l>La tromba mia che neghittosa giace</l>
<l>Prestarvi a sì grand'uopo oggi vorrei.</l>
<l>Quella ch'altro cantar non è capace</l>
<l>Che nomi d'eroine e semidei.</l>
<l>Ma chi saria fra voi cotanto audace</l>
<l>Che ardisse i labbri avvicinare a lei?</l>
<l>Solo a me trar da quella il suon fu dato;</l>
<l>Roco in essa sarebbe ogni altro fiato.</l></lg>
<lg type="ottava">
<head>19</head>
<l>Così la clava orribile si vide</l>
<l>Già riportar di mille mostri il vanto,</l>
<l>Finché la trasse il generoso Alcide</l>
<l>Per le selve di Tebe e di Erimanto;</l>
<l>Ma poiché (colpa delle stelle infide)</l>
<l>Spogliò sul rogo il suo terrestre ammanto,</l>
<l>Quella che sì terribile parea</l>
<l>Restò vil peso alla pendice etea.’</l></lg>
<lg type="ottava">
<head>20</head>
<l>Mentre a tai voci io riempir mi sento</l>
<l>D'orrore insieme e di diletto il seno,</l>
<l>E dubbio fra la tema e l'ardimento</l>
<l>Non temo affatto e non ardisco appieno,</l>
<l>Mugghiò dall'antro un improvviso vento,</l>
<l>Tuonò Giove a sinistra a ciel sereno,</l>
<l>Tremò l'alloro dalle cime al basso,</l>
<l>Disparve l'ombra, e si racchiuse il sasso.</l></lg>
</div3>
<div3 type="parte">
<head>TETI E PELÈO</head>
<head>IDILLIO EPITALAMICO</head>
<opener><dateline>Scritto l'anno 1766 d'ordine dell'imperatrice regina,
allusivo alle felicissime nozze delle Altezze Reali di Maria
Cristina arciduchessa d'Austria e del principe Alberto di
Sassonia, duchi di Teschen.</dateline></opener>
<lg type="non-definito">
<lg>
<l>Se d'Erato la lira</l>
<l>Sensi d'amor m'inspira,</l>
<l>Se il tragico coturno oggi abbandono,</l>
<l>Melpomene, perdono. A te, lo sai,</l>
<l>Tutti donai fin ora</l>
<l>Sin dalla prima aurora i giorni miei;</l>
<l>Ma i reali imenei,</l>
<l>Che in rispettoso velo</l>
<l>Oggi ravvolti a celebrar m'affretto,</l>
<l>Non soffrono l'aspetto</l>
<l>Di procellose cure,</l>
<l>Di lagrime, d'affanni e di sventure.</l>
<l>Deh, tu da lungi almeno</l>
<l>Assisti il tuo fedel: son troppo avvezzi</l>
<l>Fra i lampi del tuo ciglio</l>
<l>A infiammarsi d'ardire i miei pensieri.</l>
<l>Ah de' tuoi sguardi alteri</l>
<l>Se m'involi l'aiuto,</l>
<l>Se non veggo il mio nume, io son perduto.</l></lg>
<lg>
<l>Presso alla chiara foce</l>
<l>Del fecondo Penéo, che adorna a gara</l>
<l>Coi zefiri cultori</l>
<l>D'erbe sempre e di fiori</l>
<l>Del tessalo terren l'eterno aprile;</l>
<l>Dall'atterrar le belve</l>
<l>Delle vicine selve un giorno stanco</l>
<l>Posava il molle fianco; e al mormorio</l>
<l>Del fiume che con l'onde</l>
<l>Del mar le sue confonde,</l>
<l>E al vaneggiar che alletta</l>
<l>D'una soave auretta, e all'ombra amica</l>
<l>D'un ospitale alloro</l>
<l>Il giovane Peléo prendea ristoro.</l></lg>
<lg>
<l>Solitario ei non era,</l>
<l>Benché la folta schiera</l>
<l>De' fidi suoi seguaci</l>
<l>Rispettasse lontana il suo riposo:</l>
<l>Ché Amore insidioso,</l>
<l>cercando il destro istante</l>
<l>Di far quell'alma amante, e vendicarsi</l>
<l>Del suo nume sprezzato,</l>
<l>Lo segue occulto, e gli sta sempre a lato.</l>
<l>Mal tollera il superbo</l>
<l>Che il giovanetto eroe di Marte all'ire</l>
<l>Gli ozi posponga e le amorose paci:</l>
<l>Che dagli impeti audaci</l>
<l>Spinto del regio cor, con l'elmo in fronte</l>
<l>Ora a sfidar s'esponga</l>
<l>De' Centauri i furori,</l>
<l>Corra or sul Fasi a meritarsi allori.</l>
<l>E fremea vergognoso</l>
<l>Che altri potesse dir che non avesse</l>
<l>Fra tante belle e tante</l>
<l>Tutto il regno d'Amore</l>
<l>Beltà bastante ad annodar quel core.</l></lg>
<lg>
<l>Quando su la vicina</l>
<l>Tranquilla onda marina ecco da lungi</l>
<l>Vaga schiera e festiva,</l>
<l>Ecco vede apparir. Scorrea ridente</l>
<l>Dell'impero materno i salsi umori</l>
<l>Per diporto in quel dì Tetide bella,</l>
<l>Della divina Dori eccelsa figlia.</l>
<l>Di lucida conchiglia</l>
<l>Sedeva in grembo, e del biforme armento</l>
<l>Due squammosi corsieri</l>
<l>Regolato da lei mordeano il freno.</l>
<l>Dagli omeri e dal seno</l>
<l>Sino al piè le scendea ceruleo ammanto:</l>
<l>Tra i fior, che il primo vanto</l>
<l>Son delle ondose valli,</l>
<l>Fra le perle e i coralli</l>
<l>Del crin parte è raccolto:</l>
<l>Inanellato e sciolto</l>
<l>Parte s'increspa; e l'annodato in fronte</l>
<l>Cadente vel, che delle nevi alpine</l>
<l>Col bel candor gareggia,</l>
<l>Si solleva nel corso, e a tergo ondeggia.</l>
<l>Sul liquido elemento</l>
<l>Fra cento Ninfe e cento</l>
<l>Tal ne venìa la bella diva, e tutto,</l>
<l>Mentre ella viene, il nume suo risente.</l>
<l>Si fa l'aria ridente, il ciel sfavilla</l>
<l>D'insolito splendore: il mare istesso,</l>
<l>Che di tanta bellezza esulta adorno,</l>
<l>Rotto susurra e le biancheggia intorno.</l></lg>
<lg>
<l>Bello è il veder di tante</l>
<l>Sue vezzose seguaci</l>
<l>Gli allegri scherzi. I docili delfini</l>
<l>Quelle addestrano al morso;</l>
<l>Queste sfidansi al corso: i fiori invola</l>
<l>Una alla sua compagna: una all'amica,</l>
<l>Ad altro oggetto intenta,</l>
<l>Spruzza d'onda improvvisa il volto, il seno:</l>
<l>Tutte cantan scherzando,</l>
<l>Tutte scherzan cantando</l>
<l>In concorde armonia. Fa il suon lontano</l>
<l>Delle buccine torte</l>
<l>De' forieri Tritoni</l>
<l>Rauco tenore alle lor voci: e intanto</l>
<l>A quel suono, a quel canto</l>
<l>Dagli antri e dalle sponde</l>
<l>L'ascosa imitatrice Eco risponde.</l></lg>
<lg>
<l>Ai tumulti festivi,</l>
<l>Che già presso alle arene a Teti intorno</l>
<l>Fan più l'aria sonar, Peléo si volse:</l>
<l>La vide: istupidì. La vide Amore,</l>
<l>Ed esclamò contento:</l>
<l>‘Ecco del mio trionfo, ecco il momento.’</l>
<l>Né 'l disse in van: ma in fretta</l>
<l>Elegge aurea saetta;</l>
<l>Vola alla dea sul ciglio; e quindi, acceso</l>
<l>Della fiamma immortale</l>
<l>D'uno sguardo di lei, scoccò lo strale.</l></lg>
<lg>
<l>Alla vista gradita,</l>
<l>Alla dolce ferita</l>
<l>Chi può dir qual divenne</l>
<l>Il sorpreso Peléo? Si sente in petto</l>
<l>Meraviglia, rispetto,</l>
<l>Tenerezza, desio, timore e speme,</l>
<l>Tutti confusi insieme: e tutti esprime</l>
<l>Nel medesimo istante</l>
<l>Negli atti, negli sguardi e nel sembiante.</l></lg>
<lg>
<l>Non so nel gran momento</l>
<l>Quai fosser gl'improvvisi</l>
<l>Nell'alma della dea moti primieri:</l>
<l>Ma il fren de' suoi pensieri</l>
<l>Se in man d'Amore al par di lui non lassa,</l>
<l>So che in atto cortese il guarda, e passa.</l>
<l>Alla materna reggia in grembo all'onde</l>
<l>Pensosa ella ritorna: egli col guardo</l>
<l>Fin che può l'accompagna; e par che voglia</l>
<l>Per le contese strade</l>
<l>Mover del mare a seguitarla il piede.</l>
<l>Alla real sua sede</l>
<l>Al fin si volge a tardo passo; e chiuso</l>
<l>In solitaria cella</l>
<l>S'invola agli occhi altrui:</l>
<l>Ma le cure d'Amor restan con lui.</l></lg>
<lg>
<l>Il pargoletto arciero,</l>
<l>Ebro intanto di gloria e impaziente</l>
<l>Di pubblicar le sue vittorie, a volo</l>
<l>Verso l'astro materno</l>
<l>Per dirle a Citerea s'affretta; e a quanti</l>
<l>Numi incontra per via narra i suoi vanti.</l>
<l>Da lungi a pena egli la scopre, e grida</l>
<l>Da lungi ancor: ‘Madre, ah di mirti e rose,</l>
<l>Bella madre, ah mi cingi!’ e al collo intanto</l>
<l>Delle tenere braccia</l>
<l>Le fa catena; in mille baci e mille</l>
<l>Il suo piacer diffonde:</l>
<l>Co' baci il dir confonde: un solo istante</l>
<l>Loco non serba: a vaneggiarle intorno</l>
<l>Spesso si scosta; e a ribaciarle spesso</l>
<l>Or la mano, or la fronte ed or le gote</l>
<l>Rivola in dolce errore</l>
<l>Qual ape in sul mattin di fiore in fiore.</l>
<l>Da quel tronco parlar, da quei confusi</l>
<l>Impeti di piacer Venere il vero</l>
<l>Mal distinguer poteva, e impaziente</l>
<l>Cominciava a sdegnarsi: allor che un vivo</l>
<l>Nuovo splendor lo sdegno suo sospese:</l>
<l>Splendore onde la stella</l>
<l>Della madre d'Amor parve più bella.</l></lg>
<lg>
<l>Sovra lucida nube</l>
<l>La germana di Giove,</l>
<l>Della terra e del ciel l'antica figlia,</l>
<l>Terni, venìa. Le signoreggia in viso</l>
<l>Maestosa bellezza: in bianca è avvolta</l>
<l>E luminosa spoglia</l>
<l>Fin del piè sul confine;</l>
<l>Ha in man lo scettro, ha coronato il crine.</l>
<l>Questa è la dea da cui</l>
<l>Già Pirra un dì del desolato apprese</l>
<l>Sommerso mondo a riparare i danni.</l>
<l>Della ragion, del giusto</l>
<l>Questa è la dea custode. A lei presente</l>
<l>È quanto avvenne; e nel recesso oscuro</l>
<l>Del nascosto destin vede il futuro.</l>
<l>Di lei fin dalle fasce</l>
<l>Fu la divina Dori</l>
<l>Sempre amica e compagna. Un sol disegno</l>
<l>Senza lei non matura;</l>
<l>E negli avversi e ne' felici eventi,</l>
<l>Fra le gioie e i perigli,</l>
<l>Tutti con lei divide i suoi consigli.</l></lg>
<lg>
<l>Ad inchinarsi al nume</l>
<l>Temuto in terra e venerato in cielo</l>
<l>Moveano il piè la genitrice e il figlio;</l>
<l>Ma lor Temi prevenne, e: ‘Meco a Dori</l>
<l>Affrettatevi,’ disse; ‘oggi Imeneo</l>
<l>Di Teti e di Peléo</l>
<l>Il nodo stringerà: nodo che in Cielo</l>
<l>Già da' secoli innanzi</l>
<l>Si decretò. Tu de' decreti eterni</l>
<l>Ignaro esecutore, Amor, vibrasti</l>
<l>Lo stral felice: e tanto onor ti basti.</l>
<l>Non più dimora: al talamo reale</l>
<l>Condur la sposa è nostro peso. In moto</l>
<l>Tutte già son le sfere: andiamo.’ Al cenno</l>
<l>Ubbidienti e lieti,</l>
<l>Occupa Citerea di Temi al fianco</l>
<l>La nuvolosa sede;</l>
<l>Amor spiega le penne, e lor precede.</l></lg>
<lg>
<l>Così fra stella e stella</l>
<l>Scorre la nube e verso il mar declina.</l>
<l>Giunta dove confina</l>
<l>Con l'onda il ciel, questa nel sen diviso</l>
<l>Le dive accoglie: e l'inquieto arciero,</l>
<l>Che in pace alcun non lassa,</l>
<l>Va turbando, ove passa</l>
<l>Per quei soggiorni algosi,</l>
<l>Ai muti abitatori i lor riposi.</l>
<l>Della sua reggia augusta</l>
<l>Fin su la soglia ad incontrar lor venne</l>
<l>Dori, che gli attendea. Lo stuol dell'altre</l>
<l>Marine dèe tutto era seco, e solo</l>
<l>Tetide non trovossi in quello stuolo.</l>
<l>Citerea ne richiede:</l>
<l>Volan le ninfe ad afrettarla; alcuna</l>
<l>Rinvenirla non sa: ma le ravvolte</l>
<l>Recondite dimore</l>
<l>Tanto cercò, che la rinvenne Amore.</l></lg>
<lg>
<l>Un breve istante sol veduto avea</l>
<l>La donzella immortal posar Peléo</l>
<l>Su la tessala sponda a un lauro appresso;</l>
<l>E sempre in mente impresso</l>
<l>Portò da quell'istante</l>
<l>Quel lauro, quella sponda e quel sembiante</l>
<l>Ella, che non intende</l>
<l>A quai dolci legami</l>
<l>L'ha destinata il Ciel, se stessa ammira:</l>
<l>Non sa perché s'aggira</l>
<l>Così sola e pensosa, e che l'invoglia</l>
<l>Dalle compagne a separarsi tanto.</l>
<l>Vuol sedursi col canto: ai voli usati</l>
<l>Spinge la voce; e poi</l>
<l>L'arresta in mezzo all'intrapreso impegno.</l>
<l>L'armonioso legno</l>
<l>Tenta animar con dotta man: ma lascia</l>
<l>Presto immobili e muti</l>
<l>Gli avvivati da lei tasti sonori.</l>
<l>Ai pennelli, ai colori</l>
<l>Ricorre al fine: e d'un cristallo amico</l>
<l>Col consiglio fedel, la propria immago</l>
<l>Intraprende a formar. Fu questa sola,</l>
<l>E non senza de' Fati alto disegno,</l>
<l>L'opra in cui si fermò. L'opra a tal segno</l>
<l>Giunta era già, che contendea col vero;</l>
<l>Quando Amor la rinvenne, e all'altre dive</l>
<l>Tacito la scoperse. Ei, che di tutto</l>
<l>Sa far uso a suo pro, cheto e leggiero</l>
<l>A lei s'appressa: a lei</l>
<l>La bella immago inaspettato invola:</l>
<l>E librato su l'ali:</l>
<l>‘Addio, Teti,’ le dice: ‘io parto, e reco</l>
<l>Al tuo sposo Peléo pegno sì caro.’</l>
<l>Al furto, ai detti, al comparirle intorno</l>
<l>Le tre dive improvvise,</l>
<l>Teti arrossì sorpresa, Amor ne rise.</l>
<l>Ne rise Amore: e come</l>
<l>Suol da nube che s'apre</l>
<l>Uscir del sol rapido un raggio; o come</l>
<l>Parte e giunge un pensier; vola e si trova</l>
<l>Su le tessale arene. Attorno intanto</l>
<l>Alla lieta e confusa</l>
<l>Novella sposa, a dolce cura intese,</l>
<l>L'ornan le dive a prova. A lei compone</l>
<l>Questa il vel, quella il manto: auree maniglie</l>
<l>Una alle braccia, una al bel collo avvolge</l>
<l>Prezioso monil. L'istessa Dori</l>
<l>Co' più rari tesori, onde son chiare</l>
<l>L'indiche rupi e l'eritree maremme,</l>
<l>Di propria man fa scintillarle il crine:</l>
<l>Né sì presto al suo fine</l>
<l>La bell'opra giungea; ma già i celesti</l>
<l>Geni ministri aveano al gran tragitto</l>
<l>Tutto apprestato; il radunato stuolo</l>
<l>Già degli dèi maggiori</l>
<l>La partenza affrettava; onde a gran pena</l>
<l>Dall'amorosa gara,</l>
<l>Che pregio aggiunge alla beltà con l'arte,</l>
<l>Si stacca al fin l'inclita schiera, e parte.</l></lg>
<lg>
<l>Ozioso in Tessaglia</l>
<l>Non era intanto stato</l>
<l>Il precursore alato. ‘Ecco di Teti’,</l>
<l>Dice giunto a Peléo, ‘la vera immago</l>
<l>Espressa di sua man. Fra pochi istanti</l>
<l>Qui tua sposa verrà.’ Con tal novella,</l>
<l>Con dono tale all'inquieto, al vivo</l>
<l>Ardor che già lo strugge</l>
<l>Gli aggiunge in sen novelle fiamme, e fugge.</l></lg>
<lg>
<l>Del nuvoloso Olimpo,</l>
<l>Del Pelio ombroso, e di Larissa e Pindo</l>
<l>Le contrade trascorre. Eccita e chiama</l>
<l>Tutte ai grandi imenei</l>
<l>Le agresti deità. Corrono a schiere</l>
<l>I Fauni, gli Egipani,</l>
<l>I Satiri, i Silvani: il crin stillanti</l>
<l>Le Naiadi all'invito</l>
<l>Sorgon da' fonti lor: gli alpestri alberghi</l>
<l>Lascian le Oreadi: e le natie cortecce</l>
<l>Le Driadi e le Napee. Tutto respira,</l>
<l>Tutto gioia ed amor; tutto risuona</l>
<l>D'applausi e voti; e fra il romor di questa</l>
<l>Allegrezza festiva</l>
<l>Sentesi replicar: ‘La sposa arriva.’</l></lg>
<lg>
<l>Venne: e quai fur de' fortunati amanti</l>
<l>L'alme, i cori, i sembianti</l>
<l>Al nuovo incontro, ove il mio stil credessi</l>
<l>Abile a riferir come conviensi,</l>
<l>Temerario sarei: chi amò lo pensi.</l></lg>
<lg>
<l>Ognun la coppia eletta</l>
<l>Ad ammirar s'affretta,</l>
<l>S'affretta ad onorar. L'un l'altro preme:</l>
<l>Questo a quello gli addita; in lui chi trova</l>
<l>Marte ed Amor; chi riconosce in lei</l>
<l>Pallade e Citerea. Mentre di tante</l>
<l>Benché sommesse e rispettose voci</l>
<l>Formasi il suon che s'ode</l>
<l>Se agitate dal vento in vasta selva</l>
<l>Romoreggian le foglie, ecco dall'alto,</l>
<l>Da insolito balen precorso, un tuono</l>
<l>A sinistra rimbomba. Il ciel diviso</l>
<l>Scopre il fulgor delle rotanti sfere:</l>
<l>E per l'aria, che intorno</l>
<l>Di nuovi raggi a quel fulgor s'accende,</l>
<l>Il re de' numi in maestà discende.</l>
<l>Muto ogni labbro; immoti</l>
<l>Restan su l'ali i venti; è cheta ogni onda;</l>
<l>Non si scuote una fronda;</l>
<l>Non si ascolta un respiro; e in mezzo a questo</l>
<l>Silenzio universal, ne' fidi amanti,</l>
<l>Che in Ciel le luci han fisse,</l>
<l>Giove il guardo fermò, sorrise e disse:</l></lg>
<lg>
<l>‘Giunse il gran dì segnato</l>
<l>Ne' volumi del Fato. Oggi di nuovo</l>
<l>Due celesti sorgenti</l>
<l>Confonderan le insieme</l>
<l>Già confuse altre volte onde immortali.</l>
<l>Ed a se stesse eguali</l>
<l>Sempre a pro scorreranno</l>
<l>Della presente e delle età future</l>
<l>Benefiche, tranquille, illustri e pure.</l>
<l>Stringi il nodo felice:</l>
<l>È già tempo, Imeneo. L'Amor, la Fede,</l>
<l>La Concordia, il Piacer rendano a gara</l>
<l>Fra lieti oggetti i giorni lor ridenti.</l>
<l>Tu, de' prosperi eventi</l>
<l>Dispensatrice dea, veglia, ma priva</l>
<l>Delle incostanze tue, lor sempre accanto.</l>
<l>E tu, Venere, intanto</l>
<l>Di feconde scintille</l>
<l>Spargi il talamo augusto: e nasca Achille.’</l></lg></lg>
</div3>
</div2>
<div2 type="parte">
<head>IDILLII</head>
<div3 type="poesia">
<head>IL RATTO D’EUROPA</head>
<lg type="non-definito">
<lg>
<l>Apollo, tu, che di Peneo sul margine</l>
<l>Ardesti ancor d'una terrena vergine</l>
<l>Che per fuggirti si converse in arbore</l>
<l>E fu soggetto del tuo canto flebile,</l>
<l>Or desta in me, coll'armonia medesima</l>
<l>Che scorse allor per la dorata cetera,</l>
<l>Poter divino, onde a cantar sia valido</l>
<l>La vaga figlia del fenicio Agenore,</l>
<l>La bella Europa, il di cui volto nobile</l>
<l>In terra trasse il regnator dell'etere</l>
<l>Con piè bovino il verde suolo a premere.</l>
<l>Uscite voi dalle fontane prossime,</l>
<l>Umide il crine e il volto, o vaghe Naiadi;</l>
<l>Lasciate i duri monti, alpestri Oreadi,</l>
<l>E voi le selve, o boscarecce Driadi;</l>
<l>Tutte venite ad ascoltarmi, e vadano</l>
<l>Sol da noi lungi gl'insolenti Satiri,</l>
<l>Perché non vo' che colla loro audacia</l>
<l>La vostra quiete ed il mio canto turbino.</l>
<l>Guardiam però che gli altri dèi non odano:</l>
<l>Ché, se le vostre voci a Giove giungono,</l>
<l>Ei negherà che il suo figliuolo Apolline</l>
<l>Aiuto presti all'impotente spirito,</l>
<l>Perch'ei non vuol che i furti suoi si cantino.</l></lg>
<lg>
<l>Era d'Europa quell'età più florida</l>
<l>Che scorre di tre lustri appena il termine,</l>
<l>Grata negli atti e nel parlar piacevole.</l>
<l>Su la spaziosa fronte in gemme lucide</l>
<l>De' suoi dorati crini altri s'annodano,</l>
<l>Altri cadendo poi disciolti e liberi</l>
<l>A guisa d'onda nel cader s'increspano,</l>
<l>S'innalzan spesso e lentamente tremano</l>
<l>Al dolce assalto di lascivo zefiro.</l>
<l>Due nere luci, sovra cui s'inarcano</l>
<l>Nere le ciglia ancora e sottilissime,</l>
<l>Nel lento moto e negli sguardi accolgono</l>
<l>Tutta la forza ed il piacer di Venere.</l>
<l>Piene ha le guance, ove a vicenda sparsero</l>
<l>La rosa e 'l giglio il lor colore amabile;</l>
<l>E dal naso gentil poi si dividono.</l>
<l>Le labbra sparse di nativa porpora,</l>
<l>Che torrebbero il pregio al tirio murice,</l>
<l>Talor minuti e spessi denti scoprono</l>
<l>Che sembran fatti di pulito avorio;</l>
<l>Ma così ben disposti e con tal ordine,</l>
<l>Che non mancan fra loro e non eccedono.</l>
<l>Tondo, sottile e di alabastro lucido</l>
<l>Rassembra il collo, che davanti termina</l>
<l>Nel bianco petto rilevato e mobile,</l>
<l>Il qual si mostra del color medesimo</l>
<l>Che dall'alto Appennin le nevi rendono,</l>
<l>Quando cadendo il sol dentro l'Oceano</l>
<l>Gl'incerti raggi d'un rossor le tingono</l>
<l>Che il soverchio candore avviva e modera.</l>
<l>Angusta è la cintura e larghi gli omeri,</l>
<l>Picciolo il piè, la man lunghetta e tenera;</l>
<l>E nel gentile aspetto unite albergano</l>
<l>In dolce nodo maestade e grazia.</l></lg>
<lg>
<l>Tal fu la bella Europa, e oh quanti n'ebbero</l>
<l>Piagato il seno, e negli sguardi fervidi</l>
<l>Mostrare in van l'immenso ardor tentarono!</l>
<l>Ella intender non cura; anzi più rigida</l>
<l>Diviene ognor, perché i suoi fati prosperi</l>
<l>Al divino amator pura la serbano.</l>
<l>Così, fuggendo amor, la mente e l'animo</l>
<l>Pasceva Europa di piacer più semplice.</l></lg>
<lg>
<l>Godea mirar del mar l'aspetto vario,</l>
<l>Allorché d'ira pieni e Borea ed Affrico</l>
<l>Con egual furia oppostamente pugnano,</l>
<l>E i salsi flutti fra di lor s'incalzano;</l>
<l>E quindi l'onde all'incontrar si rompono,</l>
<l>E biancheggiando sino al cielo ascendono;</l>
<l>I cavi scogli ripercossi gemono,</l>
<l>E la candida spuma addietro gettano.</l>
<l>Sul lido intanto le cornacchie garrule</l>
<l>Battono l'ali, e colle grida querule</l>
<l>Tentan vincer del mare il vasto strepito.</l></lg>
<lg>
<l>E, allor che dalle grotte oscure ed umide</l>
<l>Uscia la Notte sovra il carro tacito</l>
<l>Traendo seco la triforme Cintia,</l>
<l>Godea mirar nell'onde il lume tremulo</l>
<l>Variare i moti al variar di Zefiro,</l>
<l>E col ciel di chiarezza il mar contendere.</l></lg>
<lg>
<l>Ma quando poi tutto tranquillo e placido</l>
<l>Nel suo letto giaceva il mar volubile,</l>
<l>E stanco il sol di stare in grembo a Tetide</l>
<l>Chiaro sorgea dalle maremme d'India,</l>
<l>Lieta scendea colle compagne vergini</l>
<l>Del salso mar su l'arenoso margine;</l>
<l>E qual d'Eurota per le ripe floride,</l>
<l>O pur di Cinto sovra il giogo esercita</l>
<l>Diana i balli fra le amiche Oreadi,</l>
<l>E di bellezza ogni altra Ninfa supera;</l>
<l>Tal fra l'altre apparia la vaga giovane.</l>
<l>Colle reti talor turbando andavano</l>
<l>I lor dolci segreti a' pesci mutoli,</l>
<l>Che, mentre a schiere e senza tema guizzano,</l>
<l>L'avida rete all'improvviso incontrano;</l>
<l>Ond'altri tosto ver gli scogli fuggono</l>
<l>Ove han lor tane; altri veloci e trepidi</l>
<l>Fra l'alga verde per timor s'appiattano;</l>
<l>Altri vorrian fuggir, ma sì gl'intricano</l>
<l>Gl'ingiusti lacci e 'l lor timor, che restano</l>
<l>Felice preda delle Ninfe candide.</l></lg>
<lg>
<l>Talora insieme gìan là dove un circolo</l>
<l>Forman gli scogli, e nel lor mezzo chiudono</l>
<l>Il mar, che per entrarvi ha picciol adito;</l>
<l>E quinci e quindi colle fronti gemine</l>
<l>Due rupi ardite contra il ciel s'innalzano</l>
<l>Sotto di cui l'onde tranquille tacciono.</l>
<l>Gli alberi poi, che sovra lor verdeggiano,</l>
<l>Così spesse le braccia in fuori sporgono</l>
<l>Che a Febo e all'altrui vista il corso niegano,</l>
<l>E il chiuso mar di sacro orrore ammantano.</l>
<l>Vivi sedili, che giammai non tennero</l>
<l>Di stanca nave a sé legato il canape,</l>
<l>Son sparsi intorno; or qui le Ninfe posano</l>
<l>Quando a purgar le caste membra vengono.</l>
<l>L'eccelsa reggia del signor fenicio</l>
<l>Sta sopra un colle, che nel prato termina</l>
<l>D'erbe coperto verdeggianti e tenere</l>
<l>E di soavi fior distinto e vario.</l>
<l>Ma dove il piano al salso mar si approssima,</l>
<l>Le verdi erbette ed i fioretti mancano,</l>
<l>Ed a quelli succede arena sterile</l>
<l>Su cui l'irata sferza i flutti stendono.</l>
<l>Or quivi all'ombra de' salubri platani,</l>
<l>Che tutto il prato ameno intorno cingono,</l>
<l>Spesso venìa colle compagne amabili</l>
<l>Del sommo Giove la futura coniuge,</l>
<l>Dolce scherzando i molli fiori a cogliere.</l>
<l>Giove dall'alto giogo inaccessibile</l>
<l>Volse del sommo Olimpo un dì fra gli uomini</l>
<l>L'eterno sguardo che ci guida e modera.</l>
<l>La mira a sorte, e gli amorosi stimoli</l>
<l>Sente nel core, onde insensato e stupido</l>
<l>In lei si affisa; e se pur tenta volgere</l>
<l>Le luci altrove, esse veloci e libere</l>
<l>Contra sua voglia al caro oggetto tornano</l>
<l>Sempre più desiose: e in brieve spazio</l>
<l>Tanto s'accrebbe l'amoroso incendio,</l>
<l>Che troppo a tollerare era difficile.</l>
<l>Onde, deposto lo stridente fulmine,</l>
<l>Dal ciel discende involto in bianca nuvola</l>
<l>Sopra l'ameno prato, ed invisibile</l>
<l>Vede dappresso la felice giovane.</l>
<l>E già posta in oblio l'ambrosia e il nettare,</l>
<l>Le prime cure il suo pensier non muovono;</l>
<l>Ma sol dentro di sé discorre e medita</l>
<l>Qual sia la strada più spedita e facile</l>
<l>Per ingannar la giovanetta semplice.</l>
<l>Mirò dal colle alla marina scendere</l>
<l>Il regio armento agli odorati pascoli:</l>
<l>Onde tosto pensò novella astuzia.</l>
<l>Prende di toro la fallace immagine,</l>
<l>Indi fra gli altri si confonde e mescola.</l>
<l>La bianca pelle vinceria le candide</l>
<l>Nevi non presse ancor da alcun vestigio.</l>
<l>Si veggon sopra al pingue collo i muscoli,</l>
<l>La pagliolaia, che dal muso agli omeri</l>
<l>Larga si spiega e nel ginocchio termina,</l>
<l>Mentr'ei cammina si dibatte ed agita.</l>
<l>Picciolo è il capo e son le corna picciole,</l>
<l>Ch'ambo con egual norma al fin s'incurvano</l>
<l>E paion gemme trasparenti e lucide,</l>
<l>Per man formate d'un esperto artefice.</l>
<l>Placida è la sua fronte, e l'occhio è placido,</l>
<l>In cui, come in lor sede, ancora albergano</l>
<l>La prima maestate e il primo imperio.</l>
<l>Le man, ministre del trisulco fulmine,</l>
<l>In unghia bipartite il suolo or fendono.</l>
<l>Crudele Amor, chi potrà mai resistere</l>
<l>Al tuo voler, se il regnator degli uomini</l>
<l>Ebbe per te sì strana forma a prendere?</l>
<l>A lento passo va l'amante cupido</l>
<l>Là dove in mezzo alle donzelle tirie</l>
<l>Stava la prole del fenicio Agenore.</l>
<l>Ammira Europa il bel torel; ma timida,</l>
<l>Bench'egli sia sì mansueto e facile,</l>
<l>Arretra i passi mentre quel si approssima.</l>
<l>Giove sen duole, e più modesto ed umile</l>
<l>A lei si mostra, ond'ella ardisce porgere</l>
<l>Alla candida bocca i fiori teneri;</l>
<l>Indi palpa più ardita il petto morbido,</l>
<l>L'aperta fronte e le narici tumide.</l>
<l>Lieto è l'amante; e nella man d'avorio</l>
<l>Gode talor gli ardenti baci imprimere.</l>
<l>S'incurva a terra; e la donzella incauta,</l>
<l>Cui non è noto chi nel toro insidia,</l>
<l>Il dorso preme all'amator famelico.</l>
<l>Ei lento sorge, e volge i passi subito</l>
<l>Al lido estremo, dove l'onda mormora.</l>
<l>Ma le compagne della tiria vergine,</l>
<l>Che a lei dappresso lietamente danzano</l>
<l>Al dolce suon di canzonette e frottole,</l>
<l>Come in trionfo la lor donna sieguono,</l>
<l>E di novelli fior tutta la spargono.</l>
<l>Ella ride, e sovente il toro stimola;</l>
<l>I di cui piè, che così pigri appaiono,</l>
<l>Nelle prim'onde le vestigia imprimono:</l>
<l>Indi tanto nel mare i passi stendono,</l>
<l>Che al fin sotto di lor le arene mancano:</l>
<l>Ond'ei, nuotando più spedito ed agile,</l>
<l>Fende col petto il molle seno a Tetide,</l>
<l>E col moto de' piedi il corso accelera.</l>
<l>Altro non sa la giovinetta misera</l>
<l>Che alzare i piedi, e le ginocchia stringere,</l>
<l>E la variata veste in su raccogliere.</l>
<l>Freno non ha con cui lo volga o regoli,</l>
<l>Né, se l'avesse, a ciò saria valevole,</l>
<l>Ché appena può se stessa al corno reggere.</l>
<l>Or chi potrà senza lagnarsi e piangere</l>
<l>Narrar d'Europa i dolorosi gemiti,</l>
<l>Le meste voci e le cadenti lagrime,</l>
<l>Che avrian fatta pietosa anche una selice?</l>
<l>Si volge al lido, e le compagne vergini</l>
<l>Tutte per nome appella acciò l'aiutino.</l>
<l>Piangon esse accennando e le rispondono,</l>
<l>Ma d'aiutarla alcuna via non trovano.</l>
<l>Or, mentre corre Giove ardito e rapido,</l>
<l>Dalla vista d'Europa i lidi fuggono;</l>
<l>Onde s'udio con questi accenti flebili</l>
<l>La mesta donna il suo dolor diffondere:</l></lg>
<lg>
<l>‘Ah! chi m'aita a volgere</l>
<l>Al lido il toro indomito?</l>
<l>Chi mi soccorre? Ah barbaro</l>
<l>Destino, ah stelle perfide!</l>
<l>Compagne amabili, portate celeri</l>
<l>Il mesto annunzio al vecchio Agenore,</l>
<l>Acciò possa soccorrere</l>
<l>Europa lagrimevole;</l>
<l>Se no, dovrà poi piangere</l>
<l>L'ultima sua disgrazia.</l>
<l>Ma, mentre piango e smanio,</l>
<l>Il toro più si accelera,</l>
<l>E agli occhi miei s'ascondono</l>
<l>I colli di Fenicia.</l>
<l>Già parmi veder sorgere</l>
<l>Fuor dell'ondoso Oceano</l>
<l>Marine fere orribili</l>
<l>Che il crudo dente immergono</l>
<l>Nell'innocenti viscere.</l>
<l>Né vi sarà chi celebri</l>
<l>Al freddo mio cadavere</l>
<l>Le dolorose esequie,</l>
<l>Né chi d'unguento o balsamo</l>
<l>Sparga le meste ceneri;</l>
<l>Ma d'una fera indomita</l>
<l>Il ventre abbominevole</l>
<l>Mi servirà di tumulo.</l>
<l>Almen mie voci udissero</l>
<l>Cadmo, Fenice o Cilice,</l>
<l>Che pronti accorrerebbero,</l>
<l>Pria che vedermi giungere</l>
<l>In questa età sì giovane</l>
<l>A sì funesto termine.</l></lg>
<lg>
<l>Ma tu, toro implacabile,</l>
<l>Dove ti fa trascorrere</l>
<l>La tua soverchia audacia?</l>
<l>Non troverai già i teneri</l>
<l>Ed odorati pascoli</l>
<l>Che il corpo tuo nutriscano,</l>
<l>Né i ruscelletti limpidi</l>
<l>Che la tua sete ammorzino.</l>
<l>Aimè, che i flutti girano,</l>
<l>Le forze già mi mancano!</l>
<l>Torbida patria,</l>
<l>Vedova reggia,</l>
<l>Misero Agenore,</l>
<l>Ahi madre infelicissima,</l>
<l>Soccorso, aita.’ E i dolorosi spiriti</l>
<l>Per la troppa mestizia si confusero,</l>
<l>Talché i moti e le voci in un mancarono;</l>
<l>E nell'onde cadea; ma la sostennero</l>
<l>L'umide figlie del marino Néreo,</l>
<l>Che per udire i suoi lamenti corsero.</l>
<l>Poiché rinvenne, come pietra immobile</l>
<l>Parsa saria; ma i venticelli e l'aure</l>
<l>Talor la chioma e 'l sottil velo scuotono.</l>
<l>Come viola è il volto esangue e pallido;</l>
<l>Non batton le palpebre, e gli occhi tumidi</l>
<l>Dal grave pianto stanno immoti e stupidi;</l>
<l>E per la tema che l'affligge ed occupa,</l>
<l>Con spesso e grave moto il cor le palpita.</l></lg>
<lg>
<l>Venere intanto, che de' cari sudditi</l>
<l>Su la bassa Amatunta e l'alto Idalio</l>
<l>Avea libate le amorose vittime,</l>
<l>Lieta sedendo nella conca eterea</l>
<l>Col suo corso fendea le nubi e l'aere;</l>
<l>Mirò di Giove la fallace immagine:</l>
<l>Il riconobbe, e l'amorose insidie,</l>
<l>Ch'ei tese aveva alla donzella semplice,</l>
<l>Al pensier di Ciprigna aperte apparvero.</l>
<l>Onde fe' tosto le colombe rapide</l>
<l>Vicino al mar presso ad Europa scendere</l>
<l>Cogli Amorini e i pargoletti Geni</l>
<l>Che la sieguon per tutto e l'accompagnano.</l>
<l>Al suo venir le trattenute lagrime,</l>
<l>Cui soverchio timor chiudeva l'esito,</l>
<l>Disciolse Europa, e in volto umìle e supplice</l>
<l>Tendea le mani all'alma dea di Pafia.</l>
<l>Come fanciul che dal suo padre rigido</l>
<l>Con dura sferza si sentì percuotere,</l>
<l>E pur ritenne i dolorosi gemiti</l>
<l>Per tema d'irritarlo a maggior strazio;</l>
<l>Ma se poi mira la sua madre giungere,</l>
<l>Comincia allor dirottamente a piangere,</l>
<l>Quasi voglia narrar la sua disgrazia</l>
<l>E a lei co' suoi singulti aita chiedere;</l>
<l>Tal era Europa, e già le stanche ed umili</l>
<l>Calde preghiere sue volea disciogliere;</l>
<l>Ma la prevenne la cortese Venere.</l></lg>
<lg>
<l>‘Serena, o bella vergine,</l>
<l>Omai le luci torbide:</l>
<l>Ché teco è Citerea,</l>
<l>La vaga dea che cogli sguardi tempera</l>
<l>Il ciel, le fere e gli uomini.</l></lg>
<lg>
<l>L'agitator del fulmine</l>
<l>Solca per te l'Oceano</l>
<l>Sotto bovine spoglie.</l>
<l>Tu, sua futura moglie, apprendi a reggere</l>
<l>Sì nobil sorte e prospera.</l></lg>
<lg>
<l>A te per lui non possono</l>
<l>I venti e l'onde nuocere.</l>
<l>Va pur sicura e lieta,</l>
<l>Ch'avrai di Creta antica or or nell'isola</l>
<l>Seco comune il talamo.</l></lg>
<lg>
<l>Da te suo nome traere</l>
<l>La più gloriosa e nobile</l>
<l>Parte vedrem del mondo</l>
<l>E dal tuo sen fecondo alta progenie</l>
<l>D'illustri regi sorgere.</l></lg>
<lg>
<l>Ormai tutte se n'escano</l>
<l>Le deità marittime</l>
<l>Fuor delle placid'onde,</l>
<l>Ed alle sponde della terra prossima</l>
<l>La bella Europa sieguano.’</l></lg>
<lg>
<l>Disse: e tosto sparì col carro lubrico</l>
<l>Pari a' venti leggieri e al sonno simile.</l>
<l>Ma la donzella, ch'era stata attonita</l>
<l>A rimirar quello splendore insolito,</l>
<l>Poiché n'udì le dolci note sciogliere</l>
<l>Sgombrò dal sen la prima sua mestizia:</l>
<l>Ma tosto il volto la vergogna l'occupa,</l>
<l>E il colorisce di novella porpora.</l></lg>
<lg>
<l>E già del mar dalle spelonche concave</l>
<l>Nettuno ed Anfitrite, e Dori e Néreo,</l>
<l>Ed Oceàn colla sua bella Tetide</l>
<l>Su varie conche accompagnati vennero</l>
<l>Dagli arditi Tritoni e da Nereidi.</l>
<l>Non lasciò di venire il vecchio Proteo;</l>
<l>Ino ancor venne, e Melicerta, e Glauco,</l>
<l>Che seco unite le Sirene trassero.</l>
<l>Altri i delfini e le balene pungono:</l>
<l>Su cerulee conchiglie altri s'assidono:</l>
<l>Altri d'intorno a lor fra l'onde guizzano:</l>
<l>Qual manda suon dalla ritorta buccina,</l>
<l>Qual dolce scioglie i maritali cantici;</l>
<l>Altri le membra in strane danze ruotano,</l>
<l>E fatto intorno al sommo Giove un circolo,</l>
<l>Sino a' lidi di Creta l'accompagnano,</l>
<l>Dov'egli prese la primiera immagine;</l>
<l>E quivi l'Ore, che il celeste talamo</l>
<l>D'eterni fiori nuove frondi sparsero,</l>
<l>Furon ministre del divin coniugio.</l></lg></lg>
</div3>
<div3 type="poesia">
<head>IL CONVITO DEGLI DÈI</head>
<opener><salute>Pel felicissimo parto d'Elisabetta Augusta</salute></opener>
<lg type="ottava">
<head>1</head>
<l>Là dove il sol men temperato e giusto</l>
<l>Della più calda zona il cerchio accende,</l>
<l>E l'ardente Etiopia il lido adusto</l>
<l>Alla vasta Anfitrite in sen distende,</l>
<l>Del gran padre Oceàn lo speco augusto</l>
<l>Nel più riposto sen l'onda comprende;</l>
<l>Lo speco onde il pastor del marin gregge</l>
<l>Su la fronte di Giove i fati legge.</l></lg>
<lg type="ottava">
<head>2</head>
<l>Per l'ondoso cammin più mite il giorno</l>
<l>Giunge nell'antro florido e felice,</l>
<l>Sovra il cui suol di verde musco adorno</l>
<l>L'orma stampare a mortal piè non lice.</l>
<l>Vivi coralli al vario sasso intorno</l>
<l>Stendon l'annosa lor torta radice,</l>
<l>E dai lor rami placide e tranquille</l>
<l>Cadon di dolce umor tacite stille.</l></lg>
<lg type="ottava">
<head>3</head>
<l>Lo speco di conchiglie è in sé distinto</l>
<l>Da man prudente in quella parte e in questa;</l>
<l>Ma l'artifizio onde il valore è vinto</l>
<l>La sua fatica altrui non manifesta.</l>
<l>Dai rami poi, di cui lo speco è cinto,</l>
<l>Pendon smeraldi e perle, e ciò che desta</l>
<l>Il sol, qualor nell'eritree maremme</l>
<l>Il fresco umor dell'alba addensa in gemme.</l></lg>
<lg type="ottava">
<head>4</head>
<l>Qui dall'eccelso suo trono stellato,</l>
<l>Donde moto alle cose ognor dispensa,</l>
<l>Giove dagli altri numi accompagnato</l>
<l>Spesso discende alla fraterna mensa.</l>
<l>Allor depone il suo rigore usato,</l>
<l>L'ira sospende a nostro danno accensa; .</l>
<l>Ma porta con la pace in un raccolto</l>
<l>Il primo imperio nel sereno volto.</l></lg>
<lg type="ottava">
<head>5</head>
<l>Sovra candida nube un giorno assiso</l>
<l>All'onda d'Etiopia andar dispone,</l>
<l>E, mentre intorno volge il regio viso,</l>
<l>Le procelle del mar frena e compone.</l>
<l>Dal suo lato non va giammai diviso</l>
<l>L'augel ministro della sua ragione,</l>
<l>Che porta sempre nell'adunco artiglio</l>
<l>L'eterno stral che di giust'ira è figlio.</l></lg>
<lg type="ottava">
<head>6</head>
<l>Tutto ha d'intorno il fortunato stuolo,</l>
<l>Ch'alcun nume altro cenno non aspetta;</l>
<l>Fin Orion dall'agghiacciato polo</l>
<l>La minor Orsa alla gran pompa affretta.</l>
<l>Giuno discioglie a' suoi pavoni il volo,</l>
<l>Venere il freno alle colombe assetta,</l>
<l>Cibele al carro i suoi leoni aggiunge,</l>
<l>Cintia i tardi giovenchi affretta e punge.</l></lg>
<lg type="ottava">
<head>7</head>
<l>Febo, reggendo ai bianchi cigni il corso,</l>
<l>Al lato appende la soave lira;</l>
<l>Marte, al tracio destrier premendo il dorso,</l>
<l>Porta negli occhi il suo furore e l'ira;</l>
<l>Lieo, volgendo alle sue tigri il morso,</l>
<l>Con la bella Arianna il cocchio gira;</l>
<l>Vien con la clava il generoso Alcide,</l>
<l>E Palla che Vulcano ancor deride.</l></lg>
<lg type="ottava">
<head>8</head>
<l>Col volo intanto gli altri dèi previene</l>
<l>Il messaggier celeste, e al ciel si fura,</l>
<l>Quei ch'un dì fe' col suon di chiare avene</l>
<l>Dell'occhiuto guardian la luce oscura:</l>
<l>Passa l'eterea sede, e in parte viene</l>
<l>Ov'è colui che del tridente ha cura;</l>
<l>Espone il cenno a lui del sommo Giove,</l>
<l>Ed i numi del mar chiama e commove.</l></lg>
<lg type="ottava">
<head>9</head>
<l>Dalle concave grotte escono fuora</l>
<l>Veloci allor le deità marine.</l>
<l>Teti non fa nell'antro suo dimora;</l>
<l>Nerèo vien con le figlie alme e divine;</l>
<l>Glauco vi porta il tardo passo ancora,</l>
<l>Pel mar traendo il suo canuto crine;</l>
<l>Proteo, che il corso a crudo mostro affrena,</l>
<l>Il marin gregge al sommo flutto mena.</l></lg>
<lg type="ottava">
<head>10</head>
<l>Delle Sirene vien la bella schiera</l>
<l>Ch'alle sue danze il dolce canto accorda,</l>
<l>Mentre Triton con l'aspra voce e fiera</l>
<l>Della buccina torta i lidi assorda:</l>
<l>Nettun con faccia rigida e severa</l>
<l>Ai venti il flutto abbandonar ricorda,</l>
<l>E fa solo restare in quelle sponde</l>
<l>Zefiro che scherzando increspa l'onde.</l></lg>
<lg type="ottava">
<head>11</head>
<l>Giove dal sommo Olimpo uscito intanto,</l>
<l>Vola dal lato alla montagna Idea,</l>
<l>Ove lasciato Simoenta e Zanto</l>
<l>Passa veloce in mezzo all'onda egea:</l>
<l>Ma quando giunse alla Sicania accanto,</l>
<l>Su l'orlo allor della fucina etnea</l>
<l>Il corsero a mirar Sterope e Bronte</l>
<l>Col solo sguardo che lor luce in fronte.</l></lg>
<lg type="ottava">
<head>12</head>
<l>Così del ciel gli dèi, gli dèi del mare,</l>
<l>Facendo intorno al sommo rege un giro,</l>
<l>Giungon 've d'Etiopia il lido appare,</l>
<l>E quivi giunti il corso lor finiro.</l>
<l>A Giove l'onde più tranquille e chiare</l>
<l>Quinci e quindi divise il seno apriro.</l>
<l>Ma poiché in grembo i sommi dèi racchiuse,</l>
<l>S'unì di nuovo il flutto e si confuse.</l></lg>
<lg type="ottava">
<head>13</head>
<l>Tutti scendon così nell'antro ameno</l>
<l>Che di luce novella ornar si vede;</l>
<l>E qui con ciglio placido e sereno</l>
<l>Giove fra gli altri numi a mensa siede.</l>
<l>E mentre lor d'ambrosia il nappo pieno</l>
<l>Ministrano le Grazie e Ganimede,</l>
<l>Vulcan dell'armi al dio fiero e gagliardo</l>
<l>Invia furtivo il sospettoso guardo.</l></lg>
<lg type="ottava">
<head>14</head>
<l>Ma intanto ecco ne vien privo di lena,</l>
<l>Col crin per lunga età già raro e bianco,</l>
<l>Saturno anch'egli alla gioconda scena</l>
<l>Dall'Olimpo traendo il passo stanco;</l>
<l>Entra fra l'altra turba e, giunto appena,</l>
<l>Lascia cader su la sua sede il fianco;</l>
<l>Indi con un sospiro altrui fa segno</l>
<l>Che si ricorda del rapito regno.</l></lg>
<lg type="ottava">
<head>15</head>
<l>Tutti v'eran raccolti i Fiumi insieme</l>
<l>Che prestano a Nettun tributo e culto.</l>
<l>Il Gange v'è che nelle rupi estreme</l>
<l>Tien della dura Scizia il crine occulto;</l>
<l>Il Nilo v'è che pria fra' sassi geme,</l>
<l>Al mar poi fa con sette bocche insulto;</l>
<l>V'è l'Ibero ed il Po, l'Eufrate e il Tago,</l>
<l>E v'è Meandro del suo fonte vago.</l></lg>
<lg type="ottava">
<head>16</head>
<l>Mille altri Fiumi al gran convito vanno,</l>
<l>Che troppo lungo il rammentarli fôra.</l>
<l>Solo il Tebro e il Danubio ancor non sanno</l>
<l>Romper la mesta lor tarda dimora</l>
<l>Al fin, temendo di più grave danno</l>
<l>S'essi non van con gli altri Fiumi ancora,</l>
<l>Alla gran pompa taciti e dolenti</l>
<l>S'inviano anch'essi a tardi passi e lenti.</l></lg>
<lg type="ottava">
<head>17</head>
<l>Sorse il Danubio dal suo gelo antico,</l>
<l>E 'l regio capo sollevò dall'urna:</l>
<l>Indi se n'uscì fuor dell'antro amico</l>
<l>Cui splende luce debole e notturna;</l>
<l>E passando dal flutto all'aere aprico</l>
<l>Gode la face lucida e diurna:</l>
<l>E mentre va, dal crin di canna ornato</l>
<l>Stilla l'onda or da questo, or da quel lato.</l></lg>
<lg type="ottava">
<head>18</head>
<l>Il Tebro anch'ei dalla sua pura fonte</l>
<l>Uscì di secco alloro avvinto il crine,</l>
<l>E mesto alzò l'imperiosa fronte</l>
<l>Fuor delle maestose ampie ruine.</l>
<l>Giaccion nell'antro suo, del tempo all'onte,</l>
<l>Quanti adunaron l'aquile latine</l>
<l>Scettri, corone e bellicosi segni,</l>
<l>E mill'altri di guerra infranti ordegni.</l></lg>
<lg type="ottava">
<head>19</head>
<l>Al fine ambo fermar l'incerto passo</l>
<l>Là dove è Giove alla gran pompa intento;</l>
<l>Ne van col volto così afflitto e basso,</l>
<l>Ch'è della doglia lor chiaro argomento.</l>
<l>Il Tebro appoggia il grave fianco al sasso,</l>
<l>E abbandona sul petto il bianco mento;</l>
<l>Fisso il Danubio in volto a Giove mira,</l>
<l>E spesso entro di sé parla e sospira.</l></lg>
<lg type="ottava">
<head>20</head>
<l>Volgendo a sorte Giove il guardo eterno,</l>
<l>Vide esser giunti al suo divin convito</l>
<l>I duo gran Fiumi, a cui 'l dolore interno</l>
<l>Rendeva umìle e mesto il ciglio ardito;</l>
<l>I duo gran Fiumi che superbo ferno</l>
<l>Il lor nome sonar di lito in lito.</l>
<l>‘Qual’, disse loro, ‘in giorno sì sublime</l>
<l>Cagion di doglia i vostri petti opprime?’</l></lg>
<lg type="ottava">
<head>21</head>
<l>Alza il Tebro la fronte a queste note</l>
<l>Qual uom che giaccia in alta quiete immerso,</l>
<l>Che se alcun suon l'orecchio gli percuote</l>
<l>Apre il ciglio di sonno ancora asperso.</l>
<l>Tal ei dal suo pensier la mente scuote;</l>
<l>E poiché il ciglio a Giove ebbe converso,</l>
<l>Ruppe, mentre la voce al labbro invia,</l>
<l>Con un sospiro al favellar la via.</l></lg>
<lg type="ottava">
<head>22</head>
<l>‘Come potrò’, dicea, ‘meno dolente</l>
<l>L'aspetto sostener di mia sventura,</l>
<l>Se il tenor del mio fato aspro e inclemente</l>
<l>Ogni alimento di piacer mi fura?</l>
<l>Appena sorge in cielo astro lucente,</l>
<l>Che mel ricopre un'atra nube impura;</l>
<l>Appena il flutto e la procella tace,</l>
<l>Che mi ritorna a disturbar la pace.</l></lg>
<lg type="ottava">
<head>23</head>
<l>E pur non basta ancor, se il ferro ostile</l>
<l>Di stragi e morti le mie sponde ha pieno;</l>
<l>Non basta ancor, se dal furor civile</l>
<l>La mesta Italia ha lacerato il seno;</l>
<l>Ché de' miei giorni il rinascente aprile</l>
<l>Di tema il Ciel ricopre e di veleno,</l>
<l>Con torre al pensier mio quel che gli avanza</l>
<l>Unico oggetto della sua speranza.</l></lg>
<lg type="ottava">
<head>24</head>
<l>Vive ancor la memoria entro il mio petto</l>
<l>Di quel barbaro popolo e feroce</l>
<l>Che fe' per tema del superbo aspetto</l>
<l>L'onde mie ritirarsi entro la foce.</l>
<l>Allora io, pria solo a' trionfi eletto,</l>
<l>In un tratto cangiai costumi e voce,</l>
<l>E vidi (ahi fato rigido e severo!)</l>
<l>Alle mie porte il Longobardo altero.</l></lg>
<lg type="ottava">
<head>25</head>
<l>Ma sorse inaspettata amica stella,</l>
<l>Mentre l'Italia del suo mal si lagna,</l>
<l>Dalla reggia di Francia illustre e bella</l>
<l>Cui ride l'onda, il cielo e la campagna;</l>
<l>Da Francia, a cui da questa parte e quella</l>
<l>Il doppio mar l'amene sponde bagna,</l>
<l>E dove la dottrina ed il valore</l>
<l>Ritenner sempre il vero lor splendore.</l></lg>
<lg type="ottava">
<head>26</head>
<l>Indi a mio pro la forza sua rivolse,</l>
<l>Sceso dall'Alpi alle latine arene,</l>
<l>Il primo Carlo, che da me distolse</l>
<l>Le minacciate già gravi catene,</l>
<l>E tutta Italia dal timor disciolse</l>
<l>Di più mirar le sanguinose scene,</l>
<l>Per cui de' fiumi suoi l'onde più chiare</l>
<l>Vide rosse e sanguigne unirsi al mare.</l></lg>
<lg type="ottava">
<head>27</head>
<l>Ma d'opra così bella a paragone</l>
<l>Degna mercé l'eccelso Carlo ottenne;</l>
<l>Però che Roma nel suo crin depone</l>
<l>Del serto trionfal l'onor perenne.</l>
<l>E allor con Carlo ogn'imperial ragione</l>
<l>Nel germanico suol di Grecia venne;</l>
<l>Fu spento allora il pertinace ardore</l>
<l>Dello straniero e del civil furore.</l></lg>
<lg type="ottava">
<head>28</head>
<l>Allor vestito del valore antico</l>
<l>Destò l'Impero i primi pregi suoi;</l>
<l>Poiché tu l'accogliesti al seno amico,</l>
<l>Altrice invitta de' guerrieri eroi,</l>
<l>Germania altera, che l'ardir nemico</l>
<l>Fregio facesti de' trionfi tuoi,</l>
<l>E che di forza e di costanza cinta</l>
<l>Spesso fosti tentata, e non mai vinta.</l></lg>
<lg type="ottava">
<head>29</head>
<l>Ma dier coloro a sì bei giorni esiglio</l>
<l>Che dopo il primo Ottone al soglio fôro:</l>
<l>Il terzo Enrico che dal proprio figlio</l>
<l>Spogliato fu dell'imperiale alloro;</l>
<l>E Federico che con torvo ciglio</l>
<l>Tolse all'Insubria il suo maggior decoro,</l>
<l>E tanto sciolse al suo furore il freno,</l>
<l>Ch'io pur n'intesi le ferite al seno.</l></lg>
<lg type="ottava">
<head>30</head>
<l>Portò in Italia con le forti schiere</l>
<l>Il nuovo Federico altre ruine;</l>
<l>Ma il corso delle sue speranze altere</l>
<l>Fu rotto dalla sorte in Parma al fine.</l>
<l>E intanto, deste le discordie fiere</l>
<l>Delle guelfe fazioni e ghibelline,</l>
<l>Fer dell'insano acciaro ai crudi lampi</l>
<l>Di civil sangue rosseggiare i campi.</l></lg>
<lg type="ottava">
<head>31</head>
<l>Ma dopo tante stragi e tanti affanni</l>
<l>Spuntò dal nostro ciel raggio divino,</l>
<l>Che dell'Impero a ristorare i danni</l>
<l>Portò nella Germania il cor latino.</l>
<l>E quella stirpe che da' greci inganni</l>
<l>Fe' ritorno fuggendo al suol quirino,</l>
<l>Dopo aver varii nomi e forme prese,</l>
<l>Un ramo al fin nella Germania stese.</l></lg>
<lg type="ottava">
<head>32</head>
<l>Di sì bel ramo il fiore al Ciel più grato</l>
<l>Ridolfo fu, nella cui degna prole</l>
<l>Ottenne il primo suo placido stato</l>
<l>Del vasto impero la scomposta mole.</l>
<l>Allor d'Italia ogni terror fugato</l>
<l>Fu come l'ombra a' chiari rai del sole;</l>
<l>E lungi dall'aspetto bellicoso</l>
<l>Tornò l'Esperia al dolce suo riposo.</l></lg>
<lg type="ottava">
<head>33</head>
<l>Per germe così eccelso e sovrumano</l>
<l>L'imperiali insegne il Ciel condusse,</l>
<l>In fin che poi del sesto Carlo in mano</l>
<l>Dell'Impero latino il fren ridusse,</l>
<l>Il quale al proprio scettro e al suol germano</l>
<l>Nuovo splendor co' suoi consigli addusse;</l>
<l>E superando ogni mortal desio,</l>
<l>I pregi in sé di tutti gli avi unio.</l></lg>
<lg type="ottava">
<head>34</head>
<l>Però che i doni, ai quali a parte a parte</l>
<l>Con tanto stento ogni mortale aspira,</l>
<l>Così prodigo a Carlo il Ciel comparte,</l>
<l>Che accolti il mondo in lui tutti gli ammira.</l>
<l>Ei sa di guerra, ei sa di pace ogni arte;</l>
<l>E mesce così ben ragione ed ira,</l>
<l>Che l'ardir porge alla prudenza lena,</l>
<l>E la prudenza il troppo ardire affrena.</l></lg>
<lg type="ottava">
<head>35</head>
<l>Ei con sì mite impero accoglie e regge</l>
<l>A suo voler la sottoposta gente,</l>
<l>Che, mentre egli del mondo il fren corregge,</l>
<l>Il peso del comando alcun non sente;</l>
<l>Però che, quando quei ch'altrui dà legge</l>
<l>Al giusto fa servir la propria mente,</l>
<l>Allor chi norma dal suo labbro attende</l>
<l>Compagno nel servire a lui si rende.</l></lg>
<lg type="ottava">
<head>36</head>
<l>In sì felice calma io mi giacea,</l>
<l>Da me deposto ogni pensiero audace,</l>
<l>Perché nuovi perigli io non temea</l>
<l>Che disturbasser la mia bella pace.</l>
<l>Ma torna già de' danni miei l'idea,</l>
<l>Già nel mio petto ogni speranza tace</l>
<l>Se manca prole a Carlo, onde si veda</l>
<l>Chi nel senno e nel trono a lui succeda.</l></lg>
<lg type="ottava">
<head>37</head>
<l>Questo è il timor che dal pensier mi toglie</l>
<l>Col suo rigido gelo ogni diletto,</l>
<l>E m'offre, aimè! delle passate doglie</l>
<l>Avanti gli occhi l'importuno aspetto.</l>
<l>Questo timor sul volto mio raccoglie</l>
<l>Tutto l'affanno entro nel sen concetto.</l>
<l>Questo è il timor per cui d'udir già parmi</l>
<l>Le mie sponde sonar di strida e d'armi.’</l></lg>
<lg type="ottava">
<head>38</head>
<l>Così dicea con dolorose note,</l>
<l>Spiegando la sua tema, il nobil Fiume,</l>
<l>E in mezzo del lamento ancor non puote</l>
<l>Lasciare il generoso almo costume.</l>
<l>Ma il Danubio, ch'avea le luci immote</l>
<l>Fisse fin or nel più possente nume,</l>
<l>Poiché vide tacersi il Fiume amico</l>
<l>Disciolse in questi detti il labbro antico:</l></lg>
<lg type="ottava">
<head>39</head>
<l>‘Se per tal tema sol tanto dolore</l>
<l>Mostra il Tebro, alla cui lontana riva</l>
<l>Del mio gran Carlo il nobile splendore</l>
<l>In parte stanco dal cammino arriva,</l>
<l>Quanta doglia dovrò chiudere al core,</l>
<l>Se di stirpe sì degna il Ciel mi priva,</l>
<l>Io, che dall'ampio mio rapido flutto</l>
<l>Colgo del suo valor vicino il frutto?</l></lg>
<lg type="ottava">
<head>40</head>
<l>Già veggo, aimè! che la serena luce</l>
<l>Del germanico ciel tutta s'imbruna,</l>
<l>Mentre nell'onde mie fiero riluce</l>
<l>L'atro splendor dell'ottomana luna.</l>
<l>Parmi già rimirar barbaro duce</l>
<l>Che stragi e ceppi per mio danno aduna;</l>
<l>Parmi che il sol più chiaro a me non splenda,</l>
<l>Ma che sanguigno il lume suo mi renda.</l></lg>
<lg type="ottava">
<head>41</head>
<l>Che valmi, lasso, col veloce corso</l>
<l>Munir la sede de' cesarei regni?</l>
<l>Che valmi aver più d'Oceàno il dorso</l>
<l>Grave di tanti bellicosi legni?</l>
<l>Se quella stirpe ond'attendea soccorso,</l>
<l>E che tanti mi diè divini ingegni,</l>
<l>Quella, in cui tutto il mio poter s'annida,</l>
<l>Senza speme mi lascia e senza guida?’</l></lg>
<lg type="ottava">
<head>42</head>
<l>Più volea dir, ché su le labbra meste</l>
<l>Tutto fuggia dal sen l'aspro tormento:</l>
<l>Ma Giove con la voce aurea e celeste</l>
<l>Ruppe nel mezzo il grave suo lamento.</l>
<l>Di tacito sembiante ognun si veste,</l>
<l>Ciascuno in lui trattien lo sguardo attento;</l>
<l>Ed ei: ‘Non più,’ lor disse, ‘ha scosso ormai</l>
<l>Sì van timore i vostri petti assai.</l></lg>
<lg type="ottava">
<head>43</head>
<l>Non può perir la stirpe invitta e pia</l>
<l>Cui tutti son gli uomini e i numi amici;</l>
<l>Anzi con lei cominceran la via</l>
<l>Nuove serie di secoli felici.</l>
<l>Ma, Giuno, intanto tua la cura sia</l>
<l>Di fugare i sospetti a lor nemici,</l>
<l>E facendo d'Augusta il sen fecondo,</l>
<l>Render lume all'Impero e pace al mondo.’</l></lg>
<lg type="ottava">
<head>44</head>
<l>Appena con tai detti il fato ascoso</l>
<l>Agli altri numi il sommo Giove aprio,</l>
<l>Che dal concavo speco il sasso ombroso</l>
<l>Di lieto plauso risonar s'udio;</l>
<l>E in un tratto l'aspetto timoroso</l>
<l>Dal volto de' due Fiumi allor fuggio;</l>
<l>E il passato timor su le lor ciglia</l>
<l>In contento cangiossi e maraviglia.</l></lg>
<lg type="ottava">
<head>45</head>
<l>Ma la sorella dell'invitto Giove,</l>
<l>Poiché il voler del suo germano intese,</l>
<l>Su la mensa celeste il braccio muove,</l>
<l>Ed indi in mano un aureo nappo prese;</l>
<l>Poscia, rivolto il nobil ciglio altrove,</l>
<l>A sé chiamò del mar la dea cortese</l>
<l>Che il nappo empié del suo divin liquore</l>
<l>Con quella man con cui governa Amore.</l></lg>
<lg type="ottava">
<head>46</head>
<l>Chiamò di poi la più veloce ancella</l>
<l>Che dal suo lato mai non si diparte,</l>
<l>Di Taumante la figlia, Iride bella,</l>
<l>Cui sì leggiadro aspetto il sol comparte.</l>
<l>A quella porge l'aurea coppa, a quella</l>
<l>Narra ciò che far deggia a parte a parte;</l>
<l>Ed ella pria di Giuno il cenno intende,</l>
<l>Poscia in ver la Germania il corso prende.</l></lg>
<lg type="ottava">
<head>47</head>
<l>Spiega la vaga dea le rapid'ale</l>
<l>Trattando l'aria placida e tranquilla,</l>
<l>E regge in verso il cielo il vol sì eguale,</l>
<l>Che non cade dal nappo alcuna stilla.</l>
<l>E mentr'ella veloce in alto sale</l>
<l>Di celeste splendor tutta sfavilla,</l>
<l>E quel tratto del cielo ov'ella passa</l>
<l>Di diversi colori ornato lassa.</l></lg>
<lg type="ottava">
<head>48</head>
<l>Giunge là dove del Danubio l'onda</l>
<l>All'illustre Vienna il fianco lava,</l>
<l>E vede sopra l'arenosa sponda</l>
<l>Carlo che grave e pensieroso stava.</l>
<l>Egli all'inquieta Tracia e furibonda</l>
<l>Nuove catene entro il pensier formava,</l>
<l>Per prevenir coi provvidi consigli</l>
<l>Di tutta Europa i prossimi perigli.</l></lg>
<lg type="ottava">
<head>49</head>
<l>Aveva a lato il duce al Ciel sì caro,</l>
<l>Eugenio, onor de' bellicosi eroi,</l>
<l>Quegli il cui nome va temuto e chiaro</l>
<l>Dal Boristene algente ai lidi eoi;</l>
<l>Quei che col lampo dell'ardito acciaro</l>
<l>Fa strada, o Carlo, ai gran disegni tuoi;</l>
<l>E qualor la sua mano il brando strinse,</l>
<l>I tuoi nemici o volse in fuga o estinse.</l></lg>
<lg type="ottava">
<head>50</head>
<l>Al fin la diva ai vanni il moto allenta</l>
<l>Ed in chiuso giardin le piante posa,</l>
<l>Là dove stava a corre i fiori intenta</l>
<l>La celeste di Carlo augusta sposa.</l>
<l>Iri la mira, e disturbar paventa</l>
<l>Dalla dolce opra sua la man graziosa;</l>
<l>Tre volte per parlarle a lei ne venne,</l>
<l>E timida tre volte il piè ritenne.</l></lg>
<lg type="ottava">
<head>51</head>
<l>Più che donna mortal, celeste dea,</l>
<l>Mirandola sì vaga, Iri la crede,</l>
<l>Ché di Zeusi o di Apelle opra parea</l>
<l>Dal biondo crine al ritondetto piede.</l>
<l>Le guance e 'l petto d'un color tingea</l>
<l>A cui l'avorio e l'ostro il pregio cede;</l>
<l>E sotto i neri cigli il vivo sguardo</l>
<l>Volgea d'intorno a lento moto e tardo.</l></lg>
<lg type="ottava">
<head>52</head>
<l>Poi, pensando che grave esser potria</l>
<l>La sua dimora alla superna chiostra,</l>
<l>Lascia la tema onde si cinse pria</l>
<l>Iride, ed improvvisa a lei si mostra.</l>
<l>E dice: ‘Augusta, a voi Giuno m'invia</l>
<l>Per rendere immortal la stirpe vostra</l>
<l>Con questo eterno nappo, il qual ripieno</l>
<l>Ha d'ambrosia celeste il cavo seno.</l></lg>
<lg type="ottava">
<head>53</head>
<l>Questo liquore aduna in sé la speme</l>
<l>D'Europa tutta, anzi del mondo intero,</l>
<l>Che rimirar dopo il gran Carlo teme</l>
<l>Spenta la face del romano Impero,</l>
<l>A cui germogli dell'austriaco seme</l>
<l>Par che nieghi fin ora il Ciel severo.</l>
<l>Ma in van questo timor sua pace oscura,</l>
<l>Ché di stirpe sì degna i numi han cura.’</l></lg>
<lg type="ottava">
<head>54</head>
<l>Quando il felice suono ed improvviso</l>
<l>Di queste note Elisabetta ascolta,</l>
<l>Dai porporini fiori alzando il viso</l>
<l>Ad Iri il guardo ed il pensier rivolta;</l>
<l>E, aprendo i labbri in un piacevol riso</l>
<l>Come colei che da gran tema è tolta,</l>
<l>All'annunzio di ciò che tanto brama</l>
<l>Questi dall'imo petto accenti chiama:</l></lg>
<lg type="ottava">
<head>55</head>
<l>‘E chi sei tu che di sì vario lume</l>
<l>L'aria d'intorno ed il tuo volto tingi,</l>
<l>E sì diverse e colorate piume,</l>
<l>Atte il cielo a trattare, al tergo cingi?</l>
<l>Sei vera diva, o pur di qualche nume</l>
<l>Al mio desir l'immagine dipingi?</l>
<l>Qual merto ho, che dal Ciel scendan gli dèi</l>
<l>Per ministrar l'ambrosia a' labbri miei?’</l></lg>
<lg type="ottava">
<head>56</head>
<l>Riprese allor la diva: ‘Iride io sono,</l>
<l>Di Giuno insieme e messaggiera e figlia,</l>
<l>Che siedo sotto il luminoso trono</l>
<l>Ove Giove coi Fati si consiglia.</l>
<l>Questo per me liquor vi manda in dono</l>
<l>Giuno, la diva candida e vermiglia,</l>
<l>Per soddisfar de' popoli devoti</l>
<l>Col vostro parto agl'infiniti voti.</l></lg>
<lg type="ottava">
<head>57</head>
<l>Dal tuo seno i mortali eterna prole</l>
<l>Di nuovi semidei nascer vedranno,</l>
<l>I quai, per fin che in ciel s'aggiri il sole,</l>
<l>In mano il fren dell'universo avranno,</l>
<l>E glorioso più di quel che suole</l>
<l>L'austriaco nome risonar faranno,</l>
<l>Né lasceran del mondo ascosa parte</l>
<l>Ove le glorie lor non siano sparte.</l></lg>
<lg type="ottava">
<head>58</head>
<l>Vedrassi allor col vostro scettro unita</l>
<l>Un'altra volta l'oriental corona,</l>
<l>Ché a quella destra, che a voi l'ha rapita,</l>
<l>Per lungo tempo il Ciel già non la dona;</l>
<l>E la tua stirpe sua potenza ardita</l>
<l>Là stenderà dove il gran Giove tuona;</l>
<l>E Giove stesso ai degni figli tuoi</l>
<l>Dividerà contento i regni suoi.</l></lg>
<lg type="ottava">
<head>59</head>
<l>Vedrassi far dal sommo ciel ritorno</l>
<l>La bella Astrea di giusto acciaro armata,</l>
<l>Lasciando delle stelle il soglio adorno,</l>
<l>Fra voi mortali, onde fuggio sdegnata;</l>
<l>E il torbido Furor con onta e scorno</l>
<l>Fra i ceppi stringerà la destra irata;</l>
<l>E tornerà senz'ira e senza sdegno</l>
<l>Del buon Saturno il fortunato regno.’</l></lg>
<lg type="ottava">
<head>60</head>
<l>Disse: ed Augusta, che tai detti sente,</l>
<l>Sparge le guance di color di rose;</l>
<l>Indi al labbro di porpora ridente</l>
<l>Del soave liquore il nappo pose.</l>
<l>Iri, ciò visto, il volto suo lucente</l>
<l>Fura ad Augusta, e nel fulgor si ascose</l>
<l>Per entro l'aria lucida e serena,</l>
<l>Di sé lasciando la sembianza appena.</l></lg>
</div3></div2>
<div2 type="parte">
<head>COMPONIMENTI SACRI</head>
<div3 type="poesia">
<head>PARAFRASI DEL SALMO «MISERERE»</head>
<lg type="non-definito">
<lg>
<l>A Te, che Padre sei,</l>
<l>Volgo dolente il ciglio;</l>
<l>Pietà d'un mesto figlio</l>
<l>Che chiede libertà.</l>
<l>Uguale a' falli miei</l>
<l>La tua clemenza sia;</l>
<l>Grand'è la colpa mia,</l>
<l>Grand'è la tua pietà.</l></lg>
<lg>
<l>Fa che da' lacci sciolto</l>
<l>Torni lo spirto mio</l>
<l>Nel tuo bel seno, o Dio,</l>
<l>Al tuo primiero amor.</l>
<l>Gli aspri rimorsi ascolto</l>
<l>Di cento colpe e cento,</l>
<l>Già lacerar mi sento</l>
<l>Da mille pene il cor.</l></lg>
<lg>
<l>Con pena e con martiro</l>
<l>Conosco omai l'errore,</l>
<l>Il volto dal rossore</l>
<l>Sentomi ricoprir.</l>
<l>Ovunque il guardo giro</l>
<l>Vedomi i falli appresso,</l>
<l>Che contro di me stesso</l>
<l>Tentano d'infierir.</l></lg>
<lg>
<l>Innanzi agli occhi tuoi,</l>
<l>Chi 'l crederia, mio Bene?</l>
<l>Formai le mie catene,</l>
<l>A te mancai di fé.</l>
<l>Troppo ne' falli suoi</l>
<l>L'alma si rese audace,</l>
<l>Ahi! di pietà capace</l>
<l>La colpa mia non è.</l></lg>
<lg>
<l>Sì, che il mio fallo eccede</l>
<l>Ogni demenza, e offende;</l>
<l>Ahi! che più reo mi rende</l>
<l>Il favellar così.</l>
<l>Del tuo poter la fede</l>
<l>Troppo è di già palese,</l>
<l>Il perdonar l'offese</l>
<l>Sempre al tuo cor gradì.</l></lg>
<lg>
<l>Errai Signor, è vero;</l>
<l>Lo dice il cor, che geme,</l>
<l>Ma ti rammenta insieme</l>
<l>La rea cagion qual fu.</l>
<l>Del genitor primiero</l>
<l>Già sai la colpa antica,</l>
<l>Che sempre a te nemica</l>
<l>Noi trasse in servitù.</l></lg>
<lg>
<l>So, quant'è al tuo bel core</l>
<l>La verità diletta;</l>
<l>So, che desia vendetta</l>
<l>L'offesa Maestà.</l>
<l>Ma non temer, l'errore</l>
<l>Io punirò, mia Vita,</l>
<l>Acciò si serbi unita</l>
<l>Clemenza e verità.</l></lg>
<lg>
<l>Spargi il mio core altero</l>
<l>Tu coll'issopo umìle,</l>
<l>Ch'io reso a te simìle</l>
<l>Teco trionferò.</l>
<l>Benché deforme e nero</l>
<l>Or sia nell'alma oppressa,</l>
<l>Più della neve stessa</l>
<l>Candido diverrò.</l></lg>
<lg>
<l>Sempre ho l'error presente,</l>
<l>Te 'l dissi già, Ben mio,</l>
<l>Ma tu, pietoso Dio,</l>
<l>Scaccialo omai da te.</l>
<l>Togli dalla tua mente</l>
<l>Un sì funesto oggetto;</l>
<l>Ma serba sempre in petto</l>
<l>Lo stesso amor per me.</l></lg>
<lg>
<l>Cerco quel cor, che tanto</l>
<l>A te fu grato un giorno:</l>
<l>Ma, oh Dio! con pena e scorno</l>
<l>Più non lo so trovar.</l>
<l>Ah! lo perdei... ma intanto</l>
<l>A te ricorro oppresso;</l>
<l>Tu puoi quel core stesso</l>
<l>Nel petto mio formar.</l></lg>
<lg>
<l>Lungi da te pertanto</l>
<l>Non mi cacciar dal seno;</l>
<l>Dopo la colpa almeno</l>
<l>Resti la speme al cor.</l>
<l>Se i falli miei rammento,</l>
<l>Io temo il tuo sembiante:</l>
<l>Rammento il Padre amante,</l>
<l>Termina il mio timor.</l></lg>
<lg>
<l>Da che perdei tradendo</l>
<l>Il tuo sì dolce amore,</l>
<l>Sempre fu mesto il core,</l>
<l>Più non trovò piacer.</l>
<l>Ma giacché a te lo rendo</l>
<l>De' falli suoi pentito,</l>
<l>Tu rendi a lui gradito</l>
<l>Il gaudio suo primier.</l></lg>
<lg>
<l>Con tanti doni e tanti</l>
<l>Reso al tuo amor primiero,</l>
<l>Il dolce tuo sentiero</l>
<l>Agli empi insegnerò.</l>
<l>Quanti di loro e quanti</l>
<l>Colla tua bella aita</l>
<l>Nel tuo bel sen, mia Vita,</l>
<l>Lieti tornar vedrò!</l></lg>
<lg>
<l>Sciolto il mio spirto intanto</l>
<l>Da' lacci ond'era stretto,</l>
<l>Ti vide, o mio Diletto,</l>
<l>E più tacer non sa.</l>
<l>Deh! tu gl'inspira il canto;</l>
<l>Spiragli tu gli accenti,</l>
<l>E in dire i tuoi portenti</l>
<l>Il labbro esulterà.</l></lg>
<lg>
<l>Diranno i labbri miei</l>
<l>Che ciò ch'io posso e sono</l>
<l>Tutto fu già tuo dono,</l>
<l>Tutto fu tuo favor:</l>
<l>Che tu pietoso sei,</l>
<l>Che sempre a me fedele,</l>
<l>Benché ti fui crudele,</l>
<l>Mi seguitasti ancor.</l></lg>
<lg>
<l>Esulteranno appieno</l>
<l>Quel sì felice istante</l>
<l>Quando sciogliesti amante</l>
<l>La dura servitù.</l>
<l>Diran... ma di te meno</l>
<l>Son sempre i detti loro;</l>
<l>Tacendo, o mio Tesoro,</l>
<l>Forse diran di più.</l></lg>
<lg>
<l>Taccian; ch'io già su l'ara</l>
<l>Corro a destar faville;</l>
<l>Ed ivi a mille a mille</l>
<l>Vittime svenerò.</l>
<l>Con pompa a te sì cara</l>
<l>Arsi saran gli armenti,</l>
<l>Ed io con grati accenti</l>
<l>Tue lodi esprimerò.</l></lg>
<lg>
<l>Ma no; le forme antiche</l>
<l>Più non ti sono accette,</l>
<l>Vittime più dilette</l>
<l>Brami, Signor, da me.</l>
<l>Le voglie mie nemiche,</l>
<l>I folli sdegni miei,</l>
<l>Tutti gli affetti rei</l>
<l>Farò caderti a' piè.</l></lg>
<lg>
<l>Quando contrito e umìle</l>
<l>Ti vedi innanzi un core,</l>
<l>Deponi ogni rigore,</l>
<l>Più non ti sai sdegnar.</l>
<l>E benché abbietto e vile</l>
<l>Sia per li falli suoi,</l>
<l>Dimesso a' piedi tuoi</l>
<l>Più non lo sai sprezzar.</l></lg>
<lg>
<l>Ma de' tuoi raggi al lampo,</l>
<l>Sciolto ogni velo oscuro,</l>
<l>Fra l'ombre del futuro</l>
<l>Sentomi trasferir.</l>
<l>Già del tuo ardore avvampo,</l>
<l>Già mi s'accende il petto;</l>
<l>Oh qual giocondo oggetto</l>
<l>Già veggo comparir!</l></lg>
<lg>
<l>Sì, caro Ben, ti miro</l>
<l>Scender dal patrio cielo,</l>
<l>Cinto di un fragil velo,</l>
<l>Ebbro per noi d'amor.</l>
<l>Stupido già t'ammiro</l>
<l>Vagire in cuna infante,</l>
<l>E offrirti in croce amante</l>
<l>Vittima al Genitor.</l></lg>
<lg>
<l>Del tuo bel sangue aspersa</l>
<l>Sorger vegg'io la bella</l>
<l>Gerusalem novella,</l>
<l>Che sposa tua sarà.</l>
<l>Veggio di già dispersa</l>
<l>Gerusalemme antica:</l>
<l>Fatta di te nemica</l>
<l>Al nascer tuo cadrà.</l></lg>
<lg>
<l>I sacerdoti e l'are</l>
<l>Più non saranno in lei;</l>
<l>Più non avranno i rei</l>
<l>Vittime per offrir.</l>
<l>L'acque sì belle e chiare</l>
<l>S'arresteran ne' fonti,</l>
<l>Piani vedransi i monti,</l>
<l>I fiumi inaridir.</l></lg>
<lg>
<l>La sprezzerai tu stesso,</l>
<l>Volgendo i lumi tuoi</l>
<l>A chi ne' sguardi suoi</l>
<l>Il tuo bel cor ferì.</l>
<l>Sempre sarai d'appresso</l>
<l>Alla novella amante,</l>
<l>Seco sarai costante</l>
<l>Sino al finir dei dì.</l></lg>
<lg>
<l>D'ardire il cor ripieno</l>
<l>Non temerà gli affanni;</l>
<l>De' barbari tiranni</l>
<l>L'ira disprezzerà.</l>
<l>A lacerarle il seno</l>
<l>Verranno i figli stessi:</l>
<l>Ma, debellati e oppressi,</l>
<l>Ella trionferà.</l></lg>
<lg>
<l>I muri suoi saranno</l>
<l>De' suoi seguaci insieme</l>
<l>La fedeltà, la speme</l>
<l>E l'infiammato amor.</l>
<l>Su lei più non avranno</l>
<l>Poter le ferree porte,</l>
<l>Né i regni della morte</l>
<l>Le recheranno orror.</l></lg>
<lg>
<l>Vittime elette allora</l>
<l>Accetterai d'amore,</l>
<l>Che grate al tuo bel core</l>
<l>Si sveneranno a te.</l>
<l>Anzi tu stesso ancora</l>
<l>Sarai... Ma a tanto, oh Dio!</l>
<l>Non giunge il pensier mio:</l>
<l>Troppo sarai per me.</l></lg>
<lg>
<l>Taccia Davidde intanto,</l>
<l>Ch'io più felice appieno</l>
<l>Dal tuo paterno seno</l>
<l>Cerco, Signor, pietà;</l>
<l>E già disciolto in pianto</l>
<l>T'offro quel core altero,</l>
<l>Che vinto e prigioniero</l>
<l>Sospira libertà.</l></lg>
<lg>
<l>Pur troppo è ver, che reo</l>
<l>Di mille colpe io sono;</l>
<l>Ma meco serbo un dono</l>
<l>Di queste assai maggior.</l>
<l>La tua bontà mi feo</l>
<l>Degno di tanto, ed io</l>
<l>Seguendo il tuo desio,</l>
<l>Te l'offro, o Genitor.</l></lg>
<lg>
<l>T'offro lo stesso Figlio,</l>
<l>Che, già d'amore in pegno,</l>
<l>Ristretto in picciol segno</l>
<l>Si volle a me donar.</l>
<l>A lui rivolgi il ciglio,</l>
<l>Mira chi t'offro; e poi,</l>
<l>O gran Signor, se puoi,</l>
<l>Lascia di perdonar.</l></lg></lg>
</div3>
<div3 type="poesia">
<head>INNO A SAN GIULIO</head>
<lg type="non-definito">
<lg>
<l>Giulio, splendor de' martiri,</l>
<l>Di morte sprezzator,</l>
<l>Speme, sostegno, amor</l>
<l>De' tuoi divoti:</l>
<l>Propizio ah! tu dal ciel</l>
<l>D'un popol fedel</l>
<l>Seconda i voti.</l></lg>
<lg>
<l>Tu che in età sì tenera</l>
<l>Eletto a guerreggiar,</l>
<l>Non abile a pugnar</l>
<l>Vincer sapesti:</l>
<l>Nel nostro imbelle cor</l>
<l>Parte del tuo valor</l>
<l>Fa che si desti.</l></lg>
<lg>
<l>Tu, che per man del barbaro</l>
<l>Che teco incrudelì</l>
<l>Su l'alba de' tuoi dì</l>
<l>Giungesti a sera,</l>
<l>Ne affretta a dar di fé</l>
<l>Su l'orme del tuo piè</l>
<l>Prova sincera.</l></lg>
<lg>
<l>Tu, che seguace ed emulo</l>
<l>De' prodi Maccabei</l>
<l>Conti fra' tuoi trofei</l>
<l>L'ira d'un empio,</l>
<l>Insegnane a soffrir,</l>
<l>Accendine a seguir</l>
<l>Sì grande esempio.</l></lg>
<lg>
<l>Tu, che d'offrirti in vittima</l>
<l>Al sommo eterno Ben</l>
<l>D'Isacco avesti in sen</l>
<l>Tutto il desio,</l>
<l>Fa che ciascun di noi</l>
<l>Offra gli affetti suoi</l>
<l>Vittime a Dio.</l></lg>
<lg>
<l>Tu, che d'Abele il merito</l>
<l>Potesti conseguir</l>
<l>E vivere e morir</l>
<l>Sempre innocente,</l>
<l>Fa che de' tuoi candor</l>
<l>In noi sfavilli ognor</l>
<l>La brama ardente.</l></lg>
<lg>
<l>Tu, che nel ciel t'illumini</l>
<l>A' rai del primo Ver,</l>
<l>E puoi per lui veder</l>
<l>D'ogni alma i moti,</l>
<l>Propizio ah! tu dal ciel</l>
<l>D'un popolo fedel</l>
<l>Seconda i voti.</l></lg></lg>
</div3>
<div3 type="poesia">
<head>PEL SANTO NATALE</head>
<head>ODE</head>
<lg type="non-definito">
<lg>
<l>Già porta il sol dall'Oceàno fuore</l>
<l>Il suo splendore, e va spargendo intorno</l>
<l>Novello giorno di letizia ornato</l>
<l rend="align:right">Più dell'usato.</l></lg>
<lg>
<l>Scuotono i pini dall'antica chioma</l>
<l>L'orrida soma che li tiene oppressi,</l>
<l>E i monti anch'essi l'agghiacciate fronti</l>
<l rend="align:right">Sciolgono in fonti.</l></lg>
<lg>
<l>La valle e il prato in quelle parti e in queste</l>
<l>L'erbe riveste, e di fiorita spoglia</l>
<l>Lieta germoglia, che da sciolta neve</l>
<l rend="align:right">Vita riceve.</l></lg>
<lg>
<l>E pure il verno or or del pigro gelo</l>
<l>Il bianco velo avea per tutto steso,</l>
<l>E d'ira acceso Borea, ove correa,</l>
<l rend="align:right">Nembi movea.</l></lg>
<lg>
<l>Ah ben conosco omai l'alta cagione</l>
<l>Che sì dispone gli elementi tutti.</l>
<l>Non più di lutti e doglie il nostro petto</l>
<l rend="align:right">Sarà ricetto.</l></lg>
<lg>
<l>Nato sei tu, che con eterne leggi</l>
<l>Il moto reggi alle celesti sfere,</l>
<l>E alle nere tempeste il freno e ai venti</l>
<l rend="align:right">Stringi ed allenti.</l></lg>
<lg>
<l>Nato sei tu, dal cui cenno e potenza</l>
<l>Pende l'essenza e il corso delle cose,</l>
<l>Che sono ombrose agli occhi de' mortali</l>
<l rend="align:right">Deboli e frali.</l></lg>
<lg>
<l>Quello tu sei che agli elementi diede</l>
<l>Natura e sede, e li compose in pace,</l>
<l>Perché del sol la face, un tempo oscura,</l>
<l rend="align:right">Sorgesse pura.</l></lg>
<lg>
<l>Tu alla terra ed all'acqua il basso loco,</l>
<l>E desti al fuoco più sublime sfera,</l>
<l>E la sincera e pura aria dappresso</l>
<l rend="align:right">Ponesti ad esso.</l></lg>
<lg>
<l>Quello sei tu che creò l'uom primiero</l>
<l>Che, il grande impero disprezzando, morse</l>
<l>Il pomo, e corse in braccio al suo periglio</l>
<l rend="align:right">Senza consiglio.</l></lg>
<lg>
<l>Tu, per corregger l'uman germe immondo,</l>
<l>Festi del mondo un elemento solo,</l>
<l>Sì ch'alcun ruolo non rimase asciutto</l>
<l rend="align:right">Dall'ampio flutto,</l></lg>
<lg>
<l>Quando salì di Proteo il gregge fido</l>
<l>Sul caro nido degli eterei augelli,</l>
<l>E i daini snelli, non trovando sponda,</l>
<l rend="align:right">Notar su l'onda.</l></lg>
<lg>
<l>Or che d'alta pietà per noi si muove,</l>
<l>In forme nuove ad emendar ci viene,</l>
<l>Non con le pene già dovute a noi</l>
<l rend="align:right">Dai sdegni suoi,</l></lg>
<lg>
<l>Ma pigliando in se stesso i propri affanni</l>
<l>Per torci a' danni delle colpe gravi,</l>
<l>E acciò si lavi un infinito male</l>
<l rend="align:right">Con pena eguale;</l></lg>
<lg>
<l>Ei mirò noi come sdruscito legno</l>
<l>Fra l'aspro sdegno d'Aquilone e Noto,</l>
<l>Che, per l'ignoto pelago fremendo</l>
<l rend="align:right">Fan suono orrendo.</l></lg>
<lg>
<l>E come dopo un'orrida procella</l>
<l>Amica stella a' naviganti appare</l>
<l>Che quieta il mare, e col suo lume fido</l>
<l rend="align:right">Gli adduce al lido,</l></lg>
<lg>
<l>Tale il suo aiuto e 'l chiaro esempio sorge</l>
<l>Che l'alme scorge a godimento eterno,</l>
<l>Che mai per verno o per estivo ardore</l>
<l rend="align:right">Languisce o muore.</l></lg>
<lg>
<l>Or gli alti colli abbasseran le cime,</l>
<l>E l'ime valli sorgeran fastose,</l>
<l>E diverran le vie scabrose e strane</l>
<l rend="align:right">Facili e piane.</l></lg>
<lg>
<l>Il superbo, che vil se stesso rende</l>
<l>Perché dipende dall'ossequio altrui,</l>
<l>I fasti sui lasciando, al nume vero</l>
<l rend="align:right">Volga il pensiero.</l></lg>
<lg>
<l>E allor gli fia quella virtù concessa</l>
<l>Che da se stessa trae sommo piacere,</l>
<l>Non dall'altere pompe e dagli onori</l>
<l rend="align:right">Di gemme e d'ori.</l></lg>
<lg>
<l>Or che l'Autore della pace è nato,</l>
<l>In ogni lato si diffonde lieta,</l>
<l>E tutte accheta le feroci genti</l>
<l rend="align:right">Di sdegni ardenti:</l></lg>
<lg>
<l>Talché il furor dell'aquile latine,</l>
<l>Ch'aspre ruine ragunava intorno,</l>
<l>E sempre adorno di novello acquisto</l>
<l rend="align:right">Scorrer fu visto,</l></lg>
<lg>
<l>Traendo dietro de' romani segni</l>
<l>Province e regni debellati e vinti,</l>
<l>E i regi avvinti ne' trionfi suoi</l>
<l rend="align:right">Da' lidi eoi,</l></lg>
<lg>
<l>L'armi depone, ed in aratri duri</l>
<l>Cangia le scuri sanguinose e fiere,</l>
<l>E le guerriere spade e i fasci ostili</l></lg>
<lg>
<l rend="align:right">In falci umìli.</l></lg></lg>
</div3></div2>
<div2 type="parte">
<head>STANZE</head>
<div3 type="poesia">
<head>I VOTI PUBBLICI</head>
<opener><dateline>Stanze scritte l'anno 1766 in Vienna dall'autore,
ansioso di procurare qualche sollievo al lungo eccessivo
dolore di cui aggravò l'anima dell'afflitta imperatrice regina
la funesta inaspettata perdita dell'augustissimo suo consorte
Francesco I imperator de' Romani; pubblicate la prima volta
nell'anno medesimo dalla reale stamperia di Torino.</dateline></opener>
<lg type="ottava">
<head>1</head>
<l>Ah non è dunque ver ch'ogni dolore</l>
<l>Del tempo a fronte indebolisca e ceda!</l>
<l>E che a lui, ch'ogni dì perde vigore,</l>
<l>Serena al fin tranquillità succeda!</l>
<l>Quel che inondò, Teresa, il tuo bel core,</l>
<l>Mostra che, quando a questo segno ecceda,</l>
<l>È del tempo il potere argine angusto</l>
<l>A dolor così grande e così giusto.</l></lg>
<lg type="ottava">
<head>2</head>
<l>Già rinnovò ben dieci volte il giro</l>
<l>La seconda del ciel lucida face,</l>
<l>Né scintillarti in fronte ancor rimiro</l>
<l>Un languido balen, nunzio di pace.</l>
<l>Oggi, tal si palesa il tuo martiro</l>
<l>Qual fu nell'atro dì fiero e vivace.</l>
<l>Ma come opporsi a sì crudele affanno?</l>
<l>No, Augusta, io piango teco, io nol condanno.</l></lg>
<lg type="ottava">
<head>3</head>
<l>Chi l'audace sarà che ardisca e voglia</l>
<l>L'affanno condannar che nutri in seno?</l>
<l>Che a sì profonda e ragionevol doglia</l>
<l>Temerario pretenda imporre il freno?</l>
<l>Ah, quando d'ogni gioia il Ciel ti spoglia,</l>
<l>Né puoi sperar, né lusingarti almeno</l>
<l>Che il tuo stato crudel mai più si cangi,</l>
<l>Ah chi mai piangerà, se tu non piangi?</l></lg>
<lg type="ottava">
<head>4</head>
<l>Spera il seren l'agricoltor che vede</l>
<l>Dall'ondoso furor sommersi i campi;</l>
<l>Calma, che al fine al tempestar succede</l>
<l>Spera il nocchier fra le procelle e i lampi;</l>
<l>Spera talor del suo nemico al piede</l>
<l>L'atterrato guerrier ch'altri lo scampi;</l>
<l>Ma non spera il tuo cor cangiar mai tempre:</l>
<l>Perdé il suo bene, e lo perdé per sempre.</l></lg>
<lg type="ottava">
<head>5</head>
<l>E chi perdé! Quel degno eroe che accrebbe</l>
<l>Tanta al tronco natio gloria e decoro;</l>
<l>Il magnanimo, il grande, il giusto ond'ebbe</l>
<l>Nuovo splendore l'imperiale alloro;</l>
<l>A cui di sé men che degli altri increbbe</l>
<l>Che proprio reputò l'altrui ristoro;</l>
<l>In cui piangono i popoli e le squadre</l>
<l>Il rege, il duce, il cittadino e il padre.</l></lg>
<lg type="ottava">
<head>6</head>
<l>Fin dalla cuna alimentar costante</l>
<l>Un primo, un solo, un fido amor pudico,</l>
<l>E vedersi dal fato in un istante</l>
<l>Rapir lo sposo, il consiglier, l'amico;</l>
<l>Cento trovarsi ogni momento innante</l>
<l>Care memorie del contento antico;</l>
<l>Da mille bocche udir l'amato nome</l>
<l>Chiamar piangendo, e consolarsi! Ah come?</l></lg>
<lg type="ottava">
<head>7</head>
<l>Se de' figli talor cerchi ne' visi</l>
<l>La gioia che il tuo cor trarne solea,</l>
<l>Inasprisce il dolor mentre ravvisi</l>
<l>Le tracce in lor della paterna idea.</l>
<l>Da qual tronco i bei rami abbia divisi</l>
<l>Il funesto tenor di sorte rea</l>
<l>Pensi; e vai ripetendo in voci meste:</l>
<l>‘Qual, figli miei, qual genitor perdeste!’</l></lg>
<lg type="ottava">
<head>8</head>
<l>Quando il piacer d'un fortunato evento</l>
<l>Ti desti in sen lieti tumulti e novi,</l>
<l>Quel, con cui dividevi ogni contento,</l>
<l>Vai cercando per tutto, e più nol trovi.</l>
<l>Quando vago il destin del tuo tormento</l>
<l>Gl'insulti suoi contro di te rinnovi,</l>
<l>Di lui ti manca, a sostener lo sdegno,</l>
<l>L'usato, il caro, il fido tuo sostegno.</l></lg>
<lg type="ottava">
<head>9</head>
<l>In van per te va rivestendo aprile</l>
<l>Le verdi sue, le sue fiorite spoglie;</l>
<l>Ogni oggetto più vago e più gentile</l>
<l>Nessun per te breve ristoro accoglie:</l>
<l>Volge lontan, fuor dell'usato stile,</l>
<l>La gioia il piè dalle dolenti soglie;</l>
<l>Per te, quasi raminga in clima ignoto,</l>
<l>Desolata è la reggia, il mondo è vuoto.</l></lg>
<lg type="ottava">
<head>10</head>
<l>Tutto (ah pur troppo è ver!) tutto ravviva</l>
<l>Il duol che accogli in sen, versi dal ciglio:</l>
<l>È ver, d'ogni tuo bene il Ciel ti priva;</l>
<l>Pietà chiede il tuo caso, e non consiglio.</l>
<l>Ma doglia ormai sì pertinace e viva</l>
<l>Quando te stessa, oh Dio! mette in periglio,</l>
<l>Se d'oppormi al torrente ardito io sono</l>
<l>Delle lagrime tue, merto perdono.</l></lg>
<lg type="ottava">
<head>11</head>
<l>Se a rivocar ne somministra il pianto</l>
<l>I decreti del fato ombra di speme,</l>
<l>Eccoci pronti a meritarne il vanto:</l>
<l>Tutti sarem con te; piangasi insieme.</l>
<l>Ma, perché un'alma il suo deposto ammanto</l>
<l>Rivesta, in van si piange, in van si geme;</l>
<l>E, se il fato è implacabile e inumano,</l>
<l>Piangerem sempre, Augusta, e sempre in vano?</l></lg>
<lg type="ottava">
<head>12</head>
<l>Te a pianger sol del tuo bel vel mortale</l>
<l>Non cinse chi del Ciel siede al governo;</l>
<l>Avrebbe allor costato il tuo natale</l>
<l>Cura molto minore al Fabbro eterno.</l>
<l>Tal maestà t'impresse in volto, e tale</l>
<l>Infuse al tuo gran cor vigore interno,</l>
<l>Che vede ognun che questa sua divina</l>
<l>A ben altro che al pianto opra destina.</l></lg>
<lg type="ottava">
<head>13</head>
<l>Quei che un ordigno a fabbricar s'ingegna</l>
<l>Che vaglia il corso a misurar del sole,</l>
<l>D'esso a ogni membro il ministero assegna</l>
<l>Onde ai moti del tutto utile il vuole;</l>
<l>E se non compie alcun ciò che disegna</l>
<l>L'industre autor dell'ingegnosa mole,</l>
<l>Alla man che il formò mentre contrasta,</l>
<l>Quanto il fabbro ideò conturba e guasta.</l></lg>
<lg type="ottava">
<head>14</head>
<l>Quai prove di valor, quai fatti egregi</l>
<l>Voglia da te, ben chiaramente ha mostro</l>
<l>Chi con tante virtù, con tanti pregi</l>
<l>Nascer ti fe' tra le corone e l'ostro.</l>
<l>Vuol che questo sia l'astro onde si fregi,</l>
<l>Onde prenda il suo nome il secol nostro;</l>
<l>Onde che renda i troni illustri e chiari</l>
<l>L'età presente, e la futura impari.</l></lg>
<lg type="ottava">
<head>15</head>
<l>Ma come, se una volta argine e meta</l>
<l>Agli eccessi del duolo impor non sai,</l>
<l>Come con mente mai tranquilla e lieta</l>
<l>Il disegno del Ciel compir potrai?</l>
<l>Ah del tenero core i moti accheta;</l>
<l>Riconsòlati al fin: piangesti assai.</l>
<l>Questa prova tu déi d'anima forte</l>
<l>A te stessa, a noi tutti e al gran consorte.</l></lg>
<lg type="ottava">
<head>16</head>
<l>A te la déi che dalla prima aurora</l>
<l>Sol di gloria nutristi i pensier tuoi,</l>
<l>Ed impegnasti il piè tenero ancora</l>
<l>Sul difficil cammin de' grandi eroi;</l>
<l>Onde qualunque ammiratore adora</l>
<l>Di Teresa la fama e i gesti suoi,</l>
<l>Delle umane maggior varie vicende</l>
<l>Ed eguale a se stessa ognor l'attende.</l></lg>
<lg type="ottava">
<head>17</head>
<l>I tuoi furon così grandi ed illustri</l>
<l>Per le strade d'onor vestigi primi,</l>
<l>Tai desti nel girar di pochi lustri</l>
<l>Di costanza viril prove sublimi,</l>
<l>Sì grave avvien che agli scrittori industri</l>
<l>Già il narrar l'opre tue peso si stimi,</l>
<l>Che prima che cangiarsi i tuoi costumi</l>
<l>Par che al fonte tornar possano i fiumi.</l></lg>
<lg type="ottava">
<head>18</head>
<l>A te la déi che sul fiorir degli anni,</l>
<l>Quando l'eccelso genitor perdesti,</l>
<l>Mille intorno adunar gli astri tiranni</l>
<l>Nembi di guerra al soglio tuo vedesti;</l>
<l>E conservar fra le minacce e i danni</l>
<l>L'animo invitto, ed affrontar sapesti,</l>
<l>Con Dio nel cor, con la ragione allato,</l>
<l>Tutto insieme a tuo danno il mondo armato.</l></lg>
<lg type="ottava">
<head>19</head>
<l>A te, che quando il tuo più caro pegno</l>
<l>All'ungaro valor fidasti ardita,</l>
<l>(Quel che or, cinto del serto ond'è ben degno,</l>
<l>Degli avi eroi già le bell'opre imìta),</l>
<l>E udisti là con amoroso sdegno</l>
<l>Offrirti in sua difesa e sangue e vita,</l>
<l>Intrepida mirar d'un regno tutto</l>
<l>Le lagrime sapesti a ciglio asciutto.</l></lg>
<lg type="ottava">
<head>20</head>
<l>Che cristiana eroina ognor fra l'onte</l>
<l>Dell'avversa fortuna e fra i perigli,</l>
<l>Pia vide il mondo umiliar la fronte</l>
<l>Ai supremi di Dio saggi consigli,</l>
<l>E a lui donar con fide voglie e pronte</l>
<l>Gli amici, i regni, il genitore, i figli;</l>
<l>Insegnando così che i doni sui</l>
<l>Non perdiam noi, se li rendiamo a lui.</l></lg>
<lg type="ottava">
<head>21</head>
<l>A te la déi, cui d'Oceàn crudele</l>
<l>Mai l'ira indusse a sospirar la sponda,</l>
<l>Né troppo audace a sollevar le vele</l>
<l>Di prospera fortuna aura seconda;</l>
<l>Ma in lieta calma e in suo tenor fedele</l>
<l>Qual d'Olimpo le cime ognor circonda,</l>
<l>Sempre mirasti o torbidi o ridenti</l>
<l>Sottoposti al tuo piè gli umani eventi.</l></lg>
<lg type="ottava">
<head>22</head>
<l>A te la déi, cui per suprema legge</l>
<l>Scemar col duolo i giorni tuoi non lice;</l>
<l>Anzi amar déi te stessa; e a chi ne regge</l>
<l>Dell'esistenza tua sei debitrice.</l>
<l>L'amor di sé, cui la ragion corregge,</l>
<l>È d'ogni giusto amor fonte e radice:</l>
<l>Da questo ogni altro nasce e si dirama,</l>
<l>Ed altri amar non sa chi sé non ama.</l></lg>
<lg type="ottava">
<head>23</head>
<l>Di questo amor, che d'ogni amore è norma</l>
<l>Le più belle virtù seguon la traccia;</l>
<l>Egli in sé non s'accheta, e in nuova forma</l>
<l>In altri dilatarsi ognor procaccia;</l>
<l>Ed in suo l'altrui ben così trasforma,</l>
<l>E in nodo tal l'umanitade allaccia,</l>
<l>Che forman poi sotto il suo dolce impero</l>
<l>Tante parti divise un tutto intero.</l></lg>
<lg type="ottava">
<head>24</head>
<l>È un mar che, sol delle native sponde</l>
<l>Entro il confin di rimaner non pago,</l>
<l>S'apre incognite vene e si diffonde</l>
<l>Ove in fonte, ove in fiume ed ove in lago;</l>
<l>E le nascoste viscere profonde</l>
<l>Della terra scorrendo errante e vago,</l>
<l>Or torna, or parte; e mentre parte e torna</l>
<l>Tutto amico feconda e tutto adorna.</l></lg>
<lg type="ottava">
<head>25</head>
<l>Da questo amor, che d'innocenti e vive</l>
<l>Fiamme di carità l'anima accende,</l>
<l>Che a te come ad ogni altro il Ciel prescrive,</l>
<l>Nasce l'amor che tutti noi comprende.</l>
<l>Nuociono a noi le angustie a te nocive;</l>
<l>Offende noi ciò che te sola offende;</l>
<l>E per dover di carità verace</l>
<l>A noi, non men che a te, déi la tua pace.</l></lg>
<lg type="ottava">
<head>26</head>
<l>A noi la déi, dispersa greggia errante</l>
<l>Fra dirupi d'orror cinti e coperti,</l>
<l>Usata a regolar dal tuo sembiante</l>
<l>Per le strade fallaci i passi incerti,</l>
<l>Ch'or cerca in van la conduttrice amante</l>
<l>Da cui le sieno i chiusi varchi aperti;</l>
<l>E palpita e sospende il piè dubbioso</l>
<l>Timida ognor d'un precipizio ascoso.</l></lg>
<lg type="ottava">
<head>27</head>
<l>Se la fiducia nostra a tanto ascese</l>
<l>Che ciascun madre sua ti creda e chiami,</l>
<l>Da' benefìci tuoi, da te l'apprese,</l>
<l>E i benefìci tuoi son tuoi legami.</l>
<l>Legge è del Ciel, che ognun la man cortese</l>
<l>Del suo benefattor rispetti ed ami;</l>
<l>E che in lacci d'amor forse più sodi</l>
<l>I propri autori il beneficio annodi.</l></lg>
<lg type="ottava">
<head>28</head>
<l>Le vergini che sol di puri affetti</l>
<l>L'esempio tuo, la tua pietade accende,</l>
<l>Chiedendo van ne' casti lor ricetti:</l>
<l>‘Dov'è chi ne alimenta e ne difende?’</l>
<l>Gli educati da te germogli eletti,</l>
<l>Onde il pubblico ben sostegno attende,</l>
<l>Cercando van, van replicando in vano:</l>
<l>‘Della nostra cultrice ov'è la mano?’</l></lg>
<lg type="ottava">
<head>29</head>
<l>Temon, vedendo ascose a' rai del giorno</l>
<l>Le vive di pietà sorgenti amiche,</l>
<l>Alle miserie lor di far ritorno</l>
<l>Le soccorse da te turbe mendiche;</l>
<l>Co' figli suoi la vedovella intorno</l>
<l>Trema all'idea delle indigenze antiche,</l>
<l>E dice lor con lagrimosi accenti:</l>
<l>‘Ah di voi che sarà, figli innocenti!’</l></lg>
<lg type="ottava">
<head>30</head>
<l>Il duolo, è ver, lo so, già non raffrena</l>
<l>Del benefico rio l'onda pietosa;</l>
<l>Sempre viva ella scorre, e in larga vena;</l>
<l>Ma la sorgente è agli occhi nostri ascosa:</l>
<l>E chi oppressa ti sente in sì gran pena,</l>
<l>Ed ha sempre per te l'alma dubbiosa,</l>
<l>Trema che al fin di tanta doglia a fronte</l>
<l>Ceda il tuo frale, e inaridisca il fonte.</l></lg>
<lg type="ottava">
<head>31</head>
<l>Se a noi Cintia del sol toglie la vista,</l>
<l>Copre sol, non estingue il suo splendore;</l>
<l>Ma la terra però tutta s'attrista,</l>
<l>E cangia aspetto all'improvviso orrore:</l>
<l>Spessa l'aria diventa, e peso acquista;</l>
<l>Languisce l'erba, impallidisce il fiore,</l>
<l>Si rinselvan le fiere, e da ogni lido</l>
<l>Fuggon gli augelli innanzi tempo al nido.</l></lg>
<lg type="ottava">
<head>32</head>
<l>Siam troppo avvezzi ad ammirar quel volto</l>
<l>Che amor, che fé, che riverenza inspira:</l>
<l>Quel ciglio in cui del Ciel tanto è raccolto,</l>
<l>Sì pronto alla pietà, sì tardo all'ira;</l>
<l>Quel dolce suon che dal tuo labbro è sciolto</l>
<l>E il nostro arbitrio a suo talento aggira;</l>
<l>Quel che da ogni atto tuo lume si spande,</l>
<l>Sempre egual, sempre fausto e sempre grande.</l></lg>
<lg type="ottava">
<head>33</head>
<l>Ah sì, vinci il dolor, torna ridente;</l>
<l>Tutto il mondo da te l'implora e geme,</l>
<l>Oh d'un popol fedele astro clemente,</l>
<l>Madre, guida, sostegno, asilo e speme.</l>
<l>Dona quel pianto a noi, da cui risente</l>
<l>Sollievo il duol che t'amareggia e preme.</l>
<l>Nuovo a pro della greggia a te commessa</l>
<l>Per te non è sagrificar te stessa.</l></lg>
<lg type="ottava">
<head>34</head>
<l>Né d'impor fine al pianto, ancor che giusto,</l>
<l>L'eroica impresa che il tuo cor rifiuta</l>
<l>Solo a te, solo a noi, ma al grande, augusto</l>
<l>Sposo istesso che piangi, oggi è dovuta.</l>
<l>In due voi foste un solo in questo angusto</l>
<l>Carcere uman che sue vicende muta:</l>
<l>Or tu sei sola, e, perché sola sei,</l>
<l>Le tue parti e le sue compir tu déi.</l></lg>
<lg type="ottava">
<head>35</head>
<l>Déi per te, déi per lui ferma e sicura</l>
<l>I pensieri impiegar, gli studi amici</l>
<l>A pro di quei ch'ei t'ha lasciato in cura,</l>
<l>Di scambievole amor pegni felici;</l>
<l>Ma se fa il duol, che la tua mente oscura,</l>
<l>Tremar la man ne' suoi materni uffici,</l>
<l>Il duol, che meno all'opra atta ti rende,</l>
<l>I figli insieme e il genitore offende.</l></lg>
<lg type="ottava">
<head>36</head>
<l>Pianta feconda al variar dell'anno</l>
<l>Se d'inclemente ciel langue ai rigori,</l>
<l>Come formarsi e prosperar potranno</l>
<l>In frutti ancor non maturati i fiori?</l>
<l>Se grande è poi de' cari figli il danno,</l>
<l>I propri danni tuoi non son minori:</l>
<l>Onde il padre non sol co' pianti tui,</l>
<l>Ma l'amante e lo sposo offendi in lui.</l></lg>
<lg type="ottava">
<head>37</head>
<l>Non creder già che alla grand'alma, accolta</l>
<l>Nell'eterno seren ch'or la rischiara,</l>
<l>Sia grato in tanto duol veder sepolta</l>
<l>L'amata del suo cor parte più cara.</l>
<l>No, quell'alma da te non è disciolta;</l>
<l>Anzi ad amar con più vivezza impara,</l>
<l>Or che allo sguardo suo meglio è palese,</l>
<l>Quanto bella è la fiamma in cui s'accese.</l></lg>
<lg type="ottava">
<head>38</head>
<l>Sì, t'ama ei più; sì, sembri a lui più bella,</l>
<l>Or che il peso terren più non l'affanna,</l>
<l>Che avvolto più non si ritrova in quella</l>
<l>Nebbia mortal che il veder nostro appanna;</l>
<l>Né già dall'apparenza, al ver rubella</l>
<l>Talor fra noi così che il guardo inganna,</l>
<l>Ma ne' principii lor, non più dall'opre,</l>
<l>Qual pria solea, le tue virtù discopre.</l></lg>
<lg type="ottava">
<head>39</head>
<l>Tutto or discopre il tuo bel core; or vede</l>
<l>Com'è la propria immago in quello impressa!</l>
<l>Qual fu, qual è, qual rimarrà la fede</l>
<l>Ivi nata per lui pria che promessa:</l>
<l>E che, se ben quello ogni esempio eccede</l>
<l>Ond'hai per lui tua tenerezza espressa,</l>
<l>Paga non fosti mai, né quel che oprasti</l>
<l>A quel mai s'eguagliò che oprar bramasti.</l></lg>
<lg type="ottava">
<head>40</head>
<l>Tutto questo egli or vede; e in sen del vero</l>
<l>Né oblio, lo sai, né sconoscenza annida;</l>
<l>E l'offende il timor che il suo pensiero</l>
<l>Per volger d'anni ei mai da te divida.</l>
<l>Acceso ognor del puro ardor primiero</l>
<l>L'avrai di questo mar per l'onda infida,</l>
<l>Come pria d'uman vel, cinto or di luce,</l>
<l>Sempre amico, compagno, amante e duce.</l></lg>
<lg type="ottava">
<head>41</head>
<l>Ma folle io son che, a suggerir non atto</l>
<l>Le vie sicure onde sottrarti al duolo,</l>
<l>Mal le parole al desiderio adatto,</l>
<l>E parte al ver della sua forza involo.</l>
<l>Nulla ignori, lo so: son vane affatto</l>
<l>L'arti con cui ti parlo e ti consolo.</l>
<l>È giusto, il sai, che la ragion ti guidi,</l>
<l>E non di lei, del tuo vigor diffidi.</l></lg>
<lg type="ottava">
<head>42</head>
<l>In un vasto ti par pelago ignoto</l>
<l>Naufraga errar col nero flutto ai fianchi;</l>
<l>Che già vigor per sostenerti a nuoto,</l>
<l>Forza i respiri ad alternar ti manchi;</l>
<l>Ch'ormai sen vada ogni tua speme a vuoto;</l>
<l>Che in vano ormai la tua virtù si stanchi;</l>
<l>Che per te nell'orror che ti circonda</l>
<l>Porto più non vi sia, stella, né sponda.</l></lg>
<lg type="ottava">
<head>43</head>
<l>Ah non è ver; l'onnipotente mano</l>
<l>Che l'alma tua sì fedelmente adora,</l>
<l>Che mai fin or non implorasti in vano,</l>
<l>Dal capo tuo non si ritrasse ancora.</l>
<l>Fìdati anch'oggi al suo poter sovrano</l>
<l>Con quella fé che avesti in esso ognora;</l>
<l>E, rivolti a lui solo i tuoi pensieri,</l>
<l>Te maggior troverai di quel che speri.</l></lg>
<lg type="ottava">
<head>44</head>
<l>Quel giustissimo Dio, senza il cui cenno</l>
<l>Nulla nel ciel, nulla quaggiù si muove,</l>
<l>Sa ben meglio di noi quali esser denno</l>
<l>Le forze eguali a così dure prove:</l>
<l>E quando pur l'altrui costanza o il senno</l>
<l>De' mali il peso a sostener non giove,</l>
<l>Ad ogni alma che speri, ancor che stanca,</l>
<l>L'assistenza del Ciel giammai non manca.</l></lg>
<lg type="ottava">
<head>45</head>
<l>Quella dal cielo ad inondarti il petto</l>
<l>Discender sentirai grazia divina,</l>
<l>Quella che il fren d'ogni terreno affetto</l>
<l>Modera a voglia sua come regina;</l>
<l>Che di nostra possanza empie il difetto,</l>
<l>Che avviva il cor, che le virtudi affina,</l>
<l>Che non sol ne avvalora e ne sostiene,</l>
<l>Ma nostro, oprando in noi, merto diviene:</l></lg>
<lg type="ottava">
<head>46</head>
<l>Quella per cui poté sprezzar d'un empio</l>
<l>Altri esposto alle fiere il fasto e l'ire,</l>
<l>Altri cantar come in sicuro tempio</l>
<l>Inni al suo Dio nelle fornaci assire;</l>
<l>Per cui l'invitta Ebrea mirò lo scempio</l>
<l>Di sette figli, e non scemò d'ardire;</l>
<l>Per cui, qualora a viva fé s'innesta,</l>
<l>Si dividono i mari, il sol s'arresta.</l></lg>
<lg type="ottava">
<head>47</head>
<l>Sì, quella fonte che perenne e chiara</l>
<l>Dalla Cagion d'ogni cagion deriva,</l>
<l>Che di salubre umor mai scorse avara,</l>
<l>Si spande ancor per te limpida e viva.</l>
<l>A te sarà nella tua doglia amara</l>
<l>Come a languido fior la pioggia estiva;</l>
<l>E sollevando al fin la fronte oppressa,</l>
<l>Sarai cangiata e ammirerai te stessa.</l></lg>
<lg type="ottava">
<head>48</head>
<l>Lo spero; e intanto a sollevarti anch'io</l>
<l>Dal peso anelo, ond'hai la mente onusta;</l>
<l>Ma facondia non vanta il labbro mio,</l>
<l>Quale al caso convien, dolce e robusta.</l>
<l>Non basta alle bell'opre il sol desìo;</l>
<l>Troppo ah mi manca, io non l'ignoro, Augusta.</l>
<l>Tanto osar non dovrei; ma il zelo è tale,</l>
<l>Ch'osa tentar quel che a compir non vale.</l></lg>
<lg type="ottava">
<head>49</head>
<l>Veltro fedele, ove un infesto assaglia</l>
<l>Folto stuolo il pastor che l'ha nutrito,</l>
<l>A difenderlo sol bench'ei non vaglia,</l>
<l>D'affetto più che di vigor munito,</l>
<l>Suo poter non misura, oltre si scaglia,</l>
<l>Affronta i rischi inutilmente ardito;</l>
<l>E se di lui maggior troppo è l'impresa,</l>
<l>La grata almen sua fedeltà palesa.</l></lg>
<lg type="ottava">
<head>50</head>
<l>Ah fosse il regio plettro a me concesso</l>
<l>Che s'udì sul Giordano al secol prisco!</l>
<l>D'ogni affanno sedar saprei l'eccesso;</l>
<l>Ma, oh Dio, non l'ho, né d'implorarlo ardisco.</l>
<l>Rapito nel tuo duol fuor di me stesso,</l>
<l>Sol per costume incolte rime ordisco,</l>
<l>E, senza alcun propormi o merto o vanto,</l>
<l>A seconda del core, io piango e canto.</l></lg>
<lg type="ottava">
<head>51</head>
<l>Padre del Ciel, se non le mie, che sono</l>
<l>Figlie d'un'alma in troppo fango involta,</l>
<l>Quelle almen che t'invia d'intorno al trono</l>
<l>Tanto popol fedel, suppliche ascolta.</l>
<l>Fu pur di tua pietà Teresa un dono:</l>
<l>Ah non lasciarla in tanta doglia avvolta!</l>
<l>Sol puoi tu consolarla, e sol tu puoi,</l>
<l>Qual donata a noi fu, renderla a noi.</l></lg>
</div3>
<div3 type="poesia">
<head>LA PUBBLICA FELICITacute;</head>
<opener><dateline>Stanze scritte dall'autore in dimostrazione del proprio
e del pubblico giubilo universalmente provato nel perfetto
ristabilimento in salute dell'augustissima imperatrice regina
dopo sofferto e superato il pericoloso vaiuolo che minacciò
di rapirla; date alla luce con le stampe del Ghelen la prima
volta in Vienna l'anno 1767.</dateline></opener>

<lg type="ottava">
<head>1</head>
<l>Eterno Dio! di quanta insania abbonda</l>
<l>Quell'audace desio ne' petti umani,</l>
<l>Che ambisce presagir della profonda</l>
<l>Sapienza infinita i sacri arcani!</l>
<l>Calme un prevede, ed in quei flutti affonda</l>
<l>Che stolto immaginò sicuri e piani;</l>
<l>Un predice naufragi, e dove assorto</l>
<l>Dall'onda esser credea, ritrova il porto.</l></lg>
<lg type="ottava">
<head>2</head>
<l>Chi di noi, chi nol sa? chi nel contento</l>
<l>Non ha in sen de' terrori ancor la traccia?</l>
<l>Chi obliato d'un rischio ha lo spavento</l>
<l>Che credemmo castigo, e fu minaccia?</l>
<l>E minaccia pietosa, e che di cento</l>
<l>Lieti eventi, o Teresa, i semi abbraccia;</l>
<l>Che a te prova il favor degli astri amici,</l>
<l>Che più saggi noi rende e più felici.</l></lg>
<lg type="ottava">
<head>3</head>
<l>Trascorso oltre i confini ormai vedea</l>
<l>L'ardir de' falli nostri il gran Motore,</l>
<l>E pensò che a salvarne al fin dovea</l>
<l>La sua misericordia usar rigore.</l>
<l>Di là, dove in tre faci unico ardea,</l>
<l>Lampeggiar fe' di sdegno il suo splendore;</l>
<l>Le sue luci quaggiù girò severe,</l>
<l>Strinse il flagello e ne tremâr le sfere.</l></lg>
<lg type="ottava">
<head>4</head>
<l>E qual fu la minaccia, onde alle cose</l>
<l>L'apparenza cambiò tranquilla e lieta?</l>
<l>I castighi non già di cui propose</l>
<l>La terribile scelta al re profeta:</l>
<l>Non fiamme altrici, non procelle ondose,</l>
<l>Non la chiusa nel suol forza segreta</l>
<l>Con cui scuote la terra, e ne' suoi sdegni</l>
<l>Sovverte le città, spaventa i regni:</l></lg>
<lg type="ottava">
<head>5</head>
<l>In te ne minacciò. Parve che avesse</l>
<l>Deciso già fra i sommi cori eletti</l>
<l>Te chiamar, noi privarne; e tutti oppresse</l>
<l>Assaliti in te sola i nostri affetti.</l>
<l>Né solo in noi l'alto terror s'impresse,</l>
<l>Ma tremò co' tuoi figli e tuoi soggetti,</l>
<l>Dove nulla da te si teme o spera,</l>
<l>Per l'onor suo l'umanitade intera.</l></lg>
<lg type="ottava">
<head>6</head>
<l>Oh Dio, qual fu quel primo istante atroce</l>
<l>Che in mar d'affanni il popol tuo sommerse!</l>
<l>Quai divenimmo a quella prima voce</l>
<l>Che il letal tuo periglio a noi scoperse!</l>
<l>Sentì gelarsi ogni alma più feroce;</l>
<l>Nessun di pianto le pupille asperse,</l>
<l>Ché ognun di noi, l'infausta voce udita,</l>
<l>Senza moto rimase e senza vita.</l></lg>
<lg type="ottava">
<head>7</head>
<l>Ma non così nel memorando giorno</l>
<l>In cui l'augusto figlio avendo accanto,</l>
<l>Pronta a lasciar questo mortal soggiorno,</l>
<l>Di cibo ti nutristi eterno e santo.</l>
<l>Allora ognun corse alla reggia intorno;</l>
<l>Là il gelo d'ogni cor si sciolse in pianto;</l>
<l>Ruppe il dolore i suoi ripari e, sciolto,</l>
<l>D'ogni labbro dispose e d'ogni volto.</l></lg>
<lg type="ottava">
<head>8</head>
<l>Né già restò nelle cesaree soglie</l>
<l>Il duol che quivi in ogni cor s'infuse;</l>
<l>Ma in quanti il cerchio cittadino accoglie</l>
<l>Vincitor dilatossi e si diffuse;</l>
<l>E alternando in ognun costumi e voglie,</l>
<l>Quasi fin con l'insania ei si confuse:</l>
<l>Tutti fummo atterriti, e lo spavento</l>
<l>In noi s'espresse in cento forme e cento.</l></lg>
<lg type="ottava">
<head>9</head>
<l>Chi di sé fuor con mal sicuro piede</l>
<l>Senza disegno e retrocede e avanza;</l>
<l>Chi del tuo stato ad ogni ignoto chiede,</l>
<l>Mendicando alimenti alla speranza.</l>
<l>Cerca un l'amico, e innanzi a sé non vede</l>
<l>La domestica a lui nota sembianza;</l>
<l>Altri a parlar s'affretta e si confonde,</l>
<l>Altri piange richiesto e non risponde.</l></lg>
<lg type="ottava">
<head>10</head>
<l>Solima non avea più tetro aspetto</l>
<l>Quando portaron l'ultime ruine</l>
<l>A lei, di crudeltà ben degno oggetto,</l>
<l>Le ministre di Dio spade latine;</l>
<l>Non di Betulia il popolo ristretto</l>
<l>Dall'armi assire in misero confine;</l>
<l>Non di Ninive, allor che il dì tremendo</l>
<l>Vide vicino e l'evitò piangendo.</l></lg>
<lg type="ottava">
<head>11</head>
<l>Spettacolo sì fier vedere esposto,</l>
<l>Grande Augusta, al tuo ciglio io non vorrei;</l>
<l>Il materno tuo cor non m'è nascosto;</l>
<l>Troppo della tua pena io tremerei.</l>
<l>Io so che il vidi, e non ho ancor deposto</l>
<l>L'affanno onde fur vinti i sensi miei;</l>
<l>E benché su la sponda al fin mi veggio,</l>
<l>Con l'alma ancor fra le tempeste ondeggio.</l></lg>
<lg type="ottava">
<head>12</head>
<l>Ma vorrei ben che di ciascun che geme</l>
<l>Udito avessi fra i confusi accenti</l>
<l>I tuoi pregi esaltar, che tutti insieme</l>
<l>Di perderti il timor fece presenti;</l>
<l>Come fondi ciascuno in te sua speme,</l>
<l>Come t'ammiri ognun, come rammenti</l>
<l>Le amorose tue cure, e qual ti renda</l>
<l>Del benefico amor grata vicenda.</l></lg>
<lg type="ottava">
<head>13</head>
<l>A chi sovvien come tu volgi altrui,</l>
<l>Sol che ricorra a te, benigno il ciglio;</l>
<l>A chi, qual dier pronto soccorso a lui</l>
<l>La tua man, le tue cure, il tuo consiglio;</l>
<l>Chi pegni ha in sé de' benefìci tui,</l>
<l>Chi gli ha nel genitor, chi gli ha nel figlio;</l>
<l>E non sol t'ama ognun madre e signora,</l>
<l>Ma ognuno in te la Provvidenza adora.</l></lg>
<lg type="ottava">
<head>14</head>
<l>Oh benefico amor, forse il più grande</l>
<l>Fra gli attributi del Fattore eterno!</l>
<l>Oh sorgente immortal d'opre ammirande,</l>
<l>Oh contento de' giusti, e premio interno!</l>
<l>Chi all'ardor che da te fra noi si spande</l>
<l>De' moti del suo cor fida il governo,</l>
<l>Somiglia a lui dalla cui mano uscìo</l>
<l>Quanto un mortal può somigliarsi a Dio.</l></lg>
<lg type="ottava">
<head>15</head>
<l>Tu rendi sol la maestà sicura</l>
<l>Di sorte rea contro l'ingiurie usate,</l>
<l>Non le fosse profonde o l'erte mura,</l>
<l>I cavi bronzi o le falangi armate;</l>
<l>Ché non basta a disciorre una sventura</l>
<l>In vincolo d'amor l'alme legate:</l>
<l>Ma quella fé cui sol timore aduna</l>
<l>Non cede d'incostanza alla fortuna.</l></lg>
<lg type="ottava">
<head>16</head>
<l>Quanto infelice è chi non sa qual sia</l>
<l>D'un benefico core il dolce stato!</l>
<l>Chi i merti altrui, gli altrui bisogni oblia,</l>
<l>E che solo per sé crede esser nato!</l>
<l>In van di fedeltà prove desia</l>
<l>Da chi ragion non ha d'essergli grato.</l>
<l>Mal, dove amor non è, fede si cerca,</l>
<l>Né con altro che amore amor si merca.</l></lg>
<lg type="ottava">
<head>17</head>
<l>Il tuo rischio crudel ben manifesta</l>
<l>Che alla forza d'amor null'altra arriva,</l>
<l>O Teresa immortal, prova di questa</l>
<l>Eterna verità presente e viva.</l>
<l>Ad evitar la sorte tua funesta,</l>
<l>Nel pianto universal quasi appariva</l>
<l>Che volesse il comun fervido zelo</l>
<l>Co' prieghi suoi far violenza al Cielo.</l></lg>
<lg type="ottava">
<head>18</head>
<l>Oh in quali palesâr preci sincere</l>
<l>Il lor di vero amor tenero eccesso</l>
<l>Le affannate per te supplici schiere</l>
<l>D'ogni età, d'ogni grado e d'ogni sesso!</l>
<l>Non con fronte sicura o ciglia altere,</l>
<l>Ma di cor, ma di volto ognun dimesso,</l>
<l>Che l'oppresso vigore in te ritorni,</l>
<l>Ed a prezzo de' suoi chiede i tuoi giorni.</l></lg>
<lg type="ottava">
<head>19</head>
<l>L'improvviso terror che la serena</l>
<l>Faccia cambiò della città confusa</l>
<l>Crede ciascun che al suo fallir sia pena,</l>
<l>E reo del rischio tuo se stesso accusa;</l>
<l>Inonda il sen di lagrimosa piena</l>
<l>Che dal cor ravveduto esce diffusa;</l>
<l>E mentre ai prieghi il pentimento accoppia,</l>
<l>All'ardente pregar forze raddoppia.</l></lg>
<lg type="ottava">
<head>20</head>
<l>L'immenso stuol di tante preci e tante,</l>
<l>Cui penitenza e amor vigore inspira,</l>
<l>Novella qualità prende e sembiante</l>
<l>Atto del sommo Padre a franger l'ira;</l>
<l>E con fiducia che non ebbe innante</l>
<l>S'innalza a volo, ed alle stelle aspira,</l>
<l>Come lucida suol fiamma leggiera</l>
<l>Aspirar per natura alla sua sfera.</l></lg>
<lg type="ottava">
<head>21</head>
<l>Mosser lo stuolo ad incontrar le belle</l>
<l>Virtù dell'alto empiro abitatrici,</l>
<l>Le più fide di Dio gradite ancelle,</l>
<l>Tue custodi, o Teresa, e tue nutrici,</l>
<l>Del celeste seren vive facelle,</l>
<l>Degli eterni decreti esecutrici,</l>
<l>Pronte sempre a prestar consiglio e guida</l>
<l>A qualunque quaggiù di lor si fida.</l></lg>
<lg type="ottava">
<head>22</head>
<l>Quella v'era che un dì l'alma dubbiosa</l>
<l>Sul Moria assicurò del fido Abramo;</l>
<l>L'altra che resse in picciol legno ascosa</l>
<l>La scarsa allor posterità d'Adamo;</l>
<l>E quella alla di cui cura pietosa</l>
<l>Le aperte vie del Ciel tutti dobbiamo,</l>
<l>Che il fallo a compensar dell'uom primiero</l>
<l>Il più grande compì d'ogni mistero:</l></lg>
<lg type="ottava">
<head>23</head>
<l>Quella che ha, qual nocchiero all'onde in seno,</l>
<l>La man sempre al timon, l'occhio alla prora;</l>
<l>Quella che con ragion, qual più qual meno</l>
<l>Meritevole o reo, punisce, onora;</l>
<l>Quella che regge agli appetiti il freno;</l>
<l>Quella che noi rinfranca ed avvalora:</l>
<l>E l'altre che son rivi al par di queste</l>
<l>Del primo d'ogni ben fonte celeste.</l></lg>
<lg type="ottava">
<head>24</head>
<l>Per esse entrar nella stellata sede</l>
<l>Dove non giunser mai voti profani,</l>
<l>Ai prieghi nostri, e penetrar si diede</l>
<l>Della luce immortal gli abissi arcani.</l>
<l>E Quei che tutto sa, che tutti vede</l>
<l>Nelle sorgenti lor gli affetti umani,</l>
<l>Del pietoso pensier che in sen gli nacque</l>
<l>Vide l'opra adempita, e si compiacque.</l></lg>
<lg type="ottava">
<head>25</head>
<l>Vide in un punto i nostri cori e vide</l>
<l>Che in sen d'ognun di pentimento aspersi</l>
<l>De' sensi rei fra le lusinghe infide</l>
<l>Non eran più miseramente immersi;</l>
<l>Che pronti a seguitar scorte più fide</l>
<l>Detestavan lor falli, a lui conversi;</l>
<l>E che in pegno di grazia e di perdono</l>
<l>Imploravan d'Augusta i giorni in dono.</l></lg>
<lg type="ottava">
<head>26</head>
<l>Fraterno amor vide ne' petti e pace</l>
<l>Già di vendetta alberghi e d'ira stolta:</l>
<l>Dove prima annidava il fasto audace,</l>
<l>La modesta umiltà vide raccolta;</l>
<l>E l'ardente d'aver cura tenace</l>
<l>Che tutti oblia, che sol se stessa ascolta,</l>
<l>Nella pronta a giovar, tanto a lui grata</l>
<l>Generosa pietà vide cangiata.</l></lg>
<lg type="ottava">
<head>27</head>
<l>Il divino Pastor, che di sua voce</l>
<l>Così mirò commosso al primo invito</l>
<l>Ed al sicuro ovil pronto e veloce</l>
<l>Il ribelle tornar gregge smarrito,</l>
<l>Placossi e, dileguando il rischio atroce</l>
<l>Onde ognun giustamente era atterrito,</l>
<l>Tutta la terra in te, che sei sua cura,</l>
<l>Del più bel dono suo rese sicura.</l></lg>
<lg type="ottava">
<head>28</head>
<l>In quai proruppe esterni segni e in quanti</l>
<l>La vera d'ogni cor gioia eccessiva,</l>
<l>I grati inni festivi, i lieti pianti</l>
<l>No, possibil non è ch'io mai descriva.</l>
<l>Di tentar questa impresa altri si vanti,</l>
<l>S'altri v'è pur che a tal fiducia arriva.</l>
<l>All'opra io, che compirla in van procaccio,</l>
<l>Inegual mi confesso, esulto e taccio.</l></lg>
<lg type="ottava">
<head>29</head>
<l>Ma credo io ben, che di letizia piena</l>
<l>Così non fosse e sì ridente in viso</l>
<l>La gente ebrea, su la sicura arena</l>
<l>Quando giunse, varcato il mar diviso;</l>
<l>Né allor che da' macigni in larga vena</l>
<l>L'opportuno sgorgar fonte improvviso,</l>
<l>Dell'assetato a pro popolo afflitto,</l>
<l>La verga fe' del condottier d'Egitto.</l></lg>
<lg type="ottava">
<head>30</head>
<l>Oh come l'amor suo fe' manifesto</l>
<l>Quel Dio che parve a noi così severo!</l>
<l>Quante felicità dobbiamo a questo</l>
<l>Turbine minaccioso e passeggiero!</l>
<l>Oh Fonte di bontà! sempre funesto</l>
<l>Sembra il tuo sdegno, e poche volte è vero;</l>
<l>Che innocenti vuoi l'alme e non oppresse,</l>
<l>E grazie son le tue minacce istesse.</l></lg>
<lg type="ottava">
<head>31</head>
<l>Te felice, o gran donna, a cui fu dato</l>
<l>D'ogni nebbia mortal libero e scemo</l>
<l>Offrire il cor nel tuo dubbioso stato</l>
<l>Pien di fiducia al Regnator supremo,</l>
<l>E a noi mostrar con quai compagni a lato</l>
<l>Appressarsi convenga al varco estremo,</l>
<l>E con qual di fermezza egual tenore</l>
<l>Ben si vive da' giusti e ben si muore.</l></lg>
<lg type="ottava">
<head>32</head>
<l>Felice te, che del più caro pegno</l>
<l>Tutto vedesti il cor nel tuo periglio,</l>
<l>E ravvisar potesti oltre ogni segno</l>
<l>Nell'intrepido eroe tenero figlio,</l>
<l>Che tuo dolce conforto e tuo sostegno</l>
<l>Con l'opra, con la voce e col consiglio</l>
<l>Tanto mostrossi, e in tante angustie e tante</l>
<l>Amoroso, fedel, grato e costante.</l></lg>
<lg type="ottava">
<head>33</head>
<l>Che lui vedesti, a te vegliando appresao</l>
<l>Delle notti e dei dì l'intero corso,</l>
<l>Tenere a forza il suo dolore oppresso</l>
<l>Per non fraudar momenti al tuo soccorso;</l>
<l>E tanto a ogni altro esempio esser l'eccesso</l>
<l>Della sua tenerezza oltre trascorso,</l>
<l>Che apparve ben che avventurar saprebbe</l>
<l>Per chi vita gli diede il don che n'ebbe.</l></lg>
<lg type="ottava">
<head>34</head>
<l>Oh degno figlio, oh di sì nobil pianta</l>
<l>Ornamento e decoro, eccelso Augusto!</l>
<l>Il premio ah renda a tanto amore, a tanta</l>
<l>Virtù dovuto il Ciel benigno e giusto.</l>
<l>Vinca la gloria tua quella che vanta,</l>
<l>Ma ognor divisa, il secolo vetusto;</l>
<l>Onde ammiri, rispetti ed ami unito</l>
<l>Tutto il mondo in te sol Cesare e Tito.</l></lg>
<lg type="ottava">
<head>35</head>
<l>Felici noi, se l'anime commosse</l>
<l>Dal salubre timor non furo in vano;</l>
<l>Se non tornano al sonno, onde le scosse</l>
<l>La pietosa di Dio paterna mano</l>
<l>Che mostronne il flagello e non percosse;</l>
<l>Ma ne insegnò che in questo esilio umano</l>
<l>E l'opra perde ed i sudori sui</l>
<l>Chi cerca pace e non la cerca in lui.</l></lg>
<lg type="ottava">
<head>36</head>
<l>Oh noi felici, or che ogni cor ti mostra</l>
<l>Senza ritegno alcun limpidi e puri</l>
<l>Ne' nostri affanni e nella gioia nostra</l>
<l>D'indubitato amor segni sicuri;</l>
<l>D'amor che non ardia di sé far mostra,</l>
<l>Chiuso del cor ne' nascondigli oscuri,</l>
<l>Che nelle angustie sue maggior si rese,</l>
<l>Ed osò farsi noto a chi l'accese.</l></lg>
<lg type="ottava">
<head>37</head>
<l>Sì, t'è noto, o gran donna. Ah questa volta</l>
<l>Hai nuda pur la verità veduta,</l>
<l>Non, come suol, fra le menzogne avvolta</l>
<l>O, se pura talor, timida e muta.</l>
<l>So ben che agli altri, onde partì, rivolta,</l>
<l>Il commercio mortale oggi rifiuta;</l>
<l>Ma solo al comparir de' rischi tuoi</l>
<l>Tornò di nuovo ad albergar con noi.</l></lg>
<lg type="ottava">
<head>38</head>
<l>Una lagrima sol no non apparse</l>
<l>Su ciglio alcuno a inumidir la gota;</l>
<l>Nell'affanno comun labbro non sparse</l>
<l>Per la salvezza tua prece devota;</l>
<l>Fra i gran timori e le speranze scarse</l>
<l>Sospiro non s'udì, non voce ignota</l>
<l>Che di verace fé, che di perfetto,</l>
<l>Che di candido amor non fosse effetto.</l></lg>
<lg type="ottava">
<head>39</head>
<l>Perché i tuoi non poss'io, come or vorrei,</l>
<l>Merti esaltar quanto gli esalta il mondo?</l>
<l>Perché, Augusta, si nega a' versi miei</l>
<l>Un sì degno soggetto e sì fecondo?</l>
<l>Ben di quei pregi, onde ricolma sei,</l>
<l>La maggior parte ubbidiente ascondo;</l>
<l>Ma se talor trascorre il labbro audace,</l>
<l>Quel ch'ei dice, ah condona a quel ch'ei tace.</l></lg>
<lg type="ottava">
<head>40</head>
<l>E se degg'io, benché il desio lo sproni,</l>
<l>Tener del zelo mio gl'impeti a freno,</l>
<l>Tu da quel labbro, a cui silenzio imponi,</l>
<l>Suppliche, se non lodi, ascolta almeno;</l>
<l>Suppliche concepite ovunque suoni</l>
<l>Sol di Teresa il nome, in ogni seno,</l>
<l>E che a compir l'universal contento</l>
<l>Di tutto il mondo a nome io ti presento.</l></lg>
<lg type="ottava">
<head>41</head>
<l>Sì, nostra Luce, a scintillare ormai</l>
<l>Deh ricomincia, e a rischiararne i giorni.</l>
<l>Agli occhi altrui già ti celasti assai;</l>
<l>Ah l'eclissi finisca, il dì ritorni.</l>
<l>Come solea, de' tuoi benigni rai</l>
<l>Il ciel, la terra allo splendor s'adorni;</l>
<l>Nol chiuda più quell'atra nube e mesta</l>
<l>Che te circonda, e tutti noi funesta.</l></lg>
<lg type="ottava">
<head>42</head>
<l>No, quell'inciampo esser non dée perenne</l>
<l>Che ai pubblici si oppon vivi desiri.</l>
<l>Vincere il duol che te fin or ritenne</l>
<l>È dover, non mercé, se il giusto miri.</l>
<l>A prezzo il nostro amor tuoi giorni ottenne</l>
<l>Di gemiti, di pianti e di sospiri;</l>
<l>A noi Dio t'ha donata; e a te non lece</l>
<l>Di nasconderne il don ch'egli a noi fece.</l></lg>
<lg type="ottava">
<head>43</head>
<l>Qual le suppliche nostre abbian potuto</l>
<l>Grazia incontrar nelle beate sedi,</l>
<l>Come premia d'un cor l'umil tributo</l>
<l>L'amante eterno Padre, in noi tu vedi.</l>
<l>Ah ciò che per giustizia è a noi dovuto,</l>
<l>Come madre amorosa almen concedi;</l>
<l>E quel che a' voti altrui donò tua vita,</l>
<l>In questo ancor, come nel resto, imita.</l></lg>
</div3></div2>
<div2 type="parte">
<head>ODE</head>
<div3 type="poesia">
<head>LA DELIZIOSA IMPERIAL RESIDENZA
DI SCHÖNBRUNN</head>
<opener><dateline>Composta in Vienna e pubblicata con le stampe del
Ghelen nel 1776.</dateline></opener>
<lg type="ode">
<lg>
<l>Come, Euterpe, al tuo fedele</l>
<l>Come mai la cetra usata,</l>
<l>Polverosa, abbandonata,</l>
<l>Or di nuovo ardisci offrir?</l>
<l>Ch'io la tratti ah speri in vano:</l>
<l>Pronta or più non è la mano</l>
<l>A rispondere al desir.</l></lg>
<lg>
<l>Tempo fu che l'aure intorno</l>
<l>Risonar facesti ardita,</l>
<l>Non dal nume mal gradita</l>
<l>Che ti accolse e ti nutrì:</l>
<l>Or a lui sarebbe ingrato</l>
<l>Rauco suon che, mal temprato,</l>
<l>Più non è qual era un dì.</l></lg>
<lg>
<l>Di Belfonte il gran recinto</l>
<l>Tu da me vuoi che s'onori</l>
<l>Che d'eccelsi abitatori</l>
<l>Scopre il genio ed il poter:</l>
<l>Io cantarlo! Ah no, perdono:</l>
<l>I miei pari atti non sono</l>
<l>Tanto peso a sostener.</l></lg>
<lg>
<l>Se in mirar mi trema il core</l>
<l>Sol qual sia l'esterno aspetto,</l>
<l>Quanto d'aria il regio tetto,</l>
<l>Quanto ingombri di terren:</l>
<l>Se innoltrarsi osasse il piede</l>
<l>Nell'interna augusta sede,</l>
<l>Che farebbe il core in sen?</l></lg>
<lg>
<l>Là la mente creatrice</l>
<l>Tutto il grande e tutto il bello</l>
<l>Della squadra e del pennello</l>
<l>Ingegnosa radunò.</l>
<l>L'arricchì regia larghezza:</l>
<l>Ma il saper della ricchezza</l>
<l>Ogni vanto superò.</l></lg>
<lg>
<l>I ricetti luminosi</l>
<l>Passa quindi e di', se puoi,</l>
<l>Quanto s'offra agli occhi tuoi</l>
<l>Di delizia e di stupor.</l>
<l>Di', se a prova in altra parte,</l>
<l>Come qui, natura ed arte</l>
<l>Quanto può mostrasse ancor.</l></lg>
<lg>
<l>Vasto pian, terren sublime,</l>
<l>Chiare fonti e selve amene,</l>
<l>Vie distinte in varie scene</l>
<l>Ben può quindi ognun scoprir:</l>
<l>Ma non già facondia alcuna</l>
<l>Le bellezze ad una ad una</l>
<l>Ne saprà giammai ridir.</l></lg>
<lg>
<l>Ti farà stupida e muta</l>
<l>L'immortal mole eminente,</l>
<l>Ch'alto in faccia al sol cadente</l>
<l>Regio cenno sollevò:</l>
<l>Non formar voci saprai,</l>
<l>Ma in te stessa ammirerai</l>
<l>Chi tant'opra immaginò.</l></lg>
<lg>
<l>Là, marmorea emula loggia</l>
<l>In altezza ai gioghi alpini,</l>
<l>Donde agli ungari confini</l>
<l>Giunge il guardo ammirator,</l>
<l>Fa corona all'ampia fronte</l>
<l>Del frondoso aprico monte,</l>
<l>Degno ben di tanto onor.</l></lg>
<lg>
<l>Corron là di balza in balza</l>
<l>Da recondite sorgenti</l>
<l>Acque limpide e ridenti</l>
<l>Vasto pelago a formar,</l>
<l>Dal poter d'arte sagace</l>
<l>Tutto il pian che a lor soggiace</l>
<l>Destinate a rallegrar.</l></lg>
<lg>
<l>Scossa poi dal tuo stupore</l>
<l>Se di là volgi le ciglia,</l>
<l>D'una in altra meraviglia</l>
<l>Porterai dubbiosa il piè:</l>
<l>Né saprai se questa o quella</l>
<l>Di più rara o di più bella</l>
<l>Debba il vanto aver da te;</l></lg>
<lg>
<l>Se le chiare aperte vie</l>
<l>D'ordinate annose piante,</l>
<l>Dove stanca il passo errante</l>
<l>Il sorpreso passaggier:</l>
<l>Dove l'occhio adombra, e in vano</l>
<l>Cerca il termine lontano</l>
<l>Su le tracce del pensier;</l></lg>
<lg>
<l>O se l'altre opache e brune,</l>
<l>Dove ogni arbore sublime</l>
<l>Curva docile le cime</l>
<l>E fa scudo ai rai del sol:</l>
<l>Ove scherzan delle fronde,</l>
<l>Quando l'aura le confonde,</l>
<l>L'ombre tremule nel suol;</l></lg>
<lg>
<l>Se i festivi laberinti</l>
<l>Del Meandro imitatori,</l>
<l>Dove il piè va in lieti errori</l>
<l>Libertà cercando in van:</l>
<l>Spesso riede ov'era, e spesso</l>
<l>Par che giunga al varco appresso</l>
<l>Quando più ne va lontan;</l></lg>
<lg>
<l>Se in recessi angusti e soli,</l>
<l>Cui la selva asconde e a cui</l>
<l>Poco esposto al guardo altrui</l>
<l>Guida il comodo sentier:</l>
<l>Ove han grato asilo ombroso</l>
<l>La stanchezza col riposo,</l>
<l>L'innocenza col piacer.</l></lg>
<lg>
<l>Qual sarà la tua dubbiezza</l>
<l>Nel veder che in faccia al verno</l>
<l>Qui ha Pomona autunno eterno,</l>
<l>Ha qui Flora eterno april:</l>
<l>Che qui mostra industre cura</l>
<l>Quanto sa produr natura</l>
<l>Di più caro e più gentil!</l></lg>
<lg>
<l>Qui non sol de' nostri lidi</l>
<l>Vedrai pesci, augelli e fiere</l>
<l>Fender l'acque, errare a schiere</l>
<l>Nel bel carcere real;</l>
<l>Ma più d'un calcare il suolo,</l>
<l>Girne a nuoto, alzarsi a volo</l>
<l>Che straniero ebbe il natal.</l></lg>
<lg>
<l>Qui da ignoti augei canori,</l>
<l>Ch'altro ciel nutrir solea,</l>
<l>Imparò l'Eco europea</l>
<l>Nuovi carmi a replicar:</l>
<l>Pesci qui di strane sponde</l>
<l>Le lor vennero in quest'onde</l>
<l>Auree squamme ad ostentar.</l></lg>
<lg>
<l>Varie fiere, e in varie guise</l>
<l>Tutte armate, o pinte il tergo,</l>
<l>Tributarie a quest'albergo</l>
<l>L'Asia e l'Africa mandò:</l>
<l>Ché de' pregi, ond'è fecondo</l>
<l>E l'antico e il nuovo mondo,</l>
<l>Queste piagge a gara ornò.</l></lg>
<lg>
<l>Fin dall'arsa Taprobana</l>
<l>Questa or gode aura felice</l>
<l>La gran belva adoratrice</l>
<l>Della dea del primo ciel:</l>
<l>E di Sirio il raggio ammira</l>
<l>Che, il furor temprando e l'ira,</l>
<l>Tanto meno è qui crudel.</l></lg>
<lg>
<l>Bella Euterpe, ah speri in vano</l>
<l>Che sian scorte ai miei pensieri</l>
<l>Quei portenti o finti o veri</l>
<l>Che la Grecia celebrò:</l>
<l>Niun di quelli, o Musa amica,</l>
<l>Ch'esaltò la fama antica</l>
<l>Dirsi a questo egual non può.</l></lg>
<lg>
<l>Non d'Alcinoo i bei soggiorni,</l>
<l>Gran soggetto a illustri penne,</l>
<l>Dove naufrago pervenne</l>
<l>L'itacense pellegrin:</l>
<l>Non di lei l'opre ammirate</l>
<l>Che dell'Asia in su l'Eufrate</l>
<l>Seppe reggere il destin.</l></lg>
<lg>
<l>Delle esperidi sorelle</l>
<l>Non le piante onuste d'oro</l>
<l>Che guardò sul lido moro</l>
<l>L'incantato difensor:</l>
<l>Non qual altro i pregi agguaglia</l>
<l>Delle Tempe di Tessaglia</l>
<l>Dove Apollo errò pastor.</l></lg>
<lg>
<l>No: mancava in altre sponde</l>
<l>Quella dea che regna in queste,</l>
<l>E le adorna e le riveste</l>
<l>Di splendore e maestà:</l>
<l>Quella dea ch'ogni alma incanta,</l>
<l>Quella dea di cui si vanta</l>
<l>A ragion la nostra età.</l></lg>
<lg>
<l>Ma tu ridi ai dubbi miei?</l>
<l>So perché: stupisci, o Musa,</l>
<l>Ch'io mi scusi, e nella scusa</l>
<l>Già m'affretti ad ubbidir.</l>
<l>Ah quell'impeto impensato</l>
<l>Che apre il labbro al canto usato,</l>
<l>È costume, e non ardir.</l></lg>
<lg>
<l>Di quell'astro è solit'opra</l>
<l>Che qui fausto è sempre a noi,</l>
<l>Che i benigni influssi suoi</l>
<l>Mai non seppe a noi negar:</l>
<l>Che valore all'alma inspira,</l>
<l>Che la muta annosa lira</l>
<l>Fa di nuovo risonar.</l></lg></lg>
</div3></div2>
<div2 type="parte">
<head>COMPONIMENTI VARI</head>
<div3 type="poesia">
<head>STROFE PER MUSICA</head>
<stage>DA CANTARSI A CANONE</stage>
<lg type="non-definito">
<lg>
<head>*</head>
<l>Scioglierò le mie catene,</l>
<l>Già le sento rallentar:</l>
<l>Non si dura, bella Irene,</l>
<l>Sempre solo a sospirar.</l></lg>
<lg>
<head>*</head>
<l>Se lontan, ben mio, tu sei,</l>
<l>Sono eterni i dì per me:</l>
<l>Son momenti i giorni miei,</l>
<l>Idol mio, vicino a te.</l></lg>
<lg>
<head>*</head>
<l>Saria più fida Irene</l>
<l>Se, quante volte inganna,</l>
<l>Scemasse di beltà.</l>
<l>Ma che sperar conviene</l>
<l>Se, quanto è più tiranna,</l>
<l>Più bella ognor si fa?</l></lg>
<lg>
<head>*</head>
<l>Perché mai, ben mio, perché,</l>
<l>Quando son vicino a te</l>
<l>Palpitando il cor mi va?</l></lg>
<lg>
<head>*</head>
<l>È pur soave amore!</l>
<l>Chi nol vorrebbe in sen?</l>
<l>È pur felice un core</l>
<l>Sicuro del suo ben!</l></lg>
<lg>
<head>*</head>
<l>E non vuoi lasciarmi in pace?</l>
<l>Che pretendi, Amor, da me?</l>
<l>Or di Bacco son seguace;</l>
<l>Non ho più che far con te.</l></lg>
<lg>
<head>*</head>
<l>Deh! con me non vi sdegnate,</l>
<l>Care luci del mio ben;</l>
<l>Vostra colpa, o luci amate,</l>
<l>È la fiamma del mio sen.</l></lg>
<lg>
<head>*</head>
<l>Ti sento, sospiri,</l>
<l>Ti lagni d'Amore;</l>
<l>Ma soffri, mio core,</l>
<l>Ma impara a tacer;</l>
<l>Ché cento martìri</l>
<l>Compensa un piacer.</l></lg>
<lg>
<head>*</head>
<l>Che cangi tempre</l>
<l>Mai più non spero</l>
<l>Quel cor macchiato</l>
<l>D'infedeltà.</l>
<l>Io dirò sempre</l>
<l>Nel mio pensiero:</l>
<l>‘Chi m'ha ingannato</l>
<l>M'ingannerà.’</l></lg>
<lg>
<head>*</head>
<l>Mi giuri che m'ami,</l>
<l>Mi chiami tuo bene,</l>
<l>E puoi, cruda Irene,</l>
<l>Vedermi languir!</l></lg>
<lg>
<head>*</head>
<l>Ma, ingrata, se brami</l>
<l>Ch'io viva in catene,</l>
<l>Pietà di mie pene</l>
<l>Comincia a sentir.</l></lg>
<lg>
<head>*</head>
<l>Sei troppo scaltra,</l>
<l>Sei troppo bella:</l>
<l>No, pastorella,</l>
<l>Non fai per me.</l></lg>
<lg>
<head>*</head>
<l>Amare un'infedel,</l>
<l>Vedersi abbandonar,</l>
<l>È pena sì crudel</l>
<l>Che non si può spiegar.</l></lg>
<lg>
<head>*</head>
<l>So che vanti un core ingrato:</l>
<l>Più non spero innamorarti,</l>
<l>Né ti posso abbandonar.</l>
<l>Questo, o Nice, è il nostro fato:</l>
<l>Io son nato per amarti,</l>
<l>Tu per farmi sospirar.</l></lg>
<lg>
<head>*</head>
<l>Cedé la mia costanza,</l>
<l>Irene, al tuo rigor.</l>
<l>È morta la speranza,</l>
<l>E seco è morto amor.</l></lg>
<lg>
<head>*</head>
<l>Ah che il destino,</l>
<l>Mio bel tesoro,</l>
<l>Altro che pene</l>
<l>Non ha per me!</l>
<l>A te vicino</l>
<l>D'amor mi moro:</l>
<l>Non ho mai bene</l>
<l>Lontan da te.</l></lg>
<lg>
<head>*</head>
<l>In amor chi mai fin ora,</l>
<l>Chi provò destin più fiero,</l>
<l>Più tiranna crudeltà?</l>
<l>La beltà che m'innamora</l>
<l>Mi disprezza prigioniero,</l>
<l>Né mi soffre in libertà.</l></lg>
<lg>
<head>*</head>
<l>Nel mirarvi, o boschi amici,</l>
<l>Sento il cor languirmi in sen.</l>
<l>Mi rammento i dì felici,</l>
<l>Mi ricordo del mio ben.</l></lg>
<lg>
<head>*</head>
<l>Al bosco, cacciatori,</l>
<l>Già il sol dall'onde uscì.</l>
<l>Ritorneremo a Clori</l>
<l>Sul tramontar del dì.</l></lg>
<lg>
<head>*</head>
<l>Ti lascio, Irene, addio;</l>
<l>Non ti scordar di me:</l>
<l>Conserva in te, ben mio,</l>
<l>Chi sai che vive in te.</l></lg>
<lg>
<head>*</head>
<l>S'io t'amo, oh Dio, mi chiedi,</l>
<l>Nice, mio dolce amor!</l>
<l>Per te morir mi vedi,</l>
<l>E mel dimandi ancor?</l></lg>
<lg>
<head>*</head>
<l>Fra le belle Irene è quella</l>
<l>Che in bellezza egual non ha.</l>
<l>Ma che val che sia sì bella,</l>
<l>Se non sa che sia pietà?</l></lg>
<lg>
<head>*</head>
<l>Sei tradito, e pur, mio core,</l>
<l>Nel tuo caso, ancor che fiero,</l>
<l>Non sei degno di pietà.</l>
<l>Non di Nice, è tuo l'errore,</l>
<l>Che da un sesso menzognero</l>
<l>Pretendesti fedeltà.</l></lg>
<lg>
<head>*</head>
<l>Belle ninfe, è nato aprile,</l>
<l>Non è tempo di rigor.</l>
<l>Già ripiglia il suo fucile,</l>
<l>La sua face accende Amor.</l></lg>
<lg>
<head>*</head>
<l>Tu sei gelosa, è vero;</l>
<l>Ma ti conosco, Irene:</l>
<l>È gelosia d'impero,</l>
<l>Non gelosia d'amor.</l></lg>
<lg>
<head>*</head>
<l>Non ami il prigioniero,</l>
<l>Ami le sue catene;</l>
<l>Spiace al tuo genio altero</l>
<l>Che a te s'involi un cor.</l></lg>
<lg>
<head>*</head>
<l>Voi sole, o luci belle,</l>
<l>Amor per me formò:</l>
<l>Voi sempre, amate stelle,</l>
<l>Voi sole adorerò.</l></lg>
<lg>
<head>*</head>
<l>Benché offeso, ingrata Nice,</l>
<l>Non ti voglio abbandonar:</l>
<l>Tu mi scacci, e Amor mi dice</l>
<l>Ch'io non lasci di sperar.</l></lg>
<lg>
<head>*</head>
<l>Se tu mi sprezzi, Nice, s'io t'amo,</l>
<l>Rei diventiamo d'eguale error.</l>
<l>Né Tirsi è degno di tanto sdegno,</l>
<l>Né degna è Nice di tanto amor.</l></lg>
<lg>
<head>*</head>
<l>Sempre sarò costante</l>
<l>Sempre t'adorerò.</l>
<l>Benché spietata,</l>
<l>Mio ben ti chiamerò;</l>
<l>E sfortunato ancor, ma fido amante,</l>
<l>Sempre sarò costante,</l>
<l>Sempre t'adorerò.</l></lg>
<lg>
<head>*</head>
<l>Perché, se mia tu sei,</l>
<l>Perché, se tuo son io,</l>
<l>Perché temer, ben mio,</l>
<l>Ch'io manchi mai di fé?</l></lg>
<lg>
<head>*</head>
<l>Per chi cangiar potrei,</l>
<l>Per chi cangiar desio,</l>
<l>Mio ben, se tuo son io,</l>
<l>Se il cor più mio non è?</l></lg>
<lg>
<head>*</head>
<l>Perché, vezzosi rai,</l>
<l>Tanto rigor perché?</l>
<l>Non troverete mai</l>
<l>Chi v'ami al par di me.</l></lg>
<lg>
<head>*</head>
<l>Non mi sprezzar, Licori,</l>
<l>Non mi sprezzar così:</l>
<l>Forse de' tuoi rigori</l>
<l>Dovrai pentirti un dì.</l></lg>
<lg>
<head>*</head>
<l>A chi v'ama, o pastorelle,</l>
<l>Voi rendete crudeltà!</l>
<l>Ma qual pregio è l'esser belle,</l>
<l>Se negletta è la beltà?</l></lg>
<lg>
<head>*</head>
<l>Quel cor che mi prometti</l>
<l>Se tutto mio non è,</l>
<l>Donalo ad altri affetti,</l>
<l>Non lo serbar per me.</l></lg>
<lg>
<head>*</head>
<l>Va dove Amor ti guida,</l>
<l>Ché l'alma mia fedel,</l>
<l>Pria che trovarti infida,</l>
<l>Ti soffrirà crudel.</l></lg></lg>
</div3>
<div3 type="poesia">
<head>MADRIGALE</head>
<opener><salute>Scritto interamente nel coperchio d'un canestrino
ovale per uso di sfilar l'ro, lavorato al torno di propria mano
in avorio da Sua Altezza Serenissima il signor principe
d'Hildburghausen, e da lui mandato in dono alla maestà della
regina d'Inghilterra, sua nipote.</salute></opener>
<lg type="madrigale">
<l>Della dea del Tamigi</l>
<l>So che a formarti degno,</l>
<l>Candido avorio, ho travagliato in vano:</l>
<l>Ma va. Potrai, qual sei,</l>
<l>Rendere accetto a lei</l>
<l>Dell'artefice il cor, se non la mano.</l></lg>
</div3>
<div3 type="poesia">
<head>VERSETTI</head>
<opener><salute>Mandando l'autore l'anno 1773 alla signora
marchesa Zavaglia alcuni esemplari del proprio ritratto da
lei richiesti, gli accompagnò co' versetti seguenti.</salute></opener>
<lg>
<l>Queste poche immaginette</l>
<l>Sono, è vero, opre imperfette</l>
<l>D'un artista dozzinale;</l>
<l>Ma per me gran pregio avranno</l>
<l>Se impedirvi almen sapranno</l>
<l>D'obliar l'originale.</l></lg>
</div3>
<div3 type="poesia">
<head>LA SCOMMESSA</head>
<opener><salute>Questi versetti furono scritti a richiesta l'anno 1775. L'augusta imperatrice regina, incinta dell'ultima delle sue
figliuole, poi regina di Francia, ece scommessa a discrezione
che partorirebbe un'arciduchessa. Subito sgravata, fece dire al
conte Carlo Dietrichstein, che aveva sostenuto il contrario,
<emph>che il parto era una principessa e che somigliava alla madre
come due gocce d'acqua</emph>. Il perditore pagò il suo debito
con una elegante figurina di porcellana, rappresentante il proprio
di lui ritratto, con un ginocchio in terra ed in atto di porgere con
la destra mano i versi seguenti, scritti in un minutissimo
pezzuol di carta.</salute></opener>
<lg type="non-definito">
<l>Io perdei: l'augusta figlia</l>
<l>A pagar mi ha condannato:</l>
<l>Ma s'è ver che a voi somiglia,</l>
<l>Tutto il mondo ha guadagnato.</l></lg>
</div3>
<div3 type="poesia">
<head>STROFETTE</head>
<opener><dateline>Scritte per comando in Vienna l'anno 1772,
a nome di Sua Altezza Reale l'arciduchessa Marianna d'Austria,
per accompagnare un gabinetto di quadri, dipinti da lei medesima,
nel mandarlo in dono a Sua Altezza Reale l'arciduca Leopoldo,
granduca di Toscana, di lei fratello.</dateline></opener>
<lg type="non-definito">
<lg>
<l>Queste tele a te gradite</l>
<l>Giungeran, certa io ne sono,</l>
<l>Sol perché fur colorite</l>
<l>Dalla man che l'offre in dono.</l></lg>
<lg>
<l>Ma so ben, germano amato,</l>
<l>Che a produrre opere illustri</l>
<l>Il sudor non è bastato,</l>
<l>Che impiegai più di tre lustri.</l></lg>
<lg>
<l>Pur mercé grande abbastanza,</l>
<l>E ben cara a chi l'invia,</l>
<l>Questo don, qualunque ei sia,</l>
<l>Di ottener si vanterà,</l></lg>
<lg>
<l>Se a nutrir sono efficaci</l>
<l>La fraterna ricordanza</l>
<l>Questi pegni non fallaci</l>
<l>D'una tenera amistà.</l></lg></lg>
</div3>
<div3 type="poesia">
<head>STROFETTE</head>
<opener><salute>Ritornata l'anno 1773 la signora principessa
Estherhazy Lunati a Vienna dai bagni di Spa, dove avea contratta
amicizia con Miladi Spencer, fece di questa dama un diffuso
elogio all'autore, e lo assicurò di commissione d'esser quella
parzialissima de' drammatici di lui componimenti, esigendo
qualche verso da mandare alla suddetta, in prova della
commissione eseguita.</salute></opener>
<lg type="non-definito">
<lg>
<l>Chi mi narra il raro merto</l>
<l>D'una ninfa senza pari,</l>
<l>S'affatica a farmi certo</l>
<l>Che i miei figli a lei son cari.</l></lg>
<lg>
<l>Tal favor, sorte sì bella</l>
<l>Non è fausta alla mia pace;</l>
<l>Perché sento a tal novella</l>
<l>Che d'invidia io son capace.</l></lg>
<lg>
<l>Che a' miei figli un tanto onore</l>
<l>Fosse tolto io non vorrei;</l>
<l>Ma evitar vorrei l'errore</l>
<l>D'invidiarlo a' figli miei.</l></lg></lg>
</div3>
<div3 type="poesia">
<head>L’ARMONICA</head>
<opener><dateline>Questa cantata è stata scritta d'ordine sovrano in Vienna
l'anno 1769, ed eseguita nella gran sala di Schönbrunn con
musica dell'Hasse, detto il Sassone, dalla signora Cecilia Davis,
sorella dell'eccellente sonatrice del nuovo allora istromento
inglese detto l'armonica, che ne accompagnò il canto, in occasione
di festeggiarsi le nozze delle Loro Altezze Reali l'infante duca di
Parma don Ferdinando di Borbone e Maria Amalia, arciduchessa
d'Austria.</dateline></opener>
<lg>
<l>Ah perché col canto mio</l>
<l>Dolce all'alme ordir catena,</l>
<l>Perché mai non posso anch'io,</l>
<l>Filomena, al par di te?</l></lg>
<lg>
<l>S'oggi all'aure un labbro spande</l>
<l>Rozzi accenti, è troppo audace;</l>
<l>Ma se tace in dì sì grande,</l>
<l>Men colpevole non è.</l></lg>
<lg>
<l>Ardir, germana: a' tuoi sonori adatta</l>
<l>Volubili cristalli</l>
<l>L'esperta mano: e ne risveglia il raro</l>
<l>Concento seduttor. Col canto anch'io</l>
<l>Tenterò d'imitarne</l>
<l>L'amoroso tenor. D'applausi e voti</l>
<l>Or che la Parma e l'Istro</l>
<l>D'Amalia e di Fernando</l>
<l>Agli augusti imenei tutto risuona,</l>
<l>Chi potrebbe tacer? Né te del nuovo</l>
<l>Armonico stromento</l>
<l>Renda dubbiosa il lento,</l>
<l>Il tenue, il flebil suono. Abbiasi Marte</l>
<l>I suoi d'ire ministri</l>
<l>Strepitosi oricalchi: una soave</l>
<l>Melodia, non di sdegni,</l>
<l>Ma di teneri affetti eccitatrice,</l>
<l>Più conviene ad Amor: meglio accompagna</l>
<l>Quel che dall'alma bella</l>
<l>Si trasfonde sul volto</l>
<l>Alla sposa real, placido lume,</l>
<l>Il benigno costume,</l>
<l>La dolce maestà. Benché sommesso,</l>
<l>Lo stil de' nostri accenti</l>
<l>A lei grato sarà, ché l'umil suono</l>
<l>Non è colpa o difetto;</l>
<l>E sempre in suono umil parla il rispetto.</l></lg>
<lg>
<l>Alla stagion de' fiori</l>
<l>E de' novelli amori</l>
<l>È grato il molle fiato</l>
<l>D'un zefiro leggier.</l></lg>
<lg>
<l>O gema tra le fronde,</l>
<l>O lento increspi l'onde,</l>
<l>Zefiro in ogni lato</l>
<l>Compagno è del piacer.</l></lg>

</div3>
<div3 type="poesia">
<head>LA CACCIATRICE</head>
<lg>
<l>Solitudini amene,</l>
<l>Bei colli, opache valli, ombre segrete,</l>
<l>Voi del mio cor sarete</l>
<l>Sempre la dolce cura. A suo talento</l>
<l>Chi vuol pianga e sospiri,</l>
<l>D'amor chi vuole a suo piacer deliri.</l></lg>
<lg>
<l>Ad amor non do ricetto:</l>
<l>Son le selve il mio diletto:</l>
<l>Son felice cacciatrice:</l>
<l>Passo i giorni in libertà.</l></lg>
<lg>
<l>Più contento il cor mi sento</l>
<l>D'una fiera prigioniera,</l>
<l>Che d'un popolo d'amanti</l>
<l>Che mi vanti fedeltà.</l></lg>
<lg>
<l>Come de' fior l'aprile,</l>
<l>S'adorna il cor gentile</l>
<l>D'un innocente amor.</l></lg>
<lg>
<l>Amando un'alma bella</l>
<l>D'amor la fiamma in quella</l>
<l>Fiamma si fa d'onor.</l></lg>
</div3>
<div3 type="poesia">
<head>IRENE</head>
<lg type="non-definito">
<lg>
<l>Io lagnarmi di te? No, bella Irene,</l>
<l>Tanto ingiusto io non son. Del mio tormento</l>
<l>Lo so, rea tu non sei:</l>
<l>E se ardissi affermarlo, io mentirei.</l>
<l>Mille volte (il rammento)</l>
<l>Oh memoria crudel! tu mi dicesti:</l>
<l>‘Filen, cangia desio;</l>
<l>Amarti non poss'io,</l>
<l>Né ti voglio ingannar.’ Ma che mi giova</l>
<l>La tua sincerità se questo appunto</l>
<l>Adorabil candore,</l>
<l>Mentre vuol ch'io non ami, inspira amore?</l></lg>
<lg>
<l>So che sperare amante,</l>
<l>Mio ben, non ti dovrei;</l>
<l>Ma questo cor costante</l>
<l>Dice che sol tu sei</l>
<l>Quella ch'ei deve amar.</l></lg>
<lg>
<l>Ah! se soffrir nol vuoi;</l>
<l>Se rei gli affetti sono,</l>
<l>Eccomi a' piedi tuoi:</l>
<l>Ottenga almen perdono</l>
<l>Chi amor non può sperar.</l></lg>
<lg>
<l>A non amar tu mi consigli, ed io</l>
<l>Non ti chiamo crudele; anzi confesso</l>
<l>Che gran pietade è il non voler ch'io peni</l>
<l>Sperando in vano: ah la giustizia istessa</l>
<l>Usa, idol mio, con me! Se il tuo consiglio</l>
<l>Non mi vedi eseguir, dimmi infelice,</l>
<l>Non importuno. Il regolar gli affetti</l>
<l>Non dipende da noi. Chiara una pruova</l>
<l>Ne vedi, Irene, in te. Se affermi e giuri</l>
<l>Che amar tu non mi puoi, come pretendi</l>
<l>Ch'io possa non amar? Vaglia ad entrambi</l>
<l>La scusa istessa. È involontario, oh Dio!</l>
<l>Come il gel del tuo cor, l'ardor del mio.</l></lg>
<lg>
<l>Vede il nocchier la sponda,</l>
<l>Conosce il mare infido,</l>
<l>E s'abbandona all'onda,</l>
<l>E non ritorna al lido,</l>
<l>E corre a naufragar.</l></lg>
<lg>
<l>Ah! per mia pena anch'io</l>
<l>So che nimico ho il fato,</l>
<l>Veggo che l'idol mio</l>
<l>Chiamar non posso ingrato,</l>
<l>Né so di chi lagnarmi,</l>
<l>Ma sieguo a sospirar.</l></lg></lg>
</div3>
<div3 type="poesia">
<head>RINGRAZIAMENTO DEL PRIMO INNAMORATO A SUA MAESTacute; CESAREA</head>
<stage>Dopo una commedia in prosa recitata dai musici
di corte innanzi agli augustissimi sovrani.</stage>
<lg type="non-definito">
<l>Seguitando il costume,</l>
<l>Signor, due cose a terminar vi sono:</l>
<l>Rendervi grazie e dimandar perdono;</l>
<l>Ma i miei compagni ed io,</l>
<l>Con disegno più scaltro,</l>
<l>Pensiamo di non far né l'un né l'altro.</l>
<l>Grazie non vi rendiamo;</l>
<l>Ché se far lo vogliamo</l>
<l>A proporzion della clemenza vostra,</l>
<l>Mai non si finirebbe;</l>
<l>E poi dubbio sarebbe</l>
<l>Se quel che più vi tedia</l>
<l>Fosse il ringraziamento o la commedia.</l>
<l>Non domandiam perdono,</l>
<l>Perché il debito nostro abbiam compito,</l>
<l>Né si perdona a chi non ha fallito:</l>
<l>Ché se il proverbio è vero,</l>
<l>Che debba far ciascuno il suo mestiero,</l>
<l>Il nostro, già si sa,</l>
<l>È quello di annoiar Sua Maestà.</l>
<l>Né facciamo altra cosa,</l>
<l>Cantando in versi, o recitando in prosa.</l></lg>
</div3>
<div3 type="poesia">
<head>LA VIRTUOSA EMULAZIONE</head>
<opener><dateline>Componimento pronunciato con musica del Reutter,
in età di anni otto, dinanzi agli augustissimi suoi genitori, da
Sua Altezza Reale l'arciduchessa Elisabetta, scritto d'ordine
sovrano l'anno 1751.</dateline></opener>
<lg>
<l>Deh non vi offenda, o genitori augusti,</l>
<l>L'ardir che mi consiglia.</l>
<l>Debito in una figlia</l>
<l>È il desio di piacervi: ed è virtute</l>
<l>Imitar chi l'ottenne. Alle bell'opre</l>
<l>Sprone è l'emulo istinto. Ove si miri,</l>
<l>Ove volgansi i passi,</l>
<l>Tutto gareggia, anche le piante e i sassi.</l></lg>
<lg>
<l>Fra i sassi e fra le piante</l>
<l>Eco talor s'asconde:</l>
<l>E al pastorel risponde</l>
<l>Mentre cantando ei va.</l></lg>
<lg>
<l>Se la mia voce ancora</l>
<l>Non spiega un vol felice,</l>
<l>Modesta imitatrice</l>
<l>Dell'altre almen sarà.</l></lg>
</div3>
<div3 type="poesia">
<head>COMPLIMENTO I</head>
<opener><dateline>Pronunciato in età di sette anni, con musica del
Reutter, dall'arciduca Giuseppe d'Austria, poi imperatore
de' Romani, in occasione di celebrare il giorno di nascita
dell'augustissimo suo genitore.</dateline></opener>
<lg type="non-definito">
<lg>
<l>Di quanto a sì gran giorno</l>
<l>Son debitore, augusto padre, intendo:</l>
<l>Ma non so dirlo. Ah voglia il Ciel che in breve</l>
<l>Lo dican l'opre: e che ritrovi il mondo</l>
<l>In quel che far desio</l>
<l>Il suo ben, la tua gloria e il dover mio.</l></lg>
<lg>
<l>Su la mia fronte intanto</l>
<l>Fissa il paterno ciglio,</l>
<l>E leggi il cor d'un figlio</l>
<l>Che non si sa spiegar;</l></lg>
<lg>
<l>Ma che per ora ha il vanto</l>
<l>Di rispettarti almeno:</l>
<l>Ma che comprende appieno</l>
<l>Quanto ti deve amar.</l></lg></lg>
</div3>
<div3 type="poesia">
<head>COMPLIMENTO II</head>
<opener><dateline>Pronunciato con musica del Reutter da Sua Altezza
Reale l'arciduchessa Amalia (poi duchessa di Parma) in età di
anni otto, nel giorno del nome del suo genitore augustissimo,
e scritto d'ordine sovrano l'anno 1754.</dateline></opener>
<lg type="non-definito">
<lg>
<l>Oh felice arboscello,</l>
<l>Che florido e frondoso</l>
<l>Spieghi a' zefiri amici i verdi rami!</l>
<l>Tu, mentre alletti e chiami</l>
<l>Le ninfe all'ombre tue, mentre innamori</l>
<l>L'aure di tua beltà, grato al fecondo</l>
<l>Terreno produttor l'esalti e lodi.</l>
<l>Oh fiumicel felice,</l>
<l>Che limpido scorrendo</l>
<l>Concedi altrui di numerar le arene!</l>
<l>Per le campagne amene</l>
<l>Tu, mentre intatto e chiaro</l>
<l>Mormorando serpeggi, e vai destando</l>
<l>Su i margini odorosi erbette e fiori,</l>
<l>Oh come ben la tua sorgente onori!</l></lg>
<lg>
<l>Ah l'arboscello ornato</l>
<l>Del verde suo natio,</l>
<l>Ah quel ruscel foss'io</l>
<l>Di cristallino umor!</l></lg>
<lg>
<l>Oggi ne' pregi miei</l>
<l>Di lode io renderei</l>
<l>L'omaggio a te più grato,</l>
<l>Amato genitor.</l></lg></lg>
</div3>
<div3 type="poesia">
<head>COMPLIMENTO III</head>
<opener><dateline>Pronunciato con musica del Reutter da Sua Altezza
Reale l'arciduca Massimiliano in età di tre anni nel giorno di
nome dell'augustissimo suo genitore; scritto l'anno 1759
d'ordine sovrano.</dateline></opener>
<lg type="non-definito">
<lg>
<l>Padre augusto, offrirti anch'io</l>
<l>Oggi bramo omaggi e voti;</l>
<l>Ma inesperto è il labbro mio</l>
<l>Né del cor seconda i moti.</l></lg>
<lg>
<l>Ah se un bacio è a me permesso</l>
<l>Su la man del genitore,</l>
<l>In quel bacio appieno espresso</l>
<l>Farà intendersi il mio core.</l></lg></lg>
</div3>
<div3 type="poesia">
<head>COMPLIMENTO IV</head>
<opener><dateline>Scritto per ordine sovrano l'anno 1760 e pronunciato
con musica del citato Reutter da Sua Altezza Reale l'arciduca
Massimiliano in età d'anni qualttro; nella stessa occasione.</dateline></opener>
<lg type="non-definito">
<lg>
<l>Atto a spiegarmi a pena,</l>
<l>Se sciolgo i labbri al canto</l>
<l>È tuo, non è mio vanto,</l>
<l>Augusto genitor.</l></lg>
<lg>
<l>Solo il paterno aspetto</l>
<l>Rende quest'alma ardita,</l>
<l>Ed a tentar m'invita</l>
<l>Quel ch'io non posso ancor.</l></lg></lg>
</div3>
<div3 type="poesia">
<head>COMPLIMENTO V</head>
<opener><dateline>Scritto in Vienna e pronunciato con musica del
Wagenseil da giovane dama, a nome degli abitatori d'una
deliziosa campagna, che, dopo un felice parto, onorò di sua
presenza l'augustissima imperatrice regina l'anno 1752.</dateline></opener>
<lg type="non-definito">
<lg>
<l>Di queste piagge amene</l>
<l>Da' fidi abitatori e dalle fide</l>
<l>Suddite abitatrici,</l>
<l>Che rende oggi felici</l>
<l>La tua felicità, bella regina</l>
<l>A dominar su i nostri cori eletta,</l>
<l>I tributi gradisci, i voti accetta.</l></lg>
<lg>
<l>Sempre, da noi partendo,</l>
<l>Sempre, tornando a noi,</l>
<l>Di gioia i giorni tuoi</l>
<l>Gareggino fra lor.</l></lg>
<lg>
<l>Ma di quel dì che torna</l>
<l>Sia l'alba ognor più chiara:</l>
<l>E in così bella gara</l>
<l>Rimanga vincitor.</l></lg></lg>
</div3>
<div3 type="poesia">
<head>COMPLIMENTO VI</head>
<opener><dateline>Agli augustissimi regnanti, scritto a richiesta in Vienna
l'anno 1761 e cantato con musica del Bonno, a nome di Sua
Altezza Serenissima il principe di Saxen-Hildburghausen, in occasione
che la di lui casa fu onorata della presenza delle Maestà Loro per un
divertimento musicale.</dateline></opener>
<lg type="non-definito">
<lg>
<l>No: d'accogliervi in questo</l>
<l>Albergo umìle, eccelsa coppia augusta,</l>
<l>Arrossirmi non so. Qualunque albergo,</l>
<l>Con voi, degno è di voi. Tutto risente</l>
<l>La maestà che v'accompagna. E quando</l>
<l>D'accogliervi l'onore</l>
<l>Un vil tugurio ottiene,</l>
<l>Un tugurio il più vil reggia diviene.</l></lg>
<lg>
<l>Offrirvi io non potrei</l>
<l>In più fastosa sede</l>
<l>Né più sincera fede,</l>
<l>Né più divoto cor.</l></lg>
<lg>
<l>È questa fé sincera</l>
<l>La gloria mia primiera;</l>
<l>È questo cor divoto</l>
<l>Il fasto mio maggior.</l></lg></lg>
</div3>
<div3 type="poesia">
<head>SCHERZO ESTEMPORANEO</head>
<head>CANZONE</head>
<lg type="canzone">
<lg>
<l>Regina superba</l>
<l>De' fiori è la rosa,</l>
<l>Regina d'ogn'erba</l>
<l>L'ortica spinosa</l>
<l>Diviene oggidì;</l></lg>
<lg>
<l>Ché il bel piè di Venere</l>
<l>Se quella piagò,</l>
<l>Il bel cul di Fillide</l>
<l>Or questa ferì.</l>
<l>Cantando ognun dica:</l>
<l>‘Evviva l'ortica</l>
<l>E 'l cul che toccò.’</l></lg>
<lg>
<l>Fu bianco qual giglio</l>
<l>Quel fior; ma si crede</l>
<l>Che il rese vermiglio</l>
<l>Col sangue del piede</l>
<l>La madre d'Amor.</l></lg>
<lg>
<l>Così per memoria</l>
<l>Quest'erba immortal</l>
<l>Del cul ch'ebbe a tangere</l>
<l>Ritiene l'odor.</l></lg>
<lg>
<l>Dell'arabe rive</l>
<l>Le piante native</l>
<l>Non danno l'ugual.</l></lg>
<lg>
<l>Col dolce suo canto</l>
<l>Destando ne' cuori</l>
<l>Un nobile incanto,</l>
<l>Fra ninfe e pastori</l>
<l>Sedea Fille un dì.</l></lg>
<lg>
<l>Poi tacque e a nascondere</l>
<l>Nel bosco s'andò,</l>
<l>Le gonne dal margine</l>
<l>Sul fianco riunì,</l></lg>
<lg>
<l>E quel che si mangia</l>
<l>In ciò che si cangia</l>
<l>A luce tornò.</l></lg>
<lg>
<l>La ninfa gentile</l>
<l>Due scogli ha di neve,</l>
<l>Che come è suo stile</l>
<l>Da macchia ancor lieve</l>
<l>Suol netti serbar.</l>
<l>Ricerca, ma inutile,</l></lg>
<lg>
<l>Con che si forbir,</l>
<l>Né vuol così sordida</l>
<l>Frattanto restar.</l></lg>
<lg>
<l>Ond'ella raccoglie</l>
<l>A ciò varie foglie</l>
<l>Per farle servir.</l></lg>
<lg>
<l>La rosa vermiglia,</l>
<l>Il bel gelsomino,</l>
<l>La vaga giunchiglia</l>
<l>Del nobil destino</l>
<l>Gelosi ne fur.</l></lg>
<lg>
<l>D'invidia il cocomero</l>
<l>Diviene maggior,</l>
<l>La rapa ed il ravano</l>
<l>S'accrebbero pur.</l></lg>
<lg>
<l>La fava ed il gionco,</l>
<l>Il palo e ogni tronco</l>
<l>Bramò quell'onor.</l></lg>
<lg>
<l>Ma Fille fra tante</l>
<l>Di fiori e di foglie</l>
<l>Degnissime piante</l>
<l>Incauta raccoglie</l>
<l>L'ortica crudel.</l></lg>
<lg>
<l>E dove stropiccia</l>
<l>S'accende un ardor,</l>
<l>Per cui se n'arriccia</l>
<l>Il prossimo pel,</l></lg>
<lg>
<l>E grida: ‘Un cotale</l>
<l>Prurito mortale</l>
<l>Non diedesi ancor.’</l></lg>
<lg>
<l>Ai noti clamori</l>
<l>Lasciar la capanna</l>
<l>Le ninfe e i pastori,</l>
<l>E ognuno s'affanna</l>
<l>A chieder che fu.</l></lg>
<lg>
<l>Il caso non solito</l>
<l>La bella narrò,</l>
<l>Il culo ad un albero</l>
<l>Strisciando su e giù.</l></lg>
<lg>
<l>Quel fatto curioso,</l>
<l>Quell'atto grazioso</l>
<l>Quai risa destò!</l></lg>
<lg>
<l>Allora un bifolco</l>
<l>Propose alla bella</l>
<l>Che debba in un solco</l>
<l>D'erbetta novella</l>
<l>La parte fregar.</l></lg>
<lg>
<l>Qual vista piacevole</l>
<l>Vederla infuriata,</l>
<l>Sospesa su i gomiti</l>
<l>Il culo a girar!</l></lg>
<lg>
<l>‘Oh erbette felici!’</l>
<l>A Fille gli amici</l>
<l>Gridavano allor.</l></lg>
<lg>
<l>E Tirsi suo nume,</l>
<l>Su l'Istro adorato,</l>
<l>Dal dolce costume</l>
<l>Di Fille allettato,</l>
<l>Sì mesto ne fu,</l></lg>
<lg>
<l>Poiché refrigerio</l>
<l>La bella trovò,</l>
<l>Esclama con giubilo:</l>
<l>‘Pastori, via su,</l></lg>
<lg>
<l>Cantando ognun dica:</l>
<l>«Evviva l'ortica</l>
<l>E 'l cul che toccò!»’</l></lg></lg>
</div3></div2>
<div2 type="parte">
<head>SONETTI</head>
<div3 type="poesia">
<head>I</head>
<opener><dateline>Scrivendo l'autore in Vienna l'anno 1733 la sua Olimpiade, si sentì commosso fino alle lacrime nell'esprimere
la divisione di due teneri amici: e meravigliandosi che un falso e
da lui inventato disastro potesse cagionargli una sì vera passione,
si fece a riflettere quanto poco ragionevole e solido fondamento
possano aver le altre, che soglion frequentemente agitarci nel corso
di nostra vita.</dateline></opener>
<lg type="sonetto">
<lg>
<l>Sogni e favole io fingo; e pure in carte</l>
<l>Mentre favole e sogni orno e disegno,</l>
<l>In lor, folle ch'io son, prendo tal parte,</l>
<l>Che del mal che inventai piango e mi sdegno.</l></lg>
<lg>
<l>Ma forse, allor che non m'inganna l'arte,</l>
<l>Più saggio io sono? È l'agitato ingegno</l>
<l>Forse allor più tranquillo? O forse parte</l>
<l>Da più salda cagion l'amor, lo sdegno?</l></lg>
<lg>
<l>Ah che non sol quelle ch'io canto o scrivo</l>
<l>Favole son: ma quanto temo o spero,</l>
<l>Tutto è menzogna, e delirando io vivo!</l></lg>
<lg>
<l>Sogno della mia vita è il corso intero.</l>
<l>Deh tu, Signor, quando a destarmi arrivo,</l>
<l>Fa ch'io trovi riposo in sen del Vero!</l></lg></lg>
</div3>
<div3 type="poesia">
<head>II</head>
<opener><dateline>Scritto dall'autore in Vienna in occasione d'essere
egli stato acclamato dall'Accademia de' Pastori Ereini in Palermo.</dateline></opener>
<lg type="sonetto">
<lg>
<l>Del mio Giove terren ministro all'ira,</l>
<l>Terror di tanti regni, augel reale,</l>
<l>Tu, ben lo puoi, portami tu su l'ale</l>
<l>Dov'Encelado oppresso in van s'adira.</l></lg>
<lg>
<l>Fra quella, ch'ivi a vera gloria aspira,</l>
<l>Di pastori e d'eroi schiera immortale,</l>
<l>Fatto parte di lor, con arte eguale</l>
<l>Apprender voglio ad animar la lira.</l></lg>
<lg>
<l>Non mi sdegnar: pari è il tuo stato al mio;</l>
<l>Siam servi insieme; e, se tu reggi il tuono,</l>
<l>Io n'affatico a superar l'oblio.</l></lg>
<lg>
<l>Né fia vano il viaggio. A piè del trono</l>
<l>Riporterai tu nuovi strali, ed io</l>
<l>Inni più colti al nostro nume in dono.</l></lg></lg>
</div3>
<div3 type="poesia">
<head>III</head>
<opener><dateline>Questo ed il seguente furono composti in Roma
a richiesta per la vestizione dell'abito monacale della
signora ***</dateline></opener>
<lg type="sonetto">
<lg>
<l>Da folto bosco al chiaro dì nemico</l>
<l>Spesso industre cultor elegge e toglie</l>
<l>Pianta che, trasportata in colle aprico,</l>
<l>Vuol che feconda in sua stagion germoglie.</l></lg>
<lg>
<l>Questa ad altra s'innesta, e nuove spoglie</l>
<l>Veste mercé del ministerio amico;</l>
<l>Onde ammira in se stesso il tronco antico</l>
<l>I nuovi frutti e le straniere foglie.</l></lg>
<lg>
<l>Comprendi, eccelsa donna, i detti miei?</l>
<l>Il cultore è colui che ne governa;</l>
<l>La selva è il mondo; e l'arboscel tu sei.</l></lg>
<lg>
<l>Fortunato arboscel, cui non alterna</l>
<l>L'anno ineguale i dì felici e rei,</l>
<l>Cui ride il ciel con primavera eterna!</l></lg></lg>
</div3>
<div3 type="poesia">
<head>IV</head>
<lg type="sonetto">
<lg>
<l>Onda che senza legge il corso affretta,</l>
<l>Benché limpida nasca in erta balza,</l>
<l>S'intorbida per via, perdesi o balza</l>
<l>In cupa valle a ristagnar negletta.</l></lg>
<lg>
<l>Ma se in chiuso canal geme ristretta,</l>
<l>Prende vigor, mentre se stessa incalza:</l>
<l>Al fin libera in fonte al ciel s'innalza,</l>
<l>E varia, e vaga i riguardanti alletta.</l></lg>
<lg>
<l>Ah quell'onda son io che, mal sicura</l>
<l>Dal raggio ardente o dall'acuto gelo,</l>
<l>Lenta impaluda in questa valle oscura.</l></lg>
<lg>
<l>Tu, che saggia t'avvolgi in sacro velo,</l>
<l>Quell'onda sei che cristallina e pura</l>
<l>Scorre le vie per cui si poggia al cielo.</l></lg></lg>
</div3>
<div3 type="poesia">
<head>V</head>
<opener><salute>Scritto di commissione per un maritaggio
in Vienna.</salute></opener>
<lg type="sonetto">
<lg>
<l>Fola non è la viva face e pura</l>
<l>Che su la destra ad Imeneo risplende;</l>
<l>Alti sensi ravvolge, e di natura</l>
<l>Spiega gli ordini arcani a chi l'intende.</l></lg>
<lg>
<l>Fiamma è la vita; e con egual misura</l>
<l>Dagli avi ai padri, a noi da lor discende,</l>
<l>Da noi ne' figli; e si propaga e dura,</l>
<l>Come da face accesa altra s'accende.</l></lg>
<lg>
<l>Qual fu la face ond'è la vostra erede,</l>
<l>Ognun lo sa; come risplende in voi,</l>
<l>Felicissimi sposi, ognun lo vede:</l></lg>
<lg>
<l>E vede ognun che, rispondendo poi</l>
<l>A quel che precedé quel che succede,</l>
<l>Dagli eroi non verranno altro che eroi.</l></lg></lg>
</div3>
<div3 type="poesia">
<head>VI </head>
<opener><dateline>Questo e idue seguenti furono composti in Vienna,
quando il principe Trivulzi ricevé il Toson d'oro dall'imperator
Carlo VI nella cesarea residenza.</dateline></opener>
<lg type="sonetto">
<lg>
<l>Lungi i coturni: ah respiriamo ormai</l>
<l>Dal tragico sudor, Vergini amiche:</l>
<l>Fra i dubbi eventi e le sventure antiche</l>
<l>Assai si palpitò, si pianse assai.</l></lg>
<lg>
<l>Recatemi la cetra: io la temprai</l>
<l>Spesso con voi su le pendici apriche</l>
<l>Del sacro monte; e delle mie fatiche,</l>
<l>Vostra mercé, non vergognoso andai.</l></lg>
<lg>
<l>Se al maggior uopo or m'assistete appieno,</l>
<l>Trivulzi fra lo stuol degli avi suoi</l>
<l>Collocherò d'eternità nel seno.</l></lg>
<lg>
<l>Stil che resista a celebrar gli eroi</l>
<l>Suggeritemi dunque, in premio almeno</l>
<l>Degli anni miei sacrificati a voi.</l></lg></lg>
</div3>
<div3 type="poesia">
<head>VII</head>
<lg type="sonetto">
<lg>
<l>Dal primo dì che del Fattore eterno</l>
<l>Uscì di man questa terrestre mole,</l>
<l>Nacque l'invidia; e vide nuovo il sole</l>
<l>Di sangue satollar l'odio fraterno.</l></lg>
<lg>
<l>Propagata è la peste: e tal governo</l>
<l>Fa pur di noi contaminata prole,</l>
<l>Che, in vece d'allegrarsi, ognun si duole</l>
<l>De' pregi altrui come di proprio scherno.</l></lg>
<lg>
<l>Ma quando tu degli avi tuoi su l'orme</l>
<l>E premi aduni e merito verace,</l>
<l>Come fuor del suo stil l'invidia dorme!</l></lg>
<lg>
<l>Deh l'arte ond'ella e s'avvilisce e tace</l>
<l>Insegna al mondo: e alle tue sagge norme</l>
<l>L'agitata virtù dovrà la pace.</l></lg></lg>
</div3>
<div3 type="poesia">
<head>VIII</head>
<lg type="sonetto">
<lg>
<l>Nudo al volgo profan mai non s'espose</l>
<l>Da' saggi il vero; e se talor fu scritto,</l>
<l>In favole la Grecia, e lo nascose</l>
<l>In caratteri arcani il sacro Egitto.</l></lg>
<lg>
<l>Non la celebre nave Argo compose;</l>
<l>Non tentarono i Minii il gran tragitto:</l>
<l>Finto il vello di Frisso e finte cose</l>
<l>Son l'accorta Medea, Giasone invitto.</l></lg>
<lg>
<l>La prudenza colei, questi il valore,</l>
<l>L'invidia il drago, e le dorate spoglie</l>
<l>L'acquisto son di meritato onore.</l></lg>
<lg>
<l>Tu le ottenesti, e nell'auguste soglie,</l>
<l>E da cesarea man; quanto splendore,</l>
<l>Signor, quante tue lodi il dono accoglie!</l></lg></lg>
</div3>
<div3 type="poesia">
<head>IX</head>
<opener><dateline>Scritto in Roma a richiesta, in circostanza del
vestirsi l'abito religioso dalla signora Rosa ***</dateline></opener>
<lg type="sonetto">
<lg>
<l>Leggiadra rosa, le cui pure foglie</l>
<l>L'alba educò con le soavi brine,</l>
<l>E a cui le molli aurette mattutine</l>
<l>Fero a vermiglio colorar le spoglie,</l></lg>
<lg>
<l>Quella provvida man che al suol ti toglie</l>
<l>Vuol trasportarti ad immortal confine,</l>
<l>Ove, spogliata delle ingiuste spine,</l>
<l>Sol la parte miglior di te germoglie.</l></lg>
<lg>
<l>Così fior diverrai che non soggiace</l>
<l>All'acqua, al gelo, al vento ed allo scherno</l>
<l>D'una stagion volubile e fugace;</l></lg>
<lg>
<l>E a più fido cultor posta in governo,</l>
<l>Unir potrai nella tranquilla pace</l>
<l>Ad eterna bellezza odore eterno.</l></lg></lg>
</div3>
<div3 type="poesia">
<head>X</head>
<opener><salute>Questo ed il seguente scrisse l'autore pel dono
ricevuto d'alcune tazze tolte ad un corsaro turco.</salute></opener>
<lg type="sonetto">
<lg>
<l>Queste, che in dono il mio signor mi manda</l>
<l>Tazze che asconde in sen barbara spoglia</l>
<l>Atte alla nera oriental bevanda</l>
<l>E al biondo umor della cinese foglia,</l></lg>
<lg>
<l>Gloriosa mercede e memoranda</l>
<l>Sono al desio d'onor che in me germoglia;</l>
<l>E il dono istesso un non so che tramanda</l>
<l>Che il tardo ingegno a nuove imprese invoglia.</l></lg>
<lg>
<l>Or lascia l'Emo pur, lascia il Pangéo</l>
<l>Per l'aureo vello, e va del Fasi al lido</l>
<l>Col tuo Giason, ch'io non t'invidio, Orfeo.</l></lg>
<lg>
<l>Gran prede anch'io di riportar mi fido:</l>
<l>Né varco a conquistarle il vasto Egeo,</l>
<l>Non le Cicladi spesse o il mar d'Abido.</l></lg></lg>
</div3>
<div3 type="poesia">
<head>XI</head>
<lg type="sonetto">
<lg>
<l>Di queste tazze al barbaro ornamento,</l>
<l>Della spoglia all'insolito lavoro</l>
<l>Ben si ravvisa, e al variato argento,</l>
<l>Qual fosse un tempo il possessor di loro.</l></lg>
<lg>
<l>Con queste il Trace alle rapine intento,</l>
<l>Qualor l'ire sprezzò d'Austro e di Coro</l>
<l>Scorrendo per l'instabile elemento,</l>
<l>Dall'infame sudor prendea ristoro.</l></lg>
<lg>
<l>Ed ora a me, dopo sì gran viaggio,</l>
<l>Del castalio licor ministre sono,</l>
<l>Se è ver, dotto Semiro, il tuo presaggio.</l></lg>
<lg>
<l>Ah voglia il Ciel che de' miei carmi il suono</l>
<l>Divenga tal, che non ne senta oltraggio</l>
<l>Il vaticinio, il donatore e il dono.</l></lg></lg>
</div3>
<div3 type="poesia">
<head>XII</head>
<opener><salute>Composto in Roma per la signora contessa Fiume,
che vestiva l'abito claustrale.</salute></opener>
<lg type="sonetto">
<lg>
<l>Questo fiume real, che le bell'onde</l>
<l>Da illustre derivò limpida vena,</l>
<l>Non scorre aperti campi o valle amena,</l>
<l>Ma fra concavi sassi il corso asconde.</l></lg>
<lg>
<l>Così non teme il sol se i rai diffonde</l>
<l>E fa dell'ampia Libia arder l'arena;</l>
<l>Né l'intorbida mai turgida piena</l>
<l>Di sciolto gel che le campagne inonde:</l></lg>
<lg>
<l>E pago d'esser sì tranquillo e puro,</l>
<l>Ogni aprico sentier posto in oblio,</l>
<l>Va sol noto a se stesso, agli altri oscuro,</l></lg>
<lg>
<l>Spiegando col sommesso mormorio,</l>
<l>Che ad unirsi egli va lieto e sicuro</l>
<l>All'immenso Oceàno onde partio.</l></lg></lg>
</div3>
<div3 type="poesia">
<head>XIII</head>
<opener><salute>Per un maritaggio in Roma.</salute></opener>
<lg type="sonetto">
<lg>
<l>Vieni, di veste florida e gioconda,</l>
<l>Dolce Imeneo, cantando, il sen coperto;</l>
<l>Scuoti la face, e con l'usato serto</l>
<l>D'amaraco festivo il crin circonda.</l></lg>
<lg>
<l>Vieni qui, dove il biondo Tebro inonda</l>
<l>Gl'illustri campi per cammino incerto,</l>
<l>Due grand'alme a legar, pari al cui merto</l>
<l>L'arsa non vede o la gelata sponda.</l></lg>
<lg>
<l>La gloria le educò, l'onor nutrille,</l>
<l>E imprese Amor, ch'or ne trionfa e ride,</l>
<l>Da sì bell'esca a suscitar faville.</l></lg>
<lg>
<l>Chi nascerà da lor, se non si vide</l>
<l>Nascer da Peléo e Teti altri che Achille,</l>
<l>Né da Giove ed Alcmena altri che Alcide?</l></lg></lg>
</div3>
<div3 type="poesia">
<head>XIV</head>
<opener><salute>Scritto in Napoli per la promozione
dell'eminentissimo cardinale Conti.</salute></opener>
<lg type="sonetto">
<lg>
<l>Eccelso eroe, che dal roman Pastore</l>
<l>Chiamato fosti, a pro de' figli sui,</l>
<l>A parte della gloria e del sudore</l>
<l>Ch'ei lieto spande a benefizio altrui;</l></lg>
<lg>
<l>Fra voci di contento e di stupore</l>
<l>Odo anch'io pur da lungi i merti tui;</l>
<l>Ma ben certo non son se più splendore</l>
<l>Da te l'ostro riceva, o tu da lui.</l></lg>
<lg>
<l>Or la nave di Pier scorra veloce</l>
<l>Gli ampi regni del mar, dei flutti infidi</l>
<l>L'ire sprezzando e d'Aquilon feroce;</l></lg>
<lg>
<l>Ché, posta in cura a condottier sì fidi,</l>
<l>Andrà di Cristo a inalberar la Croce</l>
<l>Su i divisi dal mondo ultimi lidi.</l></lg></lg>
</div3>
<div3 type="poesia">
<head>XV</head>
<opener><salute>Alle dame di Venezia, la prima volta che fu ivi
rappresentata in musica la <title>Didone abbandonata</title>, primo dramma dell'autore.</salute></opener>
<lg type="sonetto">
<lg>
<l>D'Italia onor, non che del suol natio,</l>
<l>Figlie di semidei, madri d'eroi,</l>
<l>Dive dell'Adria, che accendete in noi</l>
<l>Di gloria e di virtù nobil desio:</l></lg>
<lg>
<l>Questo consacra a voi l'ingegno mio</l>
<l>Non tardo frutto de' sudori suoi.</l>
<l>Picciolo è il dono a paragon di voi;</l>
<l>Tutto è però quel che donar poss'io.</l></lg>
<lg>
<l>Stupor già non pretendo e meraviglia</l>
<l>Destar nell'alme; il fece in miglior guisa</l>
<l>Penna a cui troppo mal la mia somiglia.</l></lg>
<lg>
<l>Mi basta sol che, in riveder divisa</l>
<l>Dal frigio pellegrin la tiria figlia,</l>
<l>Dica alcuna di voi: ‘Povera Elisa!’</l></lg></lg>
</div3>
<div3 type="poesia">
<head>XVI</head>
<opener><dateline>Composto in Vienna per un maritaggio</dateline></opener>
<lg type="sonetto">
<lg>
<l>Non delle nozze il favoloso nume</l>
<l>Col finto serto e la sognata face;</l>
<l>Non lei, che figlia delle salse spume</l>
<l>Finse la Grecia garrula e mendace;</l></lg>
<lg>
<l>Ma te d'intorno alle reali piume</l>
<l>Io solo invoco, o santo Amor verace;</l>
<l>Te, per cui prendon gli astri ordine e lume,</l>
<l>E stan le sfere e gli elementi in pace.</l></lg>
<lg>
<l>E voi, sposi felici, a pro di noi</l>
<l>Rendete ormai del glorioso seme</l>
<l>Superba Italia per novelli eroi.</l></lg>
<lg>
<l>Contenderem con bella gara insieme;</l>
<l>Noi riponendo ogni speranza in voi;</l>
<l>Voi superando ognor la nostra speme.</l></lg></lg>
</div3>
<div3 type="poesia">
<head>XVII</head>
<opener><salute>Per la festività dell'Esaltazion della Croce.</salute></opener>
<lg type="sonetto">
<lg>
<l>Questo è l'eccelso e fortunato legno,</l>
<l>Ministro a noi della celeste aita,</l>
<l>Su cui morendo il vero Sole, in vita</l>
<l>Ridusse l'uomo, e franse il giogo indegno.</l></lg>
<lg>
<l>Questo è l'invitto e bellicoso segno</l>
<l>Che contro al suo nemico ogni alma invita,</l>
<l>Acciò di lui trionfatrice ardita</l>
<l>Passi all'acquisto del promesso regno.</l></lg>
<lg>
<l>L'arbore è questa ond'ogni spirto imbelle</l>
<l>Raccoglie ardire, e appresso al primo Duce</l>
<l>Vola sicuro ad abitar le stelle.</l></lg>
<lg>
<l>Questa è la chiara inestinguibil luce</l>
<l>Che al porto, in faccia ai nembi e alle procelle</l>
<l>La combattuta umanità riduce.</l></lg></lg>
</div3>
<div3 type="poesia">
<head>XVIII</head>
<opener><salute>Scritto in Napoli per lo primo parto della principessa
di Belmonte, alla quale con antecedente componimento avea già
l'autore augurata e presagita fecondità.</salute></opener>
<lg type="sonetto">
<lg>
<l>Ben lo diss'io che da feconda stella</l>
<l>Scendeva, illustri sposi, il vostro amore;</l>
<l>Non parla in van col suo presago ardore</l>
<l>Qualor ne' labbri miei Febo favella.</l></lg>
<lg>
<l>Ecco la prole avventurosa e bella</l>
<l>Che, la madre imitando e il genitore,</l>
<l>Porta nel volto e chiuderà nel core</l>
<l>L'ardir di questo e la beltà di quella.</l></lg>
<lg>
<l>Già l'Italia, d'eroi nutrice e madre,</l>
<l>La finge adulta, e in marzial periglio</l>
<l>Pugnar la vede e regolar le squadre:</l></lg>
<lg>
<l>Né sa dir se con l'armi e col consiglio</l>
<l>Doni più gloria a sì gran figlio il padre,</l>
<l>O più ne renda a sì gran padre il figlio.</l></lg></lg>
</div3>
<div3 type="poesia">
<head>XIX</head>
<opener><dateline>Fatto in Roma a richiesta per un maritaggio.</dateline></opener>
<lg type="sonetto">
<lg>
<l>Questa, che scende in bianca nube e pura,</l>
<l>È la madre d'Amor, figlia dell'onde,</l>
<l>Che vien fra l'ombre della notte oscura</l>
<l>Del nobil letto ad onorar le sponde.</l></lg>
<lg>
<l>Ecco i suoi figli in fanciullesca cura:</l>
<l>Chi tenta se al desio l'arco risponde;</l>
<l>Chi d'occultarsi per ferir procura;</l>
<l>Chi fra' candidi lini un dardo asconde.</l></lg>
<lg>
<l>Ecco le Grazie in ogni lato intese,</l>
<l>Co' fior raccolti in su l'idalia riva,</l>
<l>A sparger dolci risse e care offese.</l></lg>
<lg>
<l>Ma chi piange così? La sposa arriva.</l>
<l>Semplice! Il pianto tuo, le tue difese...</l>
<l>Ma il semplice son io: ride furtiva.</l></lg></lg>
</div3>
<div3 type="poesia">
<head>XX</head>
<opener><dateline>In Roma per una dimostrazione anatomica.</dateline></opener>
<lg type="sonetto">
<lg>
<l>Illustre mano, a esaminare eletta</l>
<l>La spoglia onde superbo è il nostro niente,</l>
<l>Qual di te man più fida e più perfetta</l>
<l>L'orme seguì che le segnò la mente?</l></lg>
<lg>
<l>Vedete come il breve acciar lucente</l>
<l>Nelle latebre più riposte affretta,</l>
<l>Dove la morte squallida e dolente</l>
<l>L'amaro dì del suo trionfo aspetta.</l></lg>
<lg>
<l>Ah se m'additi quanto il nodo è frale</l>
<l>A cui s'attiene il fil de' giorni miei,</l>
<l>Il cor m'ingombri di terror mortale!</l></lg>
<lg>
<l>Ma quel che puoi se mostri, e quel che sei,</l>
<l>Veggo che al fato il tuo saper prevale,</l>
<l>E acquisto più valor che non perdei.</l></lg></lg>
</div3>
<div3 type="poesia">
<head>XXI</head>
<argument><p>L'affettuoso nome di <emph>gemello</emph>, usato fra il
predetto cavaliere e l'autore, è allusivo all'essere entrambi,
per dir così, nati insieme alla luce del pubblico; poiché l'uno
fu udito con ammirazione la prima volta in Napoli, cantando
nell'<title>Angelica e Medoro</title>, primo componimento uscito
dalla penna dell'altro.</p></argument>
<lg type="sonetto">
<lg>
<l>Questa, nata pur or qui presso al polo,</l>
<l>Mia prole ch'io consacro al soglio ibero,</l>
<l>Raccogli, o Carlo, ed a prostrarti al suolo</l>
<l>Le insegna, ospite, amico e condottiero.</l></lg>
<lg>
<l>Pensa che il suo destin fido a te solo;</l>
<l>Che sei dell'opra eccitator primiero;</l>
<l>E che appreser gemelli a sciorre il volo</l>
<l>La tua voce in Parnaso e il mio pensiero.</l></lg>
<lg>
<l>Pensa che, quando te l'Italia ostenta</l>
<l>Per onor dell'armonica famiglia,</l>
<l>L'onor de' carmi un tuo dover diventa.</l></lg>
<lg>
<l>E se questo dover non ti consiglia,</l>
<l>Grato l'amor del padre almen rammenta,</l>
<l>E del padre l'amor rendi alla figlia.</l></lg></lg>
</div3>
<div3 type="poesia">
<head>XXII</head>
<opener><dateline>Scritto in Roma</dateline></opener>
<lg type="sonetto">
<lg>
<l>Che speri, instabil dea, di sassi e spine</l>
<l>Ingombrando a' miei passi ogni sentiero?</l>
<l>Ch'io tremi forse a un guardo tuo severo?</l>
<l>Ch'io sudi forse a imprigionarti il crine?</l></lg>
<lg>
<l>Serba queste minacce alle meschine</l>
<l>Alme soggette al tuo fallace impero;</l>
<l>Ch'io saprei, se cadesse il mondo intero,</l>
<l>Intrepido aspettar le sue ruine.</l></lg>
<lg>
<l>Non son nuove per me queste contese:</l>
<l>Pugnammo, il sai, gran tempo; e più valente</l>
<l>Con agitarmi il tuo furor mi rese:</l></lg>
<lg>
<l>Ché dalla ruota e dal martel cadente,</l>
<l>Mentre soffre l'acciar colpi ed offese,</l>
<l>E più fino diventa e più lucente.</l></lg></lg>
</div3>
<div3 type="poesia">
<head>XXIII</head>
<opener><dateline>Scritto in Roma l'anno 1719, in lode del
celebre Gasparini, insigne allora compositor di musica.</dateline></opener>
<lg type="sonetto">
<lg>
<l>Gli armonici principii, onde le liete</l>
<l>Celesti sfere, variando aspetti,</l>
<l>Impongono e di moto e di quiete</l>
<l>Arcane leggi ai sottoposti oggetti,</l></lg>
<lg>
<l>Con sì bell'arte, o Gasparini, avete</l>
<l>Voi ne' musici numeri ristretti,</l>
<l>Che in noi calmare ed eccitar sapete</l>
<l>Con soave vicenda i nostri affetti.</l></lg>
<lg>
<l>Quando ai neri d'Averno antri discese,</l>
<l>Con arte tal l'innamorato Orfeo</l>
<l>Il duol (cred'io) dell'alme ree sospese.</l></lg>
<lg>
<l>Con arte tal d'un crudo re poteo</l>
<l>L'ire sedar, quando la man distese</l>
<l>Su l'auree corde il pastorello ebreo.</l></lg></lg>
</div3>
<div3 type="poesia">
<head>XXIV</head>
<opener><salute>L'autore alle opere sue drammatiche.
Questo sonetto, egualmente che gli altri quattro seguenti,
furono scritti in gioventù: ma non è possibile indicare
precisamente in qual tempo.</salute></opener>
<lg type="sonetto">
<lg>
<l>Quanto ingiusto, o miei fogli, è il Ciel con noi!</l>
<l>Dolce è la vostra, è la mia sorte amara:</l>
<l>Sol tocca a me tutto il sudore, e poi</l>
<l>Tocca a voi soli ogni mercé più cara.</l></lg>
<lg>
<l>Stanca in voi la mia Nice i lumi suoi;</l>
<l>A me d'un guardo è la mia Nice avara:</l>
<l>Mille affetti nel cor prova per voi,</l>
<l>A provarne un per me mai non impara.</l></lg>
<lg>
<l>Chiama oscuri i miei sensi, i vostri intende:</l>
<l>Voi seco ognor, raro son io con lei:</l>
<l>Amor vanta per voi, del mio s'offende.</l></lg>
<lg>
<l>E vuol ch'io scriva! e di mia mano, oh dèi!</l>
<l>Che aggiunga a' miei rivali ancor pretende</l>
<l>(Quasi pochi io ne soffra) i versi miei.</l></lg></lg>
</div3>
<div3 type="poesia">
<head>XXV</head>
<head>DESIDERIO AFFETTUOSO</head>
<lg type="sonetto">
<lg>
<l>Non più, Nice, qual pria, da quel momento</l>
<l>Ch'io ti vidi e t'amai, penso e ragiono:</l>
<l>Già sprezzator d'ogni grandezza, or sento</l>
<l>Ch'odio il destin perché negommi un trono.</l></lg>
<lg>
<l>Per cento (il so) serve province e cento</l>
<l>Miglior non diverrei di quel che or sono;</l>
<l>Ma un impero io potrei (che bel contento!)</l>
<l>Offrirti allor, cara mia fiamma, in dono.</l></lg>
<lg>
<l>Ah del mio core almen, del mio pensiero</l>
<l>L'impero accetta, e non mirar ch'ei sia</l>
<l>Troppo scarso per te povero impero;</l></lg>
<lg>
<l>Ché se fosse real la sorte mia,</l>
<l>Avresti allor più vasto regno, è vero;</l>
<l>Ma più tuo, ma più fido ei non saria.</l></lg></lg>
</div3>
<div3 type="poesia">
<head>XXVI</head>
<head>PENTIMENTO DELL'ANTECEDENTE DESIDERIO</head>
<lg type="sonetto">
<lg>
<l>Quando d'avverso Ciel stimai rigore</l>
<l>Che un trono abbian negato a me gli dèi,</l>
<l>Bella cagion de' dolci affetti miei,</l>
<l>Fu deliro amoroso, e n'ho rossore.</l></lg>
<lg>
<l>Ché reso oggetto ancor del tuo favore</l>
<l>D'un regno io donator, creder potrei</l>
<l>Qual son io ripensando, e qual tu sei,</l>
<l>Gratitudine in te, ma non amore.</l></lg>
<lg>
<l>No, dello stato mio, dèi, non mi sdegno:</l>
<l>Miglior sperarlo ad un mortal non lice,</l>
<l>E l'umil sorte mia n'è appunto il pegno.</l></lg>
<lg>
<l>Nice m'ama, io lo so; né amar può Nice</l>
<l>Altro in me che me solo. Ah che a tal segno</l>
<l>Non rende un trono il possessor felice!</l></lg></lg>
</div3>
<div3 type="poesia">
<head>XXVII</head>
<head>LA GELOSIA</head>
<lg type="sonetto">
<lg>
<l>È ver, la pace mia, Nice, ho smarrita;</l>
<l>Più nasconder non so l'animo oppresso:</l>
<l>Unica del cor mio cura gradita,</l>
<l>Temo di tua costanza, io lo confesso.</l></lg>
<lg>
<l>M'ingannerò: ma che vuol dir, mia vita,</l>
<l>Quel vederti per tutto Aminta appresso?</l>
<l>Quell'esser tu sempre al suo fianco unita?</l>
<l>Quei lunghi sguardi e quel parlar sommesso?</l></lg>
<lg>
<l>M'ingannerò: segni d'amor fra voi,</l>
<l>Benché il paiano a me, quei non saranno;</l>
<l>Ma (oh Dio!) furon gl'istessi un dì fra noi.</l></lg>
<lg>
<l>Ingannarmi vorrei; ma in tanto affanno</l>
<l>Se tu veder, se tu lasciar mi puoi,</l>
<l>Ah Nice, io son tradito, io non m'inganno.</l></lg></lg>
</div3>
<div3 type="poesia">
<head>XXVIII</head>
<opener><dateline>Scritto per commissione in Venezia
l'anno 1725.</dateline></opener>
<lg type="sonetto">
<lg>
<l>Vedete là quella selvetta a cui</l>
<l>Folta siepe di rose il varco infiora,</l>
<l>Rose che paion degne al guardo altrui</l>
<l>Che il crin se n'orni in sul mattin l'Aurora?</l></lg>
<lg>
<l>Ah niun colà rivolga i passi sui,</l>
<l>Ché niuno illeso indi tornò fin ora.</l>
<l>Il so ben io, che per error vi fui:</l>
<l>Ne campai per ventura, e tremo ancora.</l></lg>
<lg>
<l>L'albergo del Piacer sembra all'aspetto:</l>
<l>Ma non vanta terren di Colco il lido</l>
<l>D'erbe nocenti al par di questo infetto.</l></lg>
<lg>
<l>Tutto avvelena in quel soggiorno infido:</l>
<l>Sempre augelli notturni ivi han ricetto:</l>
<l>E le serpi più ree vi fanno il nido.</l></lg></lg>
</div3>
<div3 type="poesia">
<head>XXIX</head>
<opener><salute>All'augustissima imperatrice regina per la compita
vittoria riportata a Colin in Boemia dalle armi austriache,
sotto il comando del maresciallo conte di daun, il giorno
18 giugno 1757.</salute></opener>
<lg type="sonetto">
<lg>
<l>Oh qual, Teresa, al suo splendor natio</l>
<l>Nuovo aggiunge splendore oggi il tuo nome!</l>
<l>Ecco a seconda del comun desio</l>
<l>Le orgogliose falangi oppresse e dome.</l></lg>
<lg>
<l>Di guerra il nembo impetuoso e rio</l>
<l>Sveller parea gli allori alle tue chiome:</l>
<l>Tu in Dio fidasti, augusta donna; e Dio</l>
<l>In favor tuo si dichiarò: ma come?</l></lg>
<lg>
<l>Il sol non s'arrestò nel gran cimento:</l>
<l>Il mar non si divise: il suo favore</l>
<l>Non costò alla natura alcun portento.</l></lg>
<lg>
<l>Il Senno, la Costanza ed il Valore</l>
<l>Fur suoi ministri; e dell'illustre evento</l>
<l>Ti diè il vantaggio e ti lasciò l'onore.</l></lg></lg>
</div3>
<div3 type="poesia">
<head>XXX</head>
<opener><salute>In difesa delle donne, risposta all'abate Lorenzini.</salute></opener>
<lg type="sonetto">
<lg>
<l>Paride, in giudicar l'aspra che insorse</l>
<l>Nota contesa in fra le dèe maggiori,</l>
<l>S'abbagliò di Ciprigna ai bei splendori,</l>
<l>E dal suo labbro il frigio incendio scorse.</l></lg>
<lg>
<l>Ma del trono d'Assiria allor che sorse</l>
<l>La gran moglie di Nino ai primi onori,</l>
<l>Con tal senno alternò l'armi e gli amori,</l>
<l>Che all'Asia di stupor materia porse.</l></lg>
<lg>
<l>No, non han solo in due leggiadre stelle</l>
<l>Tutte le donne il pregio lor racchiuso;</l>
<l>Né l'unico lor vanto è l'esser belle:</l></lg>
<lg>
<l>Ché vide il Termodonte a maggior uso</l>
<l>Troncar Pentesilea la mamma imbelle,</l>
<l>Ed in asta cangiar la rocca e il fuso.</l></lg></lg>
</div3>
<div3 type="poesia">
<head>XXXI</head>
<opener><salute>In lode di alcuni stabilimenti fatti dal'imperatrice
regina Maria teresa e dall'imperatore Francesco I per
promuovere le scienze e le belle arti.</salute></opener>
<lg type="sonetto">
<lg>
<l>La vecchia fama a cui più fé non dassi,</l>
<l>Ch'altri su l'Ebro o su le sponde ismene</l>
<l>Le fiere umanizzò, diè vita ai sassi,</l>
<l>Favola fu dell'ingegnosa Atene.</l></lg>
<lg>
<l>Ma fede in avvenir chi volga i passi,</l>
<l>O benèfici Augusti, a queste arene</l>
<l>Al portento darà; per voi dirassi</l>
<l>Che la menzogna or verità diviene.</l></lg>
<lg>
<l>Ecco, vostra mercé, dove potranno</l>
<l>Depor (taccia la Grecia i sogni suoi)</l>
<l>La natia ferità quei che verranno.</l></lg>
<lg>
<l>Ecco i sassi, da cui le ignote a noi</l>
<l>Età future ammiratrici udranno</l>
<l>Di voi parlarsi: e che diran di voi!</l></lg></lg>
</div3>
<div3 type="poesia">
<head>XXXII</head>
<opener><salute>All'augustissimo incognito Monarca, nel
portarsi al tempio del Vaticano.</salute></opener>
<lg type="sonetto">
<lg>
<l>Oh speme, oh gloria del romano Impero</l>
<l>Che al gran tempio di Pier volgi le piante,</l>
<l>Giunto alle soglie venerate e sante</l>
<l>T'arresta nel regal portico altero.</l></lg>
<lg>
<l>Qua Costantin, che attonito il destriero</l>
<l>Ferma al fulgor che gli balena innante:</l>
<l>Mira il Magno colà, che trionfante</l>
<l>Rende al Tebro la calma, i dritti a Piero.</l></lg>
<lg>
<l>Se il simulacro lor tuo sguardo alletta,</l>
<l>Sappi che Roma non ammira in vano</l>
<l>In te d'entrambi la pietà ristretta.</l></lg>
<lg>
<l>Atto ha il grand'atrio a la gran piazza il vano</l>
<l>Altra a capir marmorea immago eretta</l>
<l>Al terzo difensor del Vaticano.</l></lg></lg>
</div3></div2></div1>
</body>
</text>
</TEI.2>
