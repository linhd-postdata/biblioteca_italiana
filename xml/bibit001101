<?xml version="1.0" encoding="UTF-8"?>
<!DOCTYPE TEI.2 SYSTEM "http://backend.bibliotecaitaliana.it/DTD/bibit.dtd">
<TEI.2>
<teiHeader>
  <fileDesc>
    <titleStmt>
      <title>Stanze aggiunte al Floridante</title>
      <author>Torquato Tasso</author>
    </titleStmt>
    <extent>18 Kb in UTF-8</extent>
    <publicationStmt>
      <publisher>Biblioteca Italiana</publisher>
      <pubPlace>Roma</pubPlace>
      <date>2007</date>
      <idno>bibit001101</idno>
      <availability>
        <p>Questa risorsa digitale è liberamente accessibile per uso
              personale o scientifico. Ogni uso commerciale è vietato</p>
      </availability>
    </publicationStmt>
    <seriesStmt>
      <title>Collezione BibIt</title>
    </seriesStmt>
    <sourceDesc>
      <bibl>
        <title>Tutte le opere</title>
        <author>Tasso, Torquato</author>
        <editor id="ed">Quondam, Amedeo</editor>
        <publisher>Lexis Progetti Editoriali</publisher>
        <pubPlace>Roma</pubPlace>
        <date>1997</date>
        <note>L'edizione elettronica fa riferimento al testo Opere minori in versi, II, a cura di A. Solerti, Bologna, Zanichelli 1891.</note>
      </bibl>
    </sourceDesc>
  </fileDesc>
  <encodingDesc>
                  <samplingDecl>
                    <p>Tutti i materiali paratestuali della fonte cartacea non riconducibili alla
                      responsabilità dell'autore dell'opera sono stati soppressi nella versione
                      digitale</p>
                  </samplingDecl>
                  <editorialDecl>
                    <correction method="silent" status="medium">
                      <p>Livello medio: controllo a video con collazione con edizione di
                      riferimento</p>
                    </correction>
                    <quotation form="data" marks="all">
                      <p>I simboli di citazione e di discorso diretto presenti sulla fonte cartacea
                        sono stati rappresentati sulla versione digitale</p>
                    </quotation>
                    <hyphenation eol="none">
                      <p>I trattini di sillabazione a fine riga sono stati soppressi e le parole
                        ricomposte</p>
                    </hyphenation>
                  </editorialDecl>
    <classDecl><taxonomy id="CGB"><bibl>Classificazione generi BibIt</bibl></taxonomy></classDecl></encodingDesc>
  <profileDesc>
    <creation>
      <date>500</date>
    </creation>
    <langUsage><language id="ita">Italiano</language></langUsage>
    <textClass>
      <keywords scheme="CGB">
        <term>Poesia</term>
      </keywords>
    </textClass>
  </profileDesc>
  <revisionDesc>
    <change>
      <date>Data sconosciuta anteriore al 2000</date>
      <respStmt>
        <name>LEXIS</name>
      </respStmt>
      <item>Digitalizzazione</item>
    </change>
    <change>
      <date>Data sconosciuta anteriore al 2000</date>
      <respStmt>
        <name>LEXIS</name>
      </respStmt>
      <item>Correzione linguistica</item>
    </change>
    <change>
      <date>2007-02-14T00:00:00.000+02:00</date>
      <respStmt>
        <name>Carla Deiana</name>
        <name>BIBIT</name>
      </respStmt>
      <item>Codifica XML - Codifica manuale</item>
    </change>
    <change>
      <date>2007-02-14T00:00:00.000+02:00</date>
      <respStmt>
        <name>Carla Deiana</name>
        <name>BIBIT</name>
      </respStmt>
      <item>Validazione</item>
    </change>
  </revisionDesc>
</teiHeader>

<text>
<body>
<div1><head>Floridante</head>
<lg><head>1</head>
<l>Quel simulacro bello a maraviglia</l>
<l>E grande, e che sembianze ha sì leggiadre,</l>
<l>E gran corona in testa, onde somiglia</l>
<l>Imperadrice, fia l'augusta madre</l>
<l>Del gran Ridolfo, e del gran Carlo figlia;</l>
<l>Gloria del figlio e gloria ancor del padre,</l>
<l>E gloria insiem del marito augusto,</l>
<l>Clemente, e saggio, e giudizioso, e giusto.</l></lg>
<lg><head>2</head>
<l>Non fu sì degna di canora tromba</l>
<l>Colei che Ciro per vendetta estinse,</l>
<l>Nè sì famosa al mondo ancor rimbomba</l>
<l>Quella che Babilonia intorno cinse:</l>
<l>O quella ch'inalzò mirabil tomba,</l>
<l>E 'l cener bebbe, e 'n mar fe' guerra, e vinse:</l>
<l>Non Vetturia, Zenobia, Amalasunta</l>
<l>Sì dimostraro ogni virtù congiunta.</l></lg>
<lg><head>3</head>
<l>E non altra famosa in dotta istoria</l>
<l>Merta egual lode, ove più carte ingombra:</l>
<l>Non Isabella, che minor la gloria</l>
<l>Fa de l'antiche come del sol fa l'ombra.</l>
<l>È lei più degna d'immortal memoria,</l>
<l>Malgrado di colei che tutto sgombra:</l>
<l>E del tempo che rode il ferro e i marmi,</l>
<l>Ma non toglie il suo pregio agli alti carmi.</l></lg>
<lg><head>4</head>
<l>L'altra pur coronata, è la sorella,</l>
<l>Che più chiari farà Tago ed Ibero:</l>
<l>Tante avrà grazie da benigna stella</l>
<l>Nascendo: e non s'agguaglia il finto al vero.</l>
<l>Potrà la terza, Italia far sì bella,</l>
<l>Ch'obliasse l'onor d'antico impero;</l>
<l>Ma fia virtù matura, morte acerba,</l>
<l>E tanta gloria il cielo altrui riserba.</l></lg>
<lg><head>5</head>
<l>Fia l'altra ancor sorella: ancor fia degna</l>
<l>D'ogni fregio reale e d'ogni onore,</l>
<l>D'ogni virtù, ch'in uomo alberga e regna,</l>
<l>Adorna e di costume e di valore;</l>
<l>Oltre le vie che il ciel figura e segna,</l>
<l>Per fama illustre ove 'l dì nasce e more:</l>
<l>Ch'avrà stati in Italia, avrà governo,</l>
<l>Là dove nacque, e gloria e nome eterno.</l></lg>
<lg><head>6</head>
<l>Di Ferdinando ecco le figlie appresso</l>
<l>Sante, sagge, leggiadre, accorte, oneste:</l>
<l>Ecco la gloria del femineo sesso,</l>
<l>Ecco bellezza, ecco virtù celeste;</l>
<l>Ecco la speme, ecco l'onor promesso,</l>
<l>Ch'alfin l'umile Italia avrà da queste,</l>
<l>Di bella adorna e gloriosa prole</l>
<l>Com'altra, che rimiri errando il sole.</l></lg>
<lg><head>7</head>
<l>La prima di corona e d'or risplende,</l>
<l>E fia della Polonia alta regina;</l>
<l>Poi dove il Mincio al Po tributo rende</l>
<l>Duce sarà della città vicina,</l>
<l>Che dall'antica Manto il nome prende;</l>
<l>E l'altra alla Baviera il Ciel destina;</l>
<l>Di gloriosi eroi madre feconda,</l>
<l>Perchè fede non manchi, ove ora abbonda.</l></lg>
<lg><head>8</head>
<l>La terza porterà di novo ancora</l>
<l>Serenissima luce all'alta sede,</l>
<l>Dove la prima sparve; e fia Leonora</l>
<l>Specchio di castità, specchio di fede,</l>
<l>Ch'alla città, che tutta Italia onora,</l>
<l>Darà felice e fortunato erede,</l>
<l>Ed a molte altre, che volgendo gli anni,</l>
<l>L'aquile copriran co' sacri vanni.</l></lg>
<lg><head>9</head>
<l>Ma del gran padre, e di tanti avi augusti</l>
<l>Scettri, corone, trionfale alloro,</l>
<l>E grande onor de' secoli vetusti,</l>
<l>E simulacri, imprese, arme, e tesoro,</l>
<l>E del marito in fra i più saggi e giusti</l>
<l>Senno, saper, virtù, possanza ed oro,</l>
<l>Giunti a' gran merti suoi, chi ben distingue,</l>
<l>Stancherian mille penne e mille lingue.</l></lg>
<lg><head>10</head>
<l>Tu, Barbara, sarai che mille esempi</l>
<l>Dar potrai di virtù divina in terra</l>
<l>Col grande Alfonso, in que' felici tempi,</l>
<l>Ch'egli avrà gloria d'una e d'altra guerra,</l>
<l>Cesare alfin seguendo incontra gli empi;</l>
<l>Ah! nostra speme, che vaneggia ed erra!</l>
<l>Che giova incontra morte o forza od armi?</l>
<l>Spargete gigli e rose a' bianchi marmi.</l></lg>
<lg><head>11</head>
<l>La quinta avanti il tempi anco ritorno</l>
<l>Farà del cielo agli stellanti giri,</l>
<l>E parrà ch'allor manchi il sole al giorno</l>
<l>E che sol lutto e solo error si miri,</l>
<l>E che s'odan querele intorno intorno</l>
<l>Per tutta Italia, e lagrime e sospiri:</l>
<l>Ma figli avrà, per cui si glori altero,</l>
<l>Non pur conforti il bel toscano impero.</l></lg>
<lg><head>12</head>
<l>Le figlie del fratello indi risguarda,</l>
<l>L'una a l'altra d'onor chiara e lucente,</l>
<l>Tal che assai perderà fama bugiarda</l>
<l>Di mille antiche, di cui finge e mente:</l>
<l>Fia somma gloria alla stagion più tarda</l>
<l>Ch'ambo regine sieno in occidente,</l>
<l>E l'una di più regni, anzi d'un mondo,</l>
<l>Che da noi parte l'ocean profondo.</l></lg>
<lg><head>13</head>
<l>L'altre due pur di Spagna onor saranno</l>
<l>Figlie del re maggior d'ogni monarca:</l>
<l>La prima ella ritien pur d'anno in anno,</l>
<l>Solo di tal tesoro avara e parca;</l>
<l>La seconda concede e senza inganno</l>
<l>Nell'altre nozze lor canti la Parca;</l>
<l>E fian quegl'imenei famosi e conti</l>
<l>Oltre la Tana e gl'Iperborei monti.</l></lg>
<lg><head>14</head>
<l>Qual nell'antica, o nell'età novella</l>
<l>Agguaglieranno a voi le istorie o i versi,</l>
<l>Nobilissima coppia, ove ogni stella</l>
<l>Par che sue grazie in voi cosperga e versi?</l>
<l>Per farvi adorna a maraviglia e bella</l>
<l>De' più graditi doni, e più diversi?</l>
<l>A voi s'acqueta l'ocean sonante,</l>
<l>A voi Parnasso, a voi s'inchina Atlante!</l></lg>
<lg><head>15</head>
<l>Fia quella Margarita, e ben conviensi</l>
<l>Il nome al suo candor, che non imbruna.</l>
<l>E non ha macchia o faccia, o parli, o pensi,</l>
<l>E non ha biasmo, e non ha colpa alcuna:</l>
<l>Donna di bei costumi e d'alti sensi,</l>
<l>Avrà con raro merto alta fortuna,</l>
<l>Figli di nobil duce, e suora e sposa,</l>
<l>Come perla serena e preziosa.</l></lg>
<lg><head>16</head>
<l>Vedi Anna la sorella: alfin l'attenda</l>
<l>La gran Germania e 'l nome ivi risuoni</l>
<l>Nel freddo cielo, e l'onor suo risplenda,</l>
<l>E di sua pudicizia s'incoroni.</l>
<l>Di splendor vinca l'orse, acciocchè renda</l>
<l>Altro lume all'Italia ed altri doni,</l>
<l>E là riporti d'opre altre e leggiadre</l>
<l>La figlia esempio, onde 'l portò la madre.</l></lg>
<lg><head>17</head>
<l>Ecco un'altra Anna, ecco Lucrezia a paro,</l>
<l>Per nobiltà, per cortesia lodata,</l>
<l>E per bellezza, oltre al Timavo, al Varo,</l>
<l>Sin dall'ardente zona alla gelata;</l>
<l>Ecco Leonora pur di nome chiaro,</l>
<l>Le tre figlie d'Alcide e di Renata,</l>
<l>Ch'avran rare eccellenze, e rari pregi,</l>
<l>Perchè ogni età le riverisca e pregi,</l></lg>
<lg><head>18</head>
<l>Sarà quell'altra ch'io vicino addito,</l>
<l>Isabella Gonzaga, a cui natura</l>
<l>Donerà quanto in donna è più gradito,</l>
<l>Valor, senno, bellezza oltre misura,</l>
<l>Fortuna, glorioso e gran marito,</l>
<l>Ma iniqua morte gliel ritoglie e fura,</l>
<l>Perchè sua castitate in bruna vesta</l>
<l>Via più risplenda, e la sua fama onesta.</l></lg>
<lg><head>19</head>
<l>E quella ancor, volgendo gli anni e i lustri,</l>
<l>De l'Aragona e dal paese Ispano,</l>
<l>Con titoli, con pregi e pompe illustri,</l>
<l>Verrà felice nel Lombardo piano,</l>
<l>E con virtù ch'Italia orni ed illustri,</l>
<l>E con leggiadro portamento estrano,</l>
<l>Ne l'albergo d'eroi, vicina all'Oglio,</l>
<l>Piena di cortesia, vuota d'orgoglio.</l></lg>
<lg><head>20</head>
<l>Donna sarà Camilla indi non lunge,</l>
<l>Moglie e cognata pur di novi eroi,</l>
<l>La cui fama real per tutto aggiunge</l>
<l>Da' regni de l'occaso a i lidi Eoi:</l>
<l>E mostrerà come valor si giunge</l>
<l>Con onestà sul fior de gli anni suoi,</l>
<l>E col senno beltà, vestendo il santo</l>
<l>Suo pastor Pio di Piero il grave manto.</l></lg>
<lg><head>21</head>
<l>Mira quell'altra, ella sarà Leonora,</l>
<l>Che le caste, e le saggie, e le prudenti,</l>
<l>Tutte pareggierà fanciulla ancora,</l>
<l>Tutte le più sublimi e pure menti:</l>
<l>E spargerà, quasi novella aurora,</l>
<l>Di valor, di beltà raggi lucenti</l>
<l>D'onor, di cortesia, perchè a' suoi giorni</l>
<l>Toscana tutta, e tutta Italia adorni.</l></lg>
<lg><head>22</head>
<l>Il padre fia gran duce, e prose e carmi</l>
<l>La sua stirpe alzeranno al cerchio quinto,</l>
<l>Ma via più la giustizia, il senno, e l'armi,</l>
<l>E la clemenza, onde fia l'odio estinto;</l>
<l>E perderian dall'opra i bianchi marmi,</l>
<l>E i maestri di Samo e di Corinto</l>
<l>Nel formar lei, con le minor sorelle,</l>
<l>E i colori più vaghi, e stil d'Apelle.</l></lg>
<lg><head>23</head>
<l>Volgi gli occhi a Vittoria; oh che serene</l>
<l>Luci rivolgerà sì nobil alma;</l>
<l>E 'n che bel corpo e casto, o vera spene,</l>
<l>O certo onore, chiara e fatal palma!</l>
<l>De la sua stirpe, che tremar le arene</l>
<l>E 'l mar farà, dovunque legno spalma,</l>
<l>E d'Africa i rapaci empi tiranni;</l>
<l>Chi fia più gloriosa in più verdi anni?</l></lg>
<lg><head>24</head>
<l>Virginia è seco, che di nobil duce</l>
<l>Nascerà, dove albergo ha cortesia,</l>
<l>Fra ricchezze ed onori, e seco adduce</l>
<l>La sua Vittoria, e la Vittoria è pia.</l>
<l>L'altra non puoi veder come riluce,</l>
<l>Ch'è l'idea di bellezza e leggiadria;</l>
<l>Così la copre oscuro e negro velo:</l>
<l>Credo che 'l suo scrittor salisse in cielo.</l></lg>
<lg><head>25</head>
<l>Chi può tacer de la gentil Marfisa</l>
<l>D'amor nemica e d'onestà guerriera,</l>
<l>Che del proprio valor fia armata in guisa,</l>
<l>Che d'averne le spoglie ei già dispera?</l>
<l>E chi de la sorella, onde conquisa</l>
<l>Esser potrebbe alma spietata e fiera;</l>
<l>Se giungeranno a quegli onor perfetti</l>
<l>Onde par ch'illustrarsi Italia aspetti?</l></lg>
<lg><head>26</head>
<l>Nè Renata da Este ancor si taccia,</l>
<l>In cui rinascerà grazia e beltate,</l>
<l>E tutto quello onde s'onori e piaccia</l>
<l>Fra le più caste e belle, e più lodate;</l>
<l>Nè di Lunarda: e come amore allaccia,</l>
<l>Un de' gran cavalier di quell'etate</l>
<l>Conoscerà per lei: nè meglio accoppia</l>
<l>Fede, senno, valore in altra coppia.</l></lg>
<lg><head>27</head>
<l>Nè di Giustina ancora, o d'Isabella:</l>
<l>L'una farà d'ogni virtute adorno</l>
<l>La gran Milano, e Napoli più bella</l>
<l>S'a i bei lidi farà l'altra ritorno.</l>
<l>Nè di Laura Sacrata, alma rubella</l>
<l>D'amor, d'ogni virtù nido e soggiorno;</l>
<l>Nè d'Ippolita Turca, in cui vedranno</l>
<l>Maraviglie color che poi verranno.</l></lg>
<lg><head>28</head>
<l>Nè di Ginevra Trotti, in cui bel tregio</l>
<l>Alla virtù farà bellezza onesta:</l>
<l>Nè d'Elena, a cui da Germania il pregio</l>
<l>Di bella, di pudica e di modesta;</l>
<l>Nè di colei, che avrà cor alto e regio</l>
<l>Incontra i colpi di fortuna infesta,</l>
<l>E colto stile, e fia Claudia Rangona</l>
<l>Degnissima di scettro e di corona.</l></lg>
<lg><head>29</head>
<l>Nè la bella Gualenga, che non tanto</l>
<l>Lieta farà la sua vaga bellezza,</l>
<l>Quanto il valor del suo marito, e quanto</l>
<l>L'animo suo, che solo onore apprezza:</l>
<l>O pur Lucrezia Strozza, e l'altre accanto</l>
<l>Di quella stirpe a nobili opre avvezza,</l>
<l>Che splenderan come sereni lumi</l>
<l>Sovra il bel Mincio, e sovra il re de' fiumi.</l></lg>
<lg><head>30</head>
<l>O le Guerriere, a cui lucente usbergo</l>
<l>Non fia che incontro amor difenda ed armi,</l>
<l>Ma l'onestà, che in sì bel petto albergo</l>
<l>Avrà, più freddo assai de' bianchi marmi;</l>
<l>Nè quella, che volgendo al mondo il tergo,</l>
<l>Sprezzerà le sue pompe e rime e carmi,</l>
<l>Dico Giulia Tassona: e la cognata</l>
<l>D'alti costumi e di virtute ornata.</l></lg>
<lg><head>31</head>
<l>Livia le sorge appresso e la seconda</l>
<l>Nobile e degna d'immortali onori,</l>
<l>E bella e casta, ne l'antica sponda</l>
<l>Farà fiorire i mirti e i sacri allori,</l>
<l>Tessendo rime, e 'n ciò non fia seconda</l>
<l>Da prender l'alme, e da legare i cori,</l>
<l>E mormorar sovra gli alpestri monti</l>
<l>Di Genoa udransi il suo bel nome i fonti.</l></lg>
<lg><head>32</head>
<l>Oh che felice coppia, oh che gentile</l>
<l>Di sangue a lei congiunta io ti dimostro!</l>
<l>La qual meriterà che dotto stile</l>
<l>L'orni ed onori, e non pur gemme ed ostro.</l>
<l>L'una fia Porzia Mari, e parer vile</l>
<l>Farebbe l'Eritreo siccome il nostro;</l>
<l>Geronima fia l'altra: e 'n sul Tirreno</l>
<l>Grazia, onore e bellezza avrà non meno.</l></lg>
<lg><head>33</head>
<l>Ma là ritorna, onde leggiadra vista</l>
<l>Ti dipartì; mira costante donna,</l>
<l>D'un sol marito or gloriosa, or trista,</l>
<l>Che sola resterà con negra gonna:</l>
<l>E scoprirà come gran pregio acquista</l>
<l>Pudico amor, ch'in alto cor s'indonna,</l>
<l>E casta ella sarà quant'egli forte,</l>
<l>Vincend'ogn'altro, e al fin l'istessa Morte.</l></lg>
<lg><head>34</head>
<l>Le due figlie d'Emilia in quell'etate</l>
<l>Quanto fia di gentile e peregrino,</l>
<l>Quanto valore avran, quanta onestate</l>
<l>Fu nel regno di Troia o nel Latino.</l>
<l>Fian l'altre due illustri ed onorate</l>
<l>Per merito, per sorte e per destino:</l>
<l>Fian di Cesare figlie, onde l'errore</l>
<l>Di grazia abbondi e non s'incolpi Amore.</l></lg>
<lg><head>35</head>
<l>In quella stirpe, a cui fortuna aspira,</l>
<l>Perch'ella abbia di fama eterni fregi,</l>
<l>E 'n cui le donne, ovunque Apollo gira,</l>
<l>Pur loda avranno e i cavalieri egregi:</l>
<l>Isabella Gonzaga ancor rimira,</l>
<l>Agguagliar de l'antiche i chiari pregi;</l>
<l>E mira due, ch'indi faran partenza</l>
<l>Per ornar prima Brescia, e poi Vicenza.</l></lg>
<lg><head>36</head>
<l>Mira Diana saggia e valorosa,</l>
<l>La qual risplenderà con puro zelo,</l>
<l>Sì come Cinzia nella notte ombrosa</l>
<l>Suol fiammeggiar tra la rugiada e 'l gelo:</l>
<l>Mira le figlie, in cui non fia nascosa</l>
<l>Ogni bella virtù scesa dal cielo;</l>
<l>E pareran lucenti amici lumi</l>
<l>Di gentilezza adorne e di costumi.</l></lg>
<lg><head>37</head>
<l>Vedi un'altra Vittoria e vedi Bianca</l>
<l>Che tai sarà di fede e di costumi,</l>
<l>Non sol di membra in cui beltà non manca,</l>
<l>Con bel sembiante e con sereni lumi;</l>
<l>Vedi Camilla che non fia mai stanca</l>
<l>Per somma grazia di celesti numi,</l>
<l>Di mostrar cortesia, perchè non cade</l>
<l>Virtù valente in su l'estrema etade.</l></lg>
<lg><head>38</head>
<l>Vedi la madre e vedi anco la figlia,</l>
<l>Contessa di Langosco, e come questa</l>
<l>A quella si ritragge e s'assomiglia</l>
<l>Nè l'esser bella virtuosa e onesta.</l>
<l>Ecco la gloria, ecco la maraviglia</l>
<l>De la famosa stirpe Malatesta;</l>
<l>Ecco le Pie di beltà veri esempi</l>
<l>Che faran la pietà piacer a gli empi.</l></lg>
<lg><head>39</head>
<l>Vuoi mirar de l'Italia il pregio vero:</l>
<l>Due Barbare rimira assai vicine,</l>
<l>E l'altera umiltà, col nome altero,</l>
<l>D'alme belle e leggiadre e pellegrine:</l>
<l>Talchè più non si vanta antico impero</l>
<l>Di mille e mille donne alte latine;</l>
<l>L'una fia Borromea: a dotta penna</l>
<l>Santa severità quell'altra accenna.</l></lg>
<lg><head>40</head>
<l>Sarà quell'altra Tassa e non ha menda,</l>
<l>Di belle figlie ancor più bella madre,</l>
<l>Nè men saggia di saggia e fia ch'intenda,</l>
<l>Solo ad opre d'onore alte e leggiadre;</l>
<l>Lucia come alba in ciel par che risplenda</l>
<l>Fra le tenebre umane oscure ed adre,</l>
<l>Con raggio di virtù: nè la sorella</l>
<l>Fia men illustre o men pudica e bella.</l></lg>
<lg><head>41</head>
<l>Vittoria è quella a cui la chiara fama</l>
<l>Più d'Argo, o Troia illustrerà Farnese,</l>
<l>Come s'onora Dio, come ben s'ama,</l>
<l>Come risplende un animo cortese,</l>
<l>Come si sprezza quanto il mondo brama,</l>
<l>Come sien pure voglie al Cielo intese:</l>
<l>Come onor e virtute abbia un sol tempio,</l>
<l>Ella dimostrerà con vero esempio.</l></lg>
<lg><head>42</head>
<l>Ha Giulia accanto, a cui l'etate antica</l>
<l>Non prepone altra Giulia, e non sen vanta,</l>
<l>De' sacri studi e delle Muse amica,</l>
<l>Ramo gentil di gloriosa pianta:</l>
<l>La sorella con lei bella e pudica</l>
<l>Nascerà sul Metauro a l'ombra santa;</l>
<l>Ed a l'una ornerà Ferrara i carmi,</l>
<l>Ed a l'altra Carrara i bianchi marmi.</l></lg>
<lg><head>43</head>
<l>Lasciar potria per Ermellina il Cielo,</l>
<l>E starsi in terra il messaggier celeste,</l>
<l>Lasciar Febo Parnasso e Cinto e Delo,</l>
<l>Giudice lei di rime alte e conteste:</l>
<l>Temprerà Dorotea col puro gelo</l>
<l>Di legittimo amor le fiamme oneste,</l>
<l>Ed onor di Germania e nobil dono</l>
<l>A l'Italia fia questa, ond'io ragiono.</l></lg></div1>
</body></text></TEI.2>
