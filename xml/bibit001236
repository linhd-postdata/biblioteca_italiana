<?xml version="1.0" encoding="UTF-8"?>
<!DOCTYPE TEI.2 SYSTEM "http://backend.bibliotecaitaliana.it/DTD/bibit.dtd">
<TEI.2>
<teiHeader>
  <fileDesc>
    <titleStmt>
      <title>Canzoni e Sonetti</title>
      <author>Maffio Venier</author>
    </titleStmt>
    <extent>134 Kb in UTF-8</extent>
    <publicationStmt>
      <publisher>Biblioteca Italiana</publisher>
      <pubPlace>Roma</pubPlace>
      <date>2004</date>
      <idno>bibit001236</idno>
      <availability>
        <p>Questa risorsa digitale è liberamente accessibile per uso
              personale o scientifico. Ogni uso commerciale è vietato</p>
      </availability>
    </publicationStmt>
    <seriesStmt>
      <title>Collezione BibIt</title>
    </seriesStmt>
    <sourceDesc>
      <bibl>
        <title>Canzoni e sonetti</title>
        <author>Venier, Maffio</author>
        <editor id="ed">Carminati, Attilio</editor>
        <editor id="ed2">Cortelazzo, Manlio</editor>
        <editor id="ed3">Agostini Nordio, Tiziana</editor>
        <publisher>Corbo e Fiore</publisher>
        <pubPlace>Venezia</pubPlace>
        <date>1993</date>
      </bibl>
    </sourceDesc>
  </fileDesc>
  <encodingDesc>
                  <samplingDecl>
                    <p>Tutti i materiali paratestuali della fonte cartacea non riconducibili alla
                      responsabilità dell'autore dell'opera sono stati soppressi nella versione
                      digitale</p>
                  </samplingDecl>
                  <editorialDecl>
                    <correction method="silent" status="medium">
                      <p>Livello medio: controllo a video con collazione con edizione di
                      riferimento</p>
                    </correction>
                    <quotation form="data" marks="all">
                      <p>I simboli di citazione e di discorso diretto presenti sulla fonte cartacea
                        sono stati rappresentati sulla versione digitale</p>
                    </quotation>
                    <hyphenation eol="none">
                      <p>I trattini di sillabazione a fine riga sono stati soppressi e le parole
                        ricomposte</p>
                    </hyphenation>
                  </editorialDecl>
    <classDecl><taxonomy id="CDD"><bibl>Classificazione Decimale Dewey</bibl></taxonomy><taxonomy id="CGB"><bibl>Classificazione generi BibIt</bibl></taxonomy></classDecl></encodingDesc>
  <profileDesc>
    <creation>
      <date>500</date>
    </creation>
    <langUsage><language id="ita">Italiano</language></langUsage>
    <textClass>
      <keywords scheme="CDD">
        <term>851.5 - Poesia italiana del periodo della decadenza, 1585-1748</term>
      </keywords>
      <keywords scheme="CGB">
        <term>Poesia</term>
      </keywords>
    </textClass>
  </profileDesc>
  <revisionDesc>
    <change>
      <date>Data sconosciuta anteriore al 2000</date>
      <respStmt>
        <name>CIBIT - Roma</name>
      </respStmt>
      <item>Digitalizzazione</item>
    </change>
    <change>
      <date>Data sconosciuta anteriore al 2000</date>
      <respStmt>
        <name>CIBIT - Roma</name>
      </respStmt>
      <item>Correzione linguistica</item>
    </change>
    <change>
      <date>2004-01-13T00:00:00.000+02:00</date>
      <respStmt>
        <name>Simona Casciano</name>
        <name>BIBIT</name>
      </respStmt>
      <item>Codifica XML - Codifica manuale</item>
    </change>
    <change>
      <date>2004-10-27T00:00:00.000+02:00</date>
      <respStmt>
        <name>Carla Deiana</name>
        <name>BIBIT</name>
      </respStmt>
      <item>Validazione</item>
    </change>
  </revisionDesc>
</teiHeader>

<text>
<body>
<div1 n="Canzoni">
<div2>
<head><hi rend="italic">Canzon (del viso)</hi></head>

<lg>
<l>La terra e 'l ciel s'averse</l>
<l>quel dì che me ho partìo, </l>
<l>che all'hora me ho sentìo</l>
<l>cascar dal paradiso</l>
<l>zo da l'anime perse</l>
<l>quando giera presente a sì bel viso, </l>
<l>ohimè, che haveva el cuor</l>
<l>che giera un scrigno del piaser d'amor, </l>
<l>e giera cusì pien</l>
<l>d'una interna dolcezza, </l>
<l>che me abbondava all'hora, </l>
<l>che spandeva de fuora</l>
<l>dai occhi, dalla bocca, l'allegrezza. </l>
<l>Son sta un tempo sì ben, </l>
<l>che se fosse sta un altro per un dì, </l>
<l>me haverave invidià sì nome mi. </l>
<l>Ma, fortuna incostante, </l>
<l>chi te puol prestar fede? </l>
<l>Chi è culù che te crede</l>
<l>che ti no 'l fazzi al fin</l>
<l>parer un ignorante? </l>
<l>che se puol dunca in ti fissar un fin? </l>
<l>Mo chi se puol fidar</l>
<l>se ti tradissi ogniun a lungo andar? </l>
<l>Per ti me son pur fatto</l>
<l>misero amante al mondo, </l>
<l>posso pur tuor un lazzo</l>
<l>e cavarme de impazzo, </l>
<l>ogni gramo meschin mi è pur segondo. </l>
<l>Porìa pur el mio stato, </l>
<l>che ti l'ha vogiù trazzer cusì in basso, </l>
<l>far suar per pietà lagreme a un sasso. </l>
<l>Tutto 'l resto è un piaser, </l>
<l>che drio la manna e 'l miel</l>
<l>gustar l'incenso e 'l fiel</l>
<l>xe amaro a chi no è uso. </l>
<l>Quel sì se puol doler</l>
<l>d'esser a basso che è sta prima in suso. </l>
<l>Ma fala co ti vuol, </l>
<l>fa pur, fortuna, pezzo che ti puol, </l>
<l>che ti no farà mai</l>
<l>che no viva in custìa, </l>
<l>che no l'ama in eterno, </l>
<l>che amor no habbia el governo</l>
<l>de sta vita che è soa, che giera mia. </l>
<l>Ti puol ben far assai, </l>
<l>mo al to despetto co anderò pi inanti</l>
<l>l'haverò più che mai sempre davanti. </l>
<l>Ho vardà cusì fisso</l>
<l>in la so pura neve, </l>
<l>che me fa el viver breve, </l>
<l>che se ben la me manca</l>
<l>pur dove mi me affisso, </l>
<l>ogni cosa che vedo me par bianca. </l>
<l>Bianca aurora del cielo</l>
<l>vedo quel viso pur lucido e bello, </l>
<l>parlo pur con ti adesso, </l>
<l>ti no me scampi za, </l>
<l>ti xe qua viva e vera, </l>
<l>cognosso pur sta ciera, </l>
<l>ti è pur ti, mi son mi, semo pur qua, </l>
<l>te ghe son pur appresso. </l>
<l>Fortuna iniqua, métime mo al forte, </l>
<l>che no me puoi spartir altro che morte. </l>
<l>Mo se 'l bel me delletta, </l>
<l>no fazzo, forsi, gramo, </l>
<l>effetto d'homo, se amo, </l>
<l>e se tanto me piase</l>
<l>una niova Anzoletta, </l>
<l>forsi colpa del ciel, se no n'ho pase, </l>
<l>che me ha fatto partir</l>
<l>da dove dessegnava de morir. </l>
<l>E se co 'l bel ghè insieme</l>
<l>valor, gratie e virtù, </l>
<l>mo no diebbo per essa</l>
<l>perder la vita istessa? </l>
<l>La vita ha nome ste riliquie estreme, </l>
<l>so ch'el ciel n'ha tegnù</l>
<l>quanto el ghe ha, e so anche con mio danno</l>
<l>che un'altra no puol dar simile affanno. </l>
<l>Canzon fatta col pianto, </l>
<l>trova quel viso santo, </l>
<l>e s'ti vedi che pietà l'adorna, </l>
<l>dighe co un sospiro</l>
<l>che me è dolce el dolor, se ben morisse, </l>
<l>se dal mio mal la so pietà fiorisse. </l>
</lg>
</div2>
<div2>
<head><hi rend="italic">Canzon piccenina (de la man) </hi></head>

<lg>
<l>O man de puro latte, </l>
<l>Bella quanto crudel, </l>
<l>Che più che la me batte</l>
<l>Più devento un agnel, </l>
<l>O benedetta man, pompa d'amor, </l>
<l>Man che zioga alla balla del mio cuor. </l>
<l>Bianca falda de neve, </l>
<l>E pur la me ha scotà, </l>
<l>Tal che è 'l viver pi breve</l>
<l>Che un albero sbusà, </l>
<l>O miracol d'amor che sì possente</l>
<l>Puol trar da viva neve fuogo ardente. </l>
<l>Man che ha cinque rubbini, </l>
<l>Onde Amor suol cavar</l>
<l>I strali cusì fini</l>
<l>Che i no se puol parar, </l>
<l>Che no ghè cuor sì duro che i contrasta</l>
<l>Che no para l'azzal come de pasta. </l>
<l>Man che me dà più strette</l>
<l>Quando la honoro pi, </l>
<l>Man che ha quatro fossette</l>
<l>Ove ho el cuor seppellì, </l>
<l>Che par che Amor sentando l'habbia fatte</l>
<l>Con haverghe improntà su le cullatte. </l>
<l>Man che me trazze a terra, </l>
<l>Che me tien spento al fin, </l>
<l>Man che fa tanta guerra</l>
<l>A un misero meschin, </l>
<l>Man che inchiava e deschiava i mie pensieri, </l>
<l>Che me lieva dal cuor tutti i piaseri. </l>
<l>Man che me squarza el petto, </l>
<l>Che me insanguina el sen, </l>
<l>Che m'ha ligà sì stretto</l>
<l>Che me tien tanto in fren, </l>
<l>Man che reze el mio fato e la mia sorte, </l>
<l>Che m'ha depento in vista amor e morte. </l>
<l>Va da sì bella man, </l>
<l>Canzon mia piccenina, e daghe un baso</l>
<l>Se ben si havessi un mustazon sul naso. </l>
</lg>
</div2>
<div2>
<head><hi rend="italic"> Canzon (del can da scoazzera)
</hi></head>

<lg>
<l>Amor, son co'è un can da scoazzera</l>
<l>Che xe uso a magnar ogni carogna, </l>
<l>E chi el volesse usar</l>
<l>A star incaennà, </l>
<l>El se sentirìa a urlar</l>
<l>Che 'l pararave un'anema dannà. </l>
<l>Deghe quanto volé mattina e sera</l>
<l>Tutto quel da magnar che ghe bisogna, </l>
<l>Né co el carezzarlo, </l>
<l>Né co el bastonarlo, </l>
<l>El porìa haver pazientia, </l>
<l>Perché l'uso puol più dell'insolentia. </l>
<l>El vorìa innanzi andar un dì cercando</l>
<l>Un sporchezzo, un gram'osso in ogni buso, </l>
<l>E spesso anche el se imbatte</l>
<l>Che co 'l l'ha trovà, po, </l>
<l>Un ghe 'l tuol dalle zatte, </l>
<l>Che nianche quello no ghe puol far pro'. </l>
<l>Chi 'l strussia, chi 'l trà in acqua e va fuzando, </l>
<l>Chi el broa, chi el pela e chi ghe scotta el muso, </l>
<l>Chi ghe traze de i sassi, </l>
<l>Chi ghe fa mille arlassi, </l>
<l>Che 'l povero animal</l>
<l>Per la so libertà soffre ogni mal. </l>
<l>Son cusì anche mi, Amor, che ti credevi</l>
<l>Tegnirme incaennà pur a ogni via, </l>
<l>Prima con le dolcezze</l>
<l>Che provava ogni dì, </l>
<l>E po con le fierezze</l>
<l>Che me feva bramarte un poco pi, </l>
<l>Ma co i strazzi crudel che ti me fevi, </l>
<l>E che ti fevi farmi da custìa, </l>
<l>Né con ogni tormento</l>
<l>Ti ha habbuo mai el to intento, </l>
<l>Che a fuzer la caena</l>
<l>Ogni dolcezza è mal, dolce ogni pena. </l>
<l>E prima che haver letti profumai, </l>
<l>Lenzuoli del color sora la neve, </l>
<l>Camere preparae</l>
<l>Che a mala pena un re</l>
<l>Le haverìa meritae, </l>
<l>E un luser tutti i luoghi onde se xe, </l>
<l>E i vestimenti d'oro recamai, </l>
<l>Veder vegnir el sol, che te receve</l>
<l>Con un basìn d'amor</l>
<l>Cha va a lozar al cuor, </l>
<l>E con parole accorte</l>
<l>Che te dà da dolcezza mille morte, </l>
<l>Pi presto vògio viver come fazzo</l>
<l>Liberamente senza alcun pensier, </l>
<l>E andar da qualche grama</l>
<l>Reffudà dal bordello, </l>
<l>Che l'hospeal la chiama, </l>
<l>Che sona un passo e mezzo in molinello, </l>
<l>Che co manco respetto ho più solazzo. </l>
<l>Almanco quella, co la vògio haver</l>
<l>Da l'hora che me piase, </l>
<l>L'ho sempre in santa pase, </l>
<l>E senza esser soggetto, </l>
<l>Ch'el piaser no me piase co ho respetto. </l>
<l>Mi d'una donna da quel spasso in fuora</l>
<l>No ghe darava un marzo bagattin, </l>
<l>Anzi non ho in quel atto</l>
<l>Tal e tanta dolcezza</l>
<l>Qual e quanta che ho in fatto</l>
<l>A star con essa passion e asprezza. </l>
<l>Me tuogo el spasso co me imbatto all'hora, </l>
<l>E no ghe ne ho nessuna mai per fin, </l>
<l>Che co se ha fame, un àgio</l>
<l>Xe bon co è 'l vin a tàgio, </l>
<l>No cofà certi humori</l>
<l>Cha magna senza vògia per favori. </l>
<l>Canzon sorella, co ti è tra minchioni, </l>
<l>Dighe pur che ho sto humor in te la testa, </l>
<l>Ma co ti xe tra furbi che t'intenda</l>
<l>No aspettar che i te zola, </l>
<l>Butta le zatte in tola, </l>
<l>Che i le vedarà nette, </l>
<l>Che sto humor nasce da non haver gazzette. </l>
</lg>
</div2>
<div2>
<head><hi rend="italic"> Canzon (de l'albuòl)
</hi></head>

<lg>

<l>Brama pur chi se vuol fra armezi d'oro</l>
<l>E sotto rensi e sea</l>
<l>Fotter a so piaser donna lasciva, </l>
<l>Zovene e bella, e brama longamente, </l>
<l>Creda pur fermamente</l>
<l>Che quella sola sia la vera via</l>
<l>Ala qual chi ghe arriva</l>
<l>Retrova del chiavar tutto el tesoro, </l>
<l>Che mi lontan d'humor, così cogion, </l>
<l>Adesso che ho gustà, </l>
<l>Cazzo, cosa è bontà, </l>
<l>No bramo altro mai ch'el magazen</l>
<l>A pe' pian su 'l teren</l>
<l>Sobogìo, sporco e pien d'humidità, </l>
<l>E quel gramo albuòl vecchio apuzà al muro</l>
<l>Cusì in canton al scuro, </l>
<l>E quella dolce e delicà massera</l>
<l>Che fottì al'improviso verso sera. </l>
<l>Coggioni, adesso sì che ho cognossuo</l>
<l>Che più fra le bassezze</l>
<l>Che tra superbie vanità fumose, </l>
<l>L'ànemo e 'l cazzo resta consolao, </l>
<l>Perché de haver provao</l>
<l>Posso ben dir tutte quelle dolcezze</l>
<l>Più care e saorose</l>
<l>Che habbia gustà quanti che ha mai fottuo. </l>
<l>Vaga pur da qua in là in tanta malora</l>
<l>L'haver l'occhio ai pallazzi, </l>
<l>E digo, sotto sora, </l>
<l>Lettiere d'oro, perle e caenoni, </l>
<l>Bei rizzi e zoccoloni, </l>
<l>Bàvari, anelli con spaliere e razzi, </l>
<l>Che no ghe besogna altro per gustar</l>
<l>Che cosa sia el chiavar</l>
<l>Che una potifa monda, schietta e pura, </l>
<l>Giusto come l'ha fatta la natura. </l>
<l>Tutto el resto xe tara, tutto el resto</l>
<l>Si xe intrigo e desturbo</l>
<l>Che strùsia, che travagia e che dà impazzo, </l>
<l>Come pur troppo chiaro e troppo espresso</l>
<l>N'ha mostrà Apollo in esso, </l>
<l>In questo certo sora ogni altro furbo, </l>
<l>Scozzon, astuto e lesto, </l>
<l>Che quando ghe ha tirà sì forte el cazzo</l>
<l>L'è corso come un lovo zorno e notte</l>
<l>Per voler leccar via</l>
<l>Dafne fra boschi e grotte, </l>
<l>Perch'el saveva, no siando ballota, </l>
<l>Che assai più d'una pota</l>
<l>Che no sia sta leccà, toccà o forbìa</l>
<l>Trova dolcezza e giubilo compìo</l>
<l>Ogni cazzo incazzìo, </l>
<l>Che da un mier tutto il dì strussiae</l>
<l>Con forfette, stropagni e aque stillae. </l>
<l>Mille respetti e mille impedimenti</l>
<l>Sempre con essa porta</l>
<l>Donna che viva e che staga ala granda, </l>
<l>Tutti all'attion del fotter dolorosi, </l>
<l>Pessimi diavolosi, </l>
<l>Oro, zògie, damaschi, no comporta</l>
<l>Al cazzo quando el manda</l>
<l>Afflitto e duro al ciel mocoli ardenti. </l>
<l>El so conforto xe co la ghe monta</l>
<l>Haver immediate</l>
<l>Una potiffa pronta, </l>
<l>No in letto fra lascivie e strissarìe, </l>
<l>Ma su un albuòl in pìe, </l>
<l>Dolce sustegno d'un per de culate. </l>
<l>Per queste ogni altra pompa se ghe laga, </l>
<l>E si se ghe ne incaga, </l>
<l>Che tal moza è fra zògie, oro e veluo, </l>
<l>Che xe tutta formaggio, mozzi e bruo. </l>
<l>Che longhe servitù! Che spassizar</l>
<l>Tutto il dì suspiroso e suspettoso! </l>
<l>Che star tutta la notte come lari</l>
<l>A inspiritarse in su le cantonae, </l>
<l>Che per do grame occhiae</l>
<l>Andar i mesi intreghi in su e in zoso, </l>
<l>Che buttar via danari</l>
<l>In ruffiane per farghe parlar, </l>
<l>Che alfin ve manda po tutte in bordello, </l>
<l>Amisi, robba e honor, </l>
<l>La sanità e 'l cervello, </l>
<l>Se senza ste fatture e ste ruine</l>
<l>Con quatro paroline</l>
<l>In s'un albuòl se fotte da signor</l>
<l>Con tanta soavitae e zentilezza, </l>
<l>E con sì gran dolcezza, </l>
<l>Seguri da pericoli e da intrighi, </l>
<l>Da panocchie, caruoli e beccafighi. </l>
<l>O dolce albuòl, o caro magazen, </l>
<l>Assai pi dolce e cara</l>
<l>Massereta zentil, galante e bona, </l>
<l>Perché no sòngio bon da laudarte, </l>
<l>Almanco in qualche parte, </l>
<l>La grazia, la maniera unica e rara</l>
<l>Del to spòrzer de mona, </l>
<l>Che mai pi al mondo ho chiavì cusì ben. </l>
<l>Vardè che qua sia sta quel no volemo, </l>
<l>Orsù via, mo stè in pase, </l>
<l>Che ve penséu che sémo? </l>
<l>Sì, cazzo aponto, caro occhietto mio, </l>
<l>Aldi un po qua da drio. </l>
<l>La vien de longo via senza altre rase, </l>
<l>Ghe dago un baso e ghe digo ribalda, </l>
<l>Et essa sì sta salda, </l>
<l>Ghe alzo su le tàtare e 'l presento. </l>
<l>La ride, e mi, un pentòn, el cazzo drento. </l>
<l>Ceda l'ambrosia e 'l nettare dei Dei, </l>
<l>E vaga alla lovana</l>
<l>Perché no i zonze al terzo della strada. </l>
<l>Altro che i campi Elisi sì ghe vuol</l>
<l>A superar l'albuòl</l>
<l>Che apportè in tutti do sì dolce mana. </l>
<l>Ala prima cazzada</l>
<l>Ne fu forza criar ohimei, ohimei, </l>
<l>E dar dentro de longo ai morsegoni, </l>
<l>A suzzi, a susti, a basi</l>
<l>E ai più dolci spentoni, </l>
<l>Per farla co se diè subito e presto, </l>
<l>Come porta l'honesto</l>
<l>D'un cazzo e d'una pota in simil casi. </l>
<l>Mo no so miga al fin co no morisse</l>
<l>Alora che ghe disse: </l>
<l>Te lasso, anima mia, no posso pi, </l>
<l>E ella: Ohimei, ohimei, vegno anche mi. </l>
<l>Lasso pensar el resto a chi ha intelletto, </l>
<l>E cussì a passo a passo</l>
<l>Considerar el fotter ben compìo, </l>
<l>E che dolcezza che mi gustì alora, </l>
<l>Finché gh'el cavè fuora</l>
<l>Stracco foffio, sudao, pianziotto e lasso, </l>
<l>No lassando da drio</l>
<l>Che anche el deo borghizase qualche puoco, </l>
<l>Che mi, zonto a sto segno, pi no posso, </l>
<l>È forza che me immuta</l>
<l>Con dir che me cognosso</l>
<l>Che 'l mondo possa dar massa lichetti, </l>
<l>Cieli, stelle, pianetti, </l>
<l>Perché senza un pensier, quasi alla muta, </l>
<l>Senza servir, se puol star su le sanze, </l>
<l>Cerimonie e creanze, </l>
<l>Con quatro basi e do – raìze mia –</l>
<l>Provar del fotter l'alta monarchia. </l>
<l>Canzon, porta da lai co ti va in volta</l>
<l>Sempre un bon pistolese, </l>
<l>E per ogni paese</l>
<l>Vattene via resolta</l>
<l>De pettarlo intraverso del mustazzo</l>
<l>A chi te lezze e no ghe tira el cazzo. </l>
</lg>
</div2>
<div2>
<head><hi rend="italic"> Canzon (della masseretta)</hi></head>
<lg>


<l>Tra quante frezze, cazzo, che ti ha tratto, </l>
<l>Amor, daspuò ti è amor, </l>
<l>No solamente in homeni, ma in dei, </l>
<l>Ardisso dir che ti non ha mai fatto</l>
<l>Colpo de mazor gloria e de pi honor</l>
<l>De questo del mio cuor, </l>
<l>Se ben che zorno e notte sbràgio, hoimei! </l>
<l>Fu il colpo al'improvisa</l>
<l>De sotto la camisa, </l>
<l>Pensando, mi cogion, d'esser seguro, </l>
<l>Quando sora pensier certe occhizae</l>
<l>Me devi regalae</l>
<l>Che da spavento me fè restar duro. </l>
<l>Giera alabastro puro</l>
<l>L'una e l'altra tettina</l>
<l>Che spontava dal vello tutte fuora, </l>
<l>Onde è forza che muora</l>
<l>Se no fùrego un puoco in la monina. </l>
<l>Potta, ti ha il gran poder fra le brigae, </l>
<l>Orbetto fantolin. </l>
<l>Coggioni, adesso sì che me cognosso</l>
<l>Che per ti porto sporche le palae, </l>
<l>E che sempre co fa un saltamartin</l>
<l>Sta dretto el mio puttin</l>
<l>Co 'l viso insbuferlao, pianziotto e rosso; </l>
<l>No provo pi contento, </l>
<l>Anzi ho sempre tormento, </l>
<l>Corro e son con la mente e co 'l pensier</l>
<l>Al mio ben, masseretta del piovan, </l>
<l>Che me ha con le so man</l>
<l>Sola e in camisa fatto presonier, </l>
<l>Che no me valse haver</l>
<l>El stocco desfodrao</l>
<l>Contra la forza de tanta bellezza, </l>
<l>No vardando la frezza</l>
<l>A darme l'astia fina sul sagrao. </l>
<l>O venturà massera, o masseretta, </l>
<l>Deventà mia madonna, </l>
<l>Che me puol comandar sempre d'ogni hora, </l>
<l>Caro el mio caro ben, la mia donetta, </l>
<l>No vùstu darme un dì tantin de monna, </l>
<l>Zo ch'el mio cazzo sonna</l>
<l>Do botte campanò 'nanzi ch'el muora? </l>
<l>Te prego esser contenta, </l>
<l>No voler pi che stenta, </l>
<l>Perché talmente ho in òrdene l'ordegno, </l>
<l>Che se no ti me tiol sta frenesia, </l>
<l>Un zorno per la via, </l>
<l>Cazzo, porìa buttartela de segno. </l>
<l>E tuì questo per pegno, </l>
<l>S'ti vuol saver co stago, </l>
<l>Che ala fin per haver comoditae</l>
<l>De darte do chiavae</l>
<l>Comodamente, son per farme zago. </l>
<l>Ti servi, masseretta, e sti xe degna</l>
<l>Che ogni homo te sia servo, </l>
<l>A star in ditto de chi n'è coggion, </l>
<l>E amor in sta passion sezon me tegna</l>
<l>Se co te vedo no son tutto nervo, </l>
<l>Gagiardo co xe un cervo, </l>
<l>E tutto questo, cazzo, in conclusion. </l>
<l>O pianetto sassin, </l>
<l>Pùstu haver presto fin, </l>
<l>Za che ti ha destinà sta robba arente</l>
<l>D'un vecchio che ha el verzotto in pe' de pinca, </l>
<l>E mi ch'el me deschinca</l>
<l>Tanto el me tira, e no poder far niente! </l>
<l>Ho el cazzo sì sbogiente, </l>
<l>Che se le spesse botte</l>
<l>Come ch'el fa, meschin, no 'l lagremesse, </l>
<l>L'arderìa le braghesse, </l>
<l>E 'l cullo e 'l pettenecchio e le ballotte. </l>
<l>Ti ridevi, cagnona pattarina, </l>
<l>E mi gramo buttava</l>
<l>Làgreme tanto grosse sotto el pano, </l>
<l>Campo alto al cullo lu e la so puìna! </l>
<l>E mi co la capella suspirava, </l>
<l>Pénsete se provava</l>
<l>Ogni compìa malora, ogni malano. </l>
<l>Te vardava e taseva, </l>
<l>E co 'l cuor te diseva: </l>
<l>Mo se quel che ti mostri xe sì bello,</l>
<l>Che cosa diè esser sotto la vestura, </l>
<l>In quella stendaura</l>
<l>Che monna gusteràvio con l'osello! </l>
<l>In fina ogni cavello</l>
<l>Se me drizzè del cao</l>
<l>Quando te visti do gambe sì fatte, </l>
<l>E quasi me insì el fiao</l>
<l>Pensando a quel che diè esser le cullatte. </l>
<l>Del servir che ti fa no te instizar, </l>
<l>Perché aponto el pi bon</l>
<l>Che nasce sotto el ciel xe destinà, </l>
<l>Speranzetta mia d'oro, e sconvien far</l>
<l>A quel la servitù e condition</l>
<l>Che obliga el so paron, </l>
<l>Ordene che xe stao, che xe e sarà. </l>
<l>Varda l'oro e l'arzento, </l>
<l>Che è pare del contento, </l>
<l>Comodo tutto do serve ala stretta</l>
<l>E ogni altra cosa in anema e vivente. </l>
<l>Benedette le stente</l>
<l>Che ti fa in ca' del vecchio, cusì quieta, </l>
<l>Che tanto me deletta</l>
<l>E me piase i to muodi</l>
<l>Che basserave i scòvoli e le scuelle, </l>
<l>Piàdene e pignattelle, </l>
<l>E infina anche la secchia che ti svuodi. </l>
<l>Amor te diga là che notte fe', </l>
<l>Che fu sempre presente</l>
<l>A quelle smanie, a quei grossi suori, </l>
<l>Che un gramo puoco che me indormenzè, </l>
<l>E che me insuniava esserte arente</l>
<l>Co 'l cazzo reverente</l>
<l>Te comenzava a penetrar i ori, </l>
<l>Fu sora del mio letto</l>
<l>Da un gatto maledetto</l>
<l>Desmissià co un'urla spaventosa, </l>
<l>E mi, pensando d'esser sentà in sella, </l>
<l>Me trovì in man la mella</l>
<l>Infin ai elci tutta smocignosa. </l>
<l>O che stella rabbiosa, </l>
<l>O pianetto fottuo, </l>
<l>Za che co penso d'esser a le strette, </l>
<l>Me trovo le borsette, </l>
<l>La man, la panza, el cazzo tutto bruo. </l>
<l>No credo certo che sora la terra</l>
<l>Sia un altro inamorao</l>
<l>Che mena vita sì dura e senestra</l>
<l>Come che meno mi mattina e sera, </l>
<l>Masseretta, daspuò che mi t'ho occhiao. </l>
<l>Cancaro a chi ha insegnao</l>
<l>Senza pignata far tanta manestra, </l>
<l>Ma sia pur i disgusti</l>
<l>E le làgreme e i susti</l>
<l>Quanti che i vuole, e sia grandi i tormenti, </l>
<l>Che sarò sempre el pi constante osello</l>
<l>Che viva sotto el cielo, </l>
<l>No menando mai l'ale in altri venti. </l>
<l>Con ti xe i mie franzenti, </l>
<l>E con ti me ne impazzo, </l>
<l>Né con altre sto cazzo mollerò</l>
<l>Per fina che haverò</l>
<l>Spirito, vita cuor, ballotte e cazzo. </l>
<l>Canzon, scappina via da la massera</l>
<l>Inanzi che sia sera, </l>
<l>E dighe in t'una recchia sora el tutto</l>
<l>Che morirò se la no me dà agiuto. </l>
<l>Ma varda a dirlo pian</l>
<l>Per amor del piovan, </l>
<l>E che co la t'ha letto</l>
<l>Che la se sconda sotto del so letto, </l>
<l>E se per strada qualcun te trovasse</l>
<l>E che 'l te coggionasse, </l>
<l>Senza cercar ch'il sia</l>
<l>Dighe bardassa vecchia e corri via. </l>
</lg>
</div2>
<div2>
<head><hi rend="italic"> Canzon (delle strazze)</hi></head>
<lg>


<l>Amor, vivemo tra la gatta e i stizzi</l>
<l>In t'una ca' a pè pian, </l>
<l>E no vedo però che ti t'aggrizzi, </l>
<l>Dove e la lume e 'l pan</l>
<l>Sta tutto in t'un, la rocca, i drappi e 'l vin, </l>
<l>La vecchia e le fassine, </l>
<l>I putti e le galline, </l>
<l>E mezzo el cavezal sotto el camin, </l>
<l>Dove taccà a un ancin</l>
<l>Ghè in muodo de trofeo</l>
<l>La farsora, una scuffia e la graella, </l>
<l>La zucca da l'aséo, </l>
<l>Un cesto e la sportella, </l>
<l>E 'l letto è fatto d'àlega e de stoppa, </l>
<l>Così avalìo che i pùlesi s'intoppa. </l>
<l>In pe' d'un papagà s'alieva un'occa, </l>
<l>In pe' d'un cagnoletto</l>
<l>Gh'è un porchetto zentil che basa in bocca, </l>
<l>Lascivo animaletto, </l>
<l>Soave compagnia, dolce concerto, </l>
<l>L'occa, la gatta e tutti, </l>
<l>La vecchia, el porco e i putti, </l>
<l>Le galline e 'l mio amor sotto un coverto, </l>
<l>Ch'è in cento parte averto, </l>
<l>Onde la luna, el sol, </l>
<l>Fa tanto più la casa allegra e chiara, </l>
<l>Come sotto un storuol</l>
<l>Sconde fortuna avara</l>
<l>Una zògia, una perla in le scovazze, </l>
<l>Infinita bellezza in mille strazze. </l>
<l>El cóncolo del pan stroppa un balcon</l>
<l>Che n'ha scuri né vieri, </l>
<l>Magna in tel pugno ogn'un co fa el falcon</l>
<l>Senza tola o tagieri, </l>
<l>Sta la famegia intorno alla pignata</l>
<l>A aspettar che sia cotto, </l>
<l>Ogn'un beve in t'un gotto, </l>
<l>E tutti sguazza a un bezzo de salata, </l>
<l>Vita vera e beata, </l>
<l>Un lenzuol fa per sìe, </l>
<l>Che da un dì all'altro è marizzà dal fumo, </l>
<l>Man, brazzi, teste e pìe</l>
<l>Sta in t'un, tutti in t'un grumo, </l>
<l>Onde se vede un ordine a grotesche</l>
<l>De persone, de bestie e de baltresche. </l>
<l>In casa, chi xe in camera xe in sala, </l>
<l>Chi è in sala è in magazen, </l>
<l>Gh'è nome un letto in t'una sottoscala, </l>
<l>Ove in brazzo al mio ben</l>
<l>Passo le notte de dolcezza piene, </l>
<l>Se ben la piozza e 'l vento</l>
<l>Ne vien tal volta drento</l>
<l>A refrescar l'amor su per le rene. </l>
<l>Notte care e serene, </l>
<l>Caro luogo amoroso, </l>
<l>Beltà celeste in povera schiavina. </l>
<l>Tògia un letto pomposo</l>
<l>Ch'ha dentro una Gabrina, </l>
<l>Che fa in lu quell'effetto un viso d'orca, </l>
<l>Che in bella chebba una gazzuola sporca. </l>
<l>In sta ca' benedetta e luminosa</l>
<l>Vive poveramente</l>
<l>Sta mia bella d'amor cara e strazzosa, </l>
<l>Strazzosa riccamente, </l>
<l>Che con più strazze e manco drappi intorno</l>
<l>Più se descovre i bianchi</l>
<l>E verzelai fianchi, </l>
<l>Com'è più bel con manco nìole el zorno, </l>
<l>Habito troppo adorno</l>
<l>Sora perle e rubini, </l>
<l>Sora beltà che supera ciascuna. </l>
<l>Qual se fra do camini</l>
<l>S'imbavara la luna, </l>
<l>Che luse in mezzo, tal splende la fazza</l>
<l>E i razzi de custìa fra strazza e strazza. </l>
<l>A sta beltà ste strazze ghe bisogna, </l>
<l>Che no se diè stroparla, </l>
<l>S'ha da covrir de drappi una carogna</l>
<l>Che stòmega a vardarla, </l>
<l>Ma quella vita in st'habito risplende, </l>
<l>Senza industria e senz'arte, </l>
<l>Masizza in ogni parte, </l>
<l>Che né cassi, né veli il bel contende. </l>
<l>Carne bianche e stupende, </l>
<l>Al ciel nude e scoverte</l>
<l>Per pompa de natura poverette, </l>
<l>Andé a sto muodo averte, </l>
<l>O collo, o spalle, o tette, </l>
<l>Che no se tàgia un vanto ove è l'anello, </l>
<l>Se no, perché è pi bel questo de quello. </l>
<l>Che drappi porìa mai, se i fosse d'oro, </l>
<l>Covrir sì bei colori, </l>
<l>Che no fosse un leame in su un tesoro, </l>
<l>Un fango sora i fiori? </l>
<l>Va pur cusì, che l' humiltà t'innalza, </l>
<l>Va, poveretta altiera, </l>
<l>Cusì co i pìe per terra, </l>
<l>Che ti è pi bella quanto pi descalza. </l>
<l>Com'el ciel me strabalza</l>
<l>A una bellezza estrema, </l>
<l>In t'una casa che no gh'è do scuelle, </l>
<l>Providenza suprema</l>
<l>Del cielo e delle stelle, </l>
<l>Che xe andà a cattar fuora do despersi</l>
<l>Per unir le to strazze co i mie versi! </l>
<l>Strazze mie care, ond'ho rivolto el cuor, </l>
<l>Dolce strazze amorose, </l>
<l>Fenestre della gratia, occhi d'amor, </l>
<l>Strazze fodrae de ruose, </l>
<l>Che se vede a spontar tra lista e lista, </l>
<l>Fuora de quei sbregoni</l>
<l>Quattro dea de galloni</l>
<l>Che trazze lampi che te tiol la vista. </l>
<l>Fia mia, chi no t'ha vista, </l>
<l>È un huomo mezzo vivo, </l>
<l>Chi te vede e no muor è un zocco morto, </l>
<l>E mi che te descrivo</l>
<l>So che te fazzo torto, </l>
<l>Che te tanso la gloria e te defraudo</l>
<l>E te stronzo l'honor pi che te laudo. </l>
<l>Podess'io pur con dar della mia vita</l>
<l>Trovar più lengue a usura, </l>
<l>Che la mia sola a una beltà infinita</l>
<l>È piccola misura, </l>
<l>So che no digo niente a quel che lasso, </l>
<l>Ma quel puoco ch'intendo</l>
<l>El mesuro, e comprendo</l>
<l>Co' se mesura el ciel con un compasso. </l>
<l>In sta bellezza passo</l>
<l>La mia vita contenta, </l>
<l>Che trova salda fede in veste rotte, </l>
<l>No ho pi chi me tormenta</l>
<l>Né 'l zorno, né la notte, </l>
<l>Ghe xe un voler, un'anima in do petti, </l>
<l>Così che ghe n'è puoche in molti letti. </l>
<l>Cerché, donne, d'haver laghi de pianti, </l>
<l>Rèfoli de sospiri, </l>
<l>E sempre innanti eserciti d'amanti, </l>
<l>Formé nuovi martiri, </l>
<l>Notrive cento diavoli in te i occhi</l>
<l>Che tenta i cuor contriti, </l>
<l>Cerché che mille afflitti</l>
<l>Ve se vegna a buttar morti in zenocchi. </l>
<l>Amor, s'ti me infenocchi</l>
<l>Mai più, frìzzeme all'hora, </l>
<l>Che te apparecchio la farina e l'ògio. </l>
<l>Questa è la mia signora, </l>
<l>La me vuol, mi la vògio, </l>
<l>Non ho qua da rabbiar, né da instizzarme, </l>
<l>Chi vuol guerra d'amor se metta in arme. </l>
<l>Canzon mia repezzà, </l>
<l>S'ti è per sorte represa, e ti reprendi</l>
<l>Chi te reprenderà, </l>
<l>Mostra che ti l'intendi, </l>
<l>E di', che s'ti no ha drappi de veluo, </l>
<l>Che quel che è Dio d'Amor va sempre nuo. </l>
</lg>
</div2>
<div2>
<head><hi rend="italic"> Canzon (dei soldi)</hi></head>
<lg>


<l>Amor, e me contento che ti fazzi</l>
<l>El pezzo che ti puol e che ti sa, </l>
<l>Tiénme quanto ti vuol martorizà, </l>
<l>Dàme de i mustazzoni, </l>
<l>Fàme in mille bocconi, </l>
<l>Tiòme la vita, l'anema e l'honor, </l>
<l>Che sempre te sarò bon servidor, </l>
<l>Ma voler anche, per sta cortesia, </l>
<l>Farme tior i mie soldi da costìa, </l>
<l>No so chi ghe starìa. </l>
<l>D'ogni cosa ho soffrìo, </l>
<l>Ma voler tiorm'el mio, </l>
<l>Amor, l'è forza che me tira in drìo. </l>
<l>Ti vedi c'ho tasù de tutto 'l resto, </l>
<l>Ma no vuoi sopportarla mo de questo. </l>
<l>Fin che ti è stà in t'i termini, ti ha visto</l>
<l>Se mai m'ho lamentà de cosa alcuna, </l>
<l>E ti me n'ha pur fatto anche qualcuna, </l>
<l>Che mi no so se un santo</l>
<l>Havesse soffrìo tanto, </l>
<l>Ma volerme mo tior sovra mercao</l>
<l>Anche quel puoco ben che Dio m'ha dao, </l>
<l>No so dove che s'usa ste creanze, </l>
<l>Dove ti habbi imparà ste bone usanze. </l>
<l>Queste xe le speranze</l>
<l>Che se diè haver in ti? </l>
<l>Mo se ti fa così, </l>
<l>Tioia in t'i occhi che te serve pi. </l>
<l>S'ti farà così a ogn'un de sti favori, </l>
<l>Ti troverà in te 'l cul i servidori. </l>
<l>Ti vuol o ti no vuol, o sì o no, </l>
<l>Che vaga da costìa, o no ghe vaga? </l>
<l>S'ti no vuol ti pol dir che ghe n'incaga, </l>
<l>Che 'l saverò ben far, </l>
<l>E no voler far star, </l>
<l>Né me trescar su i soldi in to mal hora, </l>
<l>Che son ben homo da cavarme fuora. </l>
<l>S'ti vuol mo che ghe vada co sti patti</l>
<l>Che paga i arlassi che ti me tien fatti. </l>
<l>Le xe cose da matti</l>
<l>Da farse darla taca. </l>
<l>Ti è ben cola ch'attaca, </l>
<l>Ma i soldi è la recetta che destaca. </l>
<l>No, no, l'è bona robba, la xe bella, </l>
<l>Ma vuoi mi i soldi, e la potta per ella. </l>
<l>Canzon, fàme un piaser, </l>
<l>Se Amor no ha pensier</l>
<l>D'attacarse a le cose del dover, </l>
<l>Di' ch'incago a le donne in te 'l mustazzo, </l>
<l>Che mi m'attenderò a menarm'el cazzo. </l>
</lg>
</div2>
</div1>
<div1 n="Sonetti">
<div2>
<head><hi rend="italic"> 1</hi></head>
<lg>


<l>Signor, se per pietà no ti soccorri</l>
<l>Sti to moderni meschini poeti, </l>
<l>I vedo tanto grami e povereti</l>
<l>Che infina i sassi ha compassion de lori. </l>
<l>Tutte le so fadighe e i so suori, </l>
<l>Compona pur e canzon e sonetti, </l>
<l>No è bone da cavar quatro marchetti</l>
<l>Da ste arpie, da sti mostri traditori.</l>
<l>Una de do: o fa che sia bandìa</l>
<l>Sta profession, o più severamente</l>
<l>Castiga, che no se usa l'eresia. </l>
<l>O manda adosso a cusì crudel zente</l>
<l>Una sorte de nuova malatia</l>
<l>Che la varissa i versi solamente. </l>
</lg>
</div2>
<div2>
<head><hi rend="italic"> 2</hi></head>
<lg>

<l>Co ti ha qualche vestura strafozà, </l>
<l>Tiolta da Mandolin, da Salomon, </l>
<l>Ti corri su la porta, su 'l balcon, </l>
<l>Per mostrarla immediate alla contrà. </l>
<l>Co un todesco te prattica per ca', </l>
<l>Batta pur oro, o volta pur paston, </l>
<l>Che subito ti dissi a ogni berton: </l>
<l>Un de fòntego m'è morto e infrisà. </l>
<l>E po ch'è, che no è, vien un che disse: </l>
<l>Signora, in pena de diese ducati, </l>
<l>Presenté la vestura e le camise. </l>
<l>...................................<gap/> </l>
<l>................................... <gap/></l>
<l>................................... <gap/></l>
</lg>
</div2>
<div2>
<head><hi rend="italic"> 3</hi></head>
<lg>

<l>Tutti i mie amori alfin conclude in berte, </l>
<l>Per muarme de dona in dì per dì, </l>
<l>Né mai fin qua me son dogiù de certe, </l>
<l>Ma in fatti una fra tutte me ha chiavì. </l>
<l>Parse che una a favori, a mille offerte, </l>
<l>Se fosse mezza impatronìa de mi. </l>
<l>Co visti certe cose sì scoverte, </l>
<l>No me podé po all'hora tegnir pi. </l>
<l>Ghe domandì comoditae secreta</l>
<l>Più per creanza che per voluntà, </l>
<l>Mo el ziogo no finì che hebbi la stretta. </l>
<l>Che assai sfazadamente fu affrontà, </l>
<l>Mi bandìo, mi scolaro e mi poeta, </l>
<l>Da una vecchia, una orchessa, un'amorbà. </l>
</lg>
</div2>
<div2>
<head><hi rend="italic"> 4</hi></head>
<lg>

<l>Potta, chi havesse ditto che un par mio</l>
<l>Se havesse confinà star in galìa, </l>
<l>E digo, de mia pura bizzaria, </l>
<l>La xe ben granda, puttana zudìo! </l>
<l>Mi che ogni zorno alle Vignole e a Lio</l>
<l>Passava la mia cara fantasia, </l>
<l>Mi che mai non fallava Avemaria</l>
<l>Che no fesse l'amor per el mio rio, </l>
<l>Me habbia lassà ridur a sti partii, </l>
<l>Che per veder do terre de infideli, </l>
<l>E sansaghi e cadì, turchi e zudii, </l>
<l>Assenei, caravane de cambieli, </l>
<l>Moschee piene de statue e de i so dii, </l>
<l>Me sia partìo fuora dai do casteli. </l>
</lg>
</div2>
<div2>
<head><hi rend="italic"> 5</hi></head>
<lg>

<l>Eccetto l'homo ogni altra bestia ha ben, </l>
<l>L'altre vien governae dalla Natura, </l>
<l>Che è so mare, so nena, e che ghe ha cura, </l>
<l>Che ghe dà tutto quello che ghe vien. </l>
<l>L'homo delle desgrazie è prima pien</l>
<l>Che l'habbia, se puol dir, preso figura, </l>
<l>L'è pur solo, che sa, che ha sta paura</l>
<l>De tornar, de ressolverse in terren. </l>
<l>Ello ha per guida el senso e la rason, </l>
<l>E se l'è da una banda parzial, </l>
<l>L'altra el tien in continua passion. </l>
<l>Gramo sto viver misero e mortal, </l>
<l>Se la Natura e 'l ciel ne fa sto don</l>
<l>Perche 'l sia fondamento d'ogni mal! </l>
</lg>
</div2>
<div2>
<head><hi rend="italic"> 6</hi></head>
<lg>

<l>Zonto alla natural mia impatientia, </l>
<l>Fatta per l'uso al cuor piaga fondìa, </l>
<l>E alla mia singular poltronaria</l>
<l>Che ha per massera la mia diligentia, </l>
<l>Ho per gratia del ciel tal influentia</l>
<l>Che certo altri che mi se appicherìa, </l>
<l>Che ogni pianetto per so cortesia</l>
<l>Me ha qualche puoco de malevolentia. </l>
<l>Mi, che se vedo urtar un sasso a un can, </l>
<l>Fazzo a mità con esso del dolor, </l>
<l>Che per lu maledisso quella man, </l>
<l>Se me vògio cavar qualche mio humor, </l>
<l>El diavol, del mio dano vardian, </l>
<l>Tàgia el dessegno e me spartisse el cuor. </l>
</lg>
</div2>
<div2>
<head><hi rend="italic"> 7</hi></head>
<lg>

<l>Se se accordasse in ciel ciascuna stella</l>
<l>De mostrar le so forze ai nostri dì, </l>
<l>E metter tutto quel che la puol pi</l>
<l>Per formar una Venere novella, </l>
<l>No sarìa mai che me piasesse quella</l>
<l>Tanto co' è questa che ho depenta in mi, </l>
<l>Né voi cercar zo che la fosse in sì, </l>
<l>Se ben che in mi la no sarìa pi bella.</l>
<l>No posso far sì lucido concetto</l>
<l>Che appresso el sol, che luse al mio pensier, </l>
<l>Ogni altro no me para un feraletto. </l>
<l>No posso far, e no vorìa poder, </l>
<l>Che no voi poder creder che altro oggetto</l>
<l>Me daga maravegia, né piaser. </l>
</lg>
</div2>
<div2>
<head><hi rend="italic"> 8</hi></head>
<lg>

<l>O cielo, e me inzenocchio e mando fuora</l>
<l>Quei preghi pi efficaci che mai posso, </l>
<l>S'ti fussi mai da nissun prego mosso, </l>
<l>Fa' canevera un dì la mia signora. </l>
<l>Che se altra donna mai pi me inamora, </l>
<l>No me posso levar la sé da dosso. </l>
<l>Se ghe vegnisse ben la gobba e 'l gosso, </l>
<l>La me sarìa una Venere e un'Aurora. </l>
<l>Del resto, Amor, se ben ti te armi in cielo, </l>
<l>E ch'el farme soggetto sia el to fin, </l>
<l>Te ne indesprego s'ti me storzi un pelo. </l>
<l>Che i lazzi, l'arco e i strali d'oro fin, </l>
<l>I to inganni, el poder, la fiama e 'l zelo, </l>
<l>I paro tutti co 'l bocal del vin. </l>
</lg>
</div2>
<div2>
<head><hi rend="italic"> 9</hi></head>
<lg>

<l>Songio mi, Amor, quel servidor de dame? </l>
<l>Songio mi, Amor, quel che pruffana tutto? </l>
<l>Songio mi quel per ti cusì destrutto, </l>
<l>O songio un resanà, che muor da fame? </l>
<l>Dove è pi le to frezze e le toe fiame</l>
<l>Che me haveva sti dì sì mal condutto? </l>
<l>Va, le afficca in t'un pan o in t'un persutto</l>
<l>S'ti vuol che torna sotto el to reame. </l>
<l>Del resto, fame usar tutti i to tratti, </l>
<l>Fa che habbia mille, se no basta un sguardo, </l>
<l>Che mai levarò el cuor zo de sti piatti. </l>
<l>Va pur, e metti in sémola el to dardo, </l>
<l>Che per adesso son co xe quei gatti</l>
<l>Che lassa el sorze per magnar el lardo. </l>
</lg>
</div2>
<div2>
<head><hi rend="italic"> 10</hi></head>
<lg>

<l>La notte che serré la porta al dì, </l>
<l>Che successe a quell'altro, che successe</l>
<l>A quel che amor me fè tante promesse, </l>
<l>Là in l'apparir dell'alba me insonij. </l>
<l>E cusì in sonno vagabondo in ti, </l>
<l>Zonsi in sin al callar delle braghesse, </l>
<l>Quando el zorno e 'l sonar le prime messe</l>
<l>Me fa fermar, me fa tornar in mi. </l>
<l>O maledetti botti, o maledetti</l>
<l>Martelli, e pi maledette le man</l>
<l>Che me ha tiolto e robbà tanti deletti. </l>
<l>Dal monte son tornà pur in paltan, </l>
<l>E dal ciel in sto mar pien de deffetti. </l>
<l>O masìn empio, o crudel sagrestan! </l>
</lg>
</div2>
<div2>
<head><hi rend="italic"> 11</hi></head>
<lg>

<l>Occhi pianzé, che ghe ne havé cason, </l>
<l>Accompagné sto cuor che è tutto pianto, </l>
<l>Bocca sospira, zemi, e pianzi tanto</l>
<l>Che l'inferno se muova a compassion. </l>
<l>No ghe ha valesto né pianti né ontion, </l>
<l>Puoco ziova l'haver tra belle el vanto, </l>
<l>Che né mai Cloto no, né Radamanto, </l>
<l>Ha tiolto al mondo la so perfettion. </l>
<l>Livia xe morta, Livia xe passà. </l>
<l>Ah, destin maledetto! Ah, crudel mostro, </l>
<l>Ti è pur contento, ti te ha pur satià! </l>
<l>Ma perché tanto el vecchio e 'l niovo inchiostro</l>
<l>Lauda chi in pe' de pianzer se ha amazzà? </l>
<l>Man, questo è el servo, fè l'officio vostro. </l>
</lg>
</div2>
<div2>
<head><hi rend="italic"> 12</hi></head>
<lg>

<l>Quanto tempo s'aspetta un'allegrezza, </l>
<l>Che a pena l'è vegnù, che l'è partì, </l>
<l>Che me ha privà, meschin, de una richezza</l>
<l>Che me feva star ben tutti i mie dì. </l>
<l>Volse custìa, dopo tanta fierezza, </l>
<l>Haver al fin compassion de mi. </l>
<l>Ahimè! che in la infinita mia dolcezza</l>
<l>Me manché quel che me importava pi. </l>
<l>Che co ghe fu vesin persi l'ardir, </l>
<l>Persi appresso el mio ben ogni possanza, </l>
<l>Quasi ferìo, che staga per morir. </l>
<l>Che hoi da far del viver che me avanza, </l>
<l>Se è vegnù quel che no dovea vegnir, </l>
<l>Per tagiarme a traverso ogni speranza? </l>
</lg>
</div2>
<div2>
<head><hi rend="italic"> 13</hi></head>
<lg>

<l>Co ti fa profession de no voler</l>
<l>Esser vardà, né bramà dalla zente, </l>
<l>O tàgiate la testa, o crudelmente</l>
<l>Sepelìsite viva in monastier. </l>
<l>Perché tanto è possibile poder</l>
<l>Star con cusì bel viso continente, </l>
<l>Co' è ch'el levante deventa ponente, </l>
<l>E un spàrese un talpòn, o un salghèr. </l>
<l>Le brutte e desgratiae scampa i balconi, </l>
<l>E no le belle, e le tane e le grotte</l>
<l>Xe per serpenti, per tigre e leoni. </l>
<l>Ma, donne, co ti è sì lascive e giotte, </l>
<l>Diè star nome su amori e pettoloni, </l>
<l>Sul far de notte dì, de zorno notte. </l>
</lg>
</div2>
<div2>
<head><hi rend="italic"> 14</hi></head>
<lg>

<l>Fa el pezzo che ti sa per mio despetto</l>
<l>Che te ne incago, Amor, s'ti nol vuol far, </l>
<l>Che son mo tanto uso a sopportar</l>
<l>Che no ho resto de honor per un marchetto. </l>
<l>Che pezzo posso io haver, che veder schietto</l>
<l>Che custìa no dà fede al mio stentar, </l>
<l>Con tutto che se nome el lagremar</l>
<l>Fa parer che la notte pisa in letto? </l>
<l>E se spesso me mostro de altro humor, </l>
<l>Doverìa ben saver ch'e' me dà morte, </l>
<l>Che rido in vista e lagremo co 'l cuor. </l>
<l>Ma ella, che è in sto humor tenace e forte, </l>
<l>Crede amazzarme, e no me dà dolor. </l>
<l>Che vegna la giandusa alla mia sorte! </l>
</lg>
</div2>
<div2>
<head><hi rend="italic"> 15</hi></head>
<lg>

<l>Dal nascer tutti ha el cancaro che i magna, </l>
<l>Tutti ha el so proprio humor della so sorte, </l>
<l>Chi teme e chi desidera la morte, </l>
<l>Chi ride del continuo e chi se lagna. </l>
<l>Chi brama dominar monti e campagna, </l>
<l>Chi seguita, chi fuze honori e Corte, </l>
<l>Chi cerca per vie drete e per vie storte</l>
<l>Ch'el so nome drio lu vivo romagna. </l>
<l>E fin che un no se cava un appetito, </l>
<l>No l'ha mai ben, e se 'l se cava po, </l>
<l>El va co 'l desiderio in infinito. </l>
<l>Gramo colù, s'el mondo fosse so', </l>
<l>S'el sarà in l'ozio e in l'ingordisia fito. </l>
<l>Beati quei che un àgio ghe fa pro'! </l>
</lg>
</div2>
<div2>
<head><hi rend="italic"> 16</hi></head>
<lg>

<l>Anzoletta del ciel, senza peccà, </l>
<l>Sorellina d'amor mia picchenina, </l>
<l>Che cusì puramente fantolina</l>
<l>Ti ha el ciel dei to ziogheti innamorà, </l>
<l>Sia benedetto chi te ha costumà, </l>
<l>Pura colomba della casa orsina, </l>
<l>Sia benedetta quella gratijna, </l>
<l>E quel caro visetto inzucherà. </l>
<l>Benedetti i sestini e le zanzette, </l>
<l>Che a chi le sente le ghe cava el cuor, </l>
<l>O co se fa a un melon, le el sparte in fette. </l>
<l>O pare, o mare, o nena, o dio d'amor, </l>
<l>O stelle siéu per sempre benedette, </l>
<l>Che no ghe havé mancà d'ogni favor. </l>
</lg>
</div2>
<div2>
<head><hi rend="italic"> 17</hi></head>
<lg>

<l>Oh, quante volte al dì son un lion! </l>
<l>Oh, quante volte al dì son un agnel! </l>
<l>Quante mi inalzo col pensier al ciel</l>
<l>E po me lasso andar zo a tombolon! </l>
<l>Oh, quante volte aniego la rason</l>
<l>E fazo l'appetito mio fradel! </l>
<l>Quante stago in amor puoco in cervel! </l>
<l>Quante possio saver mai quel che son! </l>
<l>Oh, quanto spesso bramo, e no so che, </l>
<l>E quel, co so che l'ho, nol vorìa haver, </l>
<l>E co ghe ne son privo ardo da sé! </l>
<l>Oh, quanto un sguardo sforza el mio voler! </l>
<l>Quanto el me empie de miel e de aloè! </l>
<l>Quanti travagi ha un puoco de piaser! </l>
</lg>
</div2>
<div2>
<head><hi rend="italic"> 18</hi></head>
<lg>

<l>Mo se se chiama Dio l'eterno amor</l>
<l>Per amar cadauna so creatura, </l>
<l>Se sè in tel resto imagine so pura, </l>
<l>Perché no somegiarla anche in amor? </l>
<l>Se 'l sol, amando, manda el so splendor, </l>
<l>Se nasce per amor zò che è in natura, </l>
<l>Se nome per amor sto mondo dura, </l>
<l>Come amor no cognosce el vostro cuor? </l>
<l>Perché el sol de vostri occhi arde ogni mente, </l>
<l>E ve nasce un pensier co l'odio drio, </l>
<l>E de lu ve nudrì naturalmente? </l>
<l>Niovo destin e troppo crudo è el mio, </l>
<l>Amar chi xe contraria a mi, alla zente, </l>
<l>Al mondo, alla natura, al sol e a Dio. </l>
</lg>
</div2>
<div2>
<head><hi rend="italic"> 19</hi></head>
<lg>

<l>El vostro dir: Torné, caro ben mio, </l>
<l>Più de tre dì me ha fato vegnir là, </l>
<l>Ma el vederve d'ogni hora accompagnà</l>
<l>Con un sporco Bettin, si me ha chiarìo. </l>
<l>Mo no savevi dirme, puol far Dio: </l>
<l>No me vegnir, che no te vògio in ca', </l>
<l>Che immediate tollerà combià, </l>
<l>Lassando che a sta foza ghe dè drio. </l>
<l>Mo vegnir al balcon, e dirme pian: </l>
<l>Stà un altro puoco, che l'anderà via, </l>
<l>No te partir, ti xe pur un gran can, </l>
<l>Madonna Cattarina, anema mia, </l>
<l>Ha causado che con le mie man</l>
<l>Me passerò sta tanta frenesia. </l>
<l>E cusì, fia mia, </l>
<l>Ve darò quel contento che bramé</l>
<l>A no metterve in ca' passo, né pe'. </l>
<l>E se desideré</l>
<l>De volerme mo ancora far l'amor, </l>
<l>Meneve pur la potta a mio saor. </l>
</lg>
</div2>
<div2>
<head><hi rend="italic"> 20</hi></head>
<lg>

<l>Madonna, alla natura che vu havé</l>
<l>No vossé nianche haver altro marìo, </l>
<l>Che l'è un certo homo che no ve vien drio, </l>
<l>E sì ve lassa far quel che volé. </l>
<l>No me disé mo più che no podé, </l>
<l>Che me faressi ben cazzar in rio. </l>
<l>Sarave ben spazzao del fatto mio</l>
<l>Se vu saré più dura che no sè. </l>
<l>Vu zassé ben in t'una carestìa, </l>
<l>Che cazessé pi carne vu in t'un dì</l>
<l>Che in t'un mese no fa la becarìa. </l>
<l>Donca, madonna, andé pur drio cusì, </l>
<l>Perché l'usar con tutti carestia</l>
<l>Xe una virtù che no se puol dir pi. </l>
</lg>
</div2>
<div2>
<head><hi rend="italic"> 21</hi></head>
<lg>

<l>Ohimè! cuor mio, me son pur partì via, </l>
<l>Anzi, son pi che mai restà con vu, </l>
<l>E se no me ho partìo, vu sè vegnù, </l>
<l>O mi son là, se no ve sè partìa. </l>
<l>Ho pur quel viso in te la fantasia, </l>
<l>Mo che in la fantasia! Ghe ho i occhi sù, </l>
<l>Son seguro ch'el vedo e che l'è lu, </l>
<l>Che adunca l'occhio me assassinerìa! </l>
<l>Misero, che son pur assassinà, </l>
<l>E l'è pur vero che me son partìo, </l>
<l>L'è pur pi vero che vu sè restà. </l>
<l>Gramo in che son vegnù del fatto mio, </l>
<l>Resto al fin co un senso descordà, </l>
<l>Co 'l cervello a strapè, co 'l cuor spartìo. </l>
<l>Orsù dunca, ben mio, </l>
<l>Za che no sè con mi, né mi con vu, </l>
<l>Tornerò là dove sè restà vu. </l>
</lg>
</div2>
<div2>
<head><hi rend="italic"> 22</hi></head>
<lg>

<l>El retratto e la impresa è bona e bella, </l>
<l>L'un, perché el te somègia in questo brutto, </l>
<l>L'altro, che in le puttane Amor fa tutto</l>
<l>Per amor, co fa el fuogo in la facella. </l>
<l>Che l'arde solamente quanto che ella</l>
<l>Dal motto e dal scorlar riceve agiuto, </l>
<l>Così chi vuol da vaca haver construtto</l>
<l>Diè strapazzarla in questa parte e in quella. </l>
<l>Mi trovo in tel retratto un solo error, </l>
<l>Che è de importantia assae tanto pi quanto</l>
<l>No 'l puol gnianche conzar el depentor. </l>
<l>Ch'el tempo è, se no pi, do volte tanto, </l>
<l>Pur ghe è via de salvarlo, e con so honor</l>
<l>De dir che l'è stampà l'altro anno santo. </l>
</lg>
</div2>
<div2>
<head><hi rend="italic"> 23</hi></head>
<lg>

<l>Haver mare cattiva e pare avaro, </l>
<l>Mogier brutta, insolente, vecchia e nana, </l>
<l>Co tantin de principio de puttana</l>
<l>Bastante a dar sospetto e no esser chiaro, </l>
<l>Retrovarse un fradel bandìo per laro, </l>
<l>Veder che un fio sposa na cortesana, </l>
<l>Patir per colpa d'altri una condana, </l>
<l>Esser a tutti in odio e a nissun caro, </l>
<l>Star dei dodese mesi i niove in letto, </l>
<l>Povero, e no saver de chi fidarse, </l>
<l>Far litte e haver el zùdese suspetto, </l>
<l>L'è ben cose crudel da desperarse. </l>
<l>Pur, Maffio, l'è un piaser, tutte a respetto, </l>
<l>De esser co la so dona e no agiutarse. </l>
</lg>
</div2>
<div2>
<head><hi rend="italic"> 24</hi></head>
<lg>

<l>Mo se per far cognoser chiaramente, </l>
<l>Amor, che a trar via el mio me fazzo honor, </l>
<l>Fa pur che custìa sapia che ho sto humor</l>
<l>De voler viver vergognosamente. </l>
<l>E se per farme amar, amaramente</l>
<l>Ghe ho da dar soldi, se ghe ho donà el cuor, </l>
<l>E ghe ne incago a chi me porta amor, </l>
<l>Che a sto muodo e' me odia mortalmente. </l>
<l>Amor, la to bevanda xe un velen, </l>
<l>I affronti de custìa xe una triaca, </l>
<l>Che apena l'ho inghiottìa che son stà ben. </l>
<l>No te maravegiar che me destacca, </l>
<l>Seben za puoco haveva el cazzo in sen, </l>
<l>Che mai no l'ho credua cusì gran vacca. </l>
</lg>
</div2>
<div2>
<head><hi rend="italic"> 25</hi></head>
<lg>

<l>No ve maravegié, sia chi se vògia, </l>
<l>Che non usa una lengua pi pulìa, </l>
<l>Che se Domenedio m'ha dà la mia, </l>
<l>No vògio che una strania me la tògia. </l>
<l>Quel scriver grave xe un mestier da bògia, </l>
<l>Che ogn'un tel vuol tassar de longo via, </l>
<l>Mi così scrivo quel che ho in fantasia, </l>
<l>E con licenza incago a chi me sògia. </l>
<l>Questa è una lengua che è d'ogni savor, </l>
<l>Dove, che se vorò scriver toscan, </l>
<l>Bisogna per il più parlar d'amor. </l>
<l>Mi vuoi piaser, e no stentar da can, </l>
<l>Compono per humor no per honor, </l>
<l>Che no vorrìa partir col mondo in man. </l>
</lg>
</div2>
<div2>
<head><hi rend="italic"> 26</hi></head>
<lg>

<l>V'amo, fia, quanto posso, e si no v'amo</l>
<l>Con tutto questo, tanto che vorrìa, </l>
<l>E no posso voler co doverìa, </l>
<l>Che a quel che vu sè degna, ve desamo. </l>
<l>No che no vògio amor misero e gramo, </l>
<l>Quanto che puol bramar sta frenesia, </l>
<l>Ma passo sì st'ardente dògia mia</l>
<l>Che puol pi el meritar de quel che bramo. </l>
<l>I meriti che havé va sora el cielo, </l>
<l>E se ghe molo drio, de rama in rama</l>
<l>Somegio un calalin drio de un stornelo. </l>
<l>Poss'io restar però che mi no v'ama, </l>
<l>Anzi, cuor mio, per mio mazzor flagelo</l>
<l>Quando ho manco poder tanto ho pi brama. </l>
</lg>
</div2>
<div2>
<head><hi rend="italic"> 27</hi></head>
<lg>


<l>La beltà, la virtù, la cortesia, </l>
<l>Che ho visto, vita mia, nome in vu sola, </l>
<l>Me tien picà de muodo per la golla</l>
<l>C'ho l'anema in tel cuor tutta smarìa. </l>
<l>Ma perché vu sè in mi tutta scolpìa, </l>
<l>Più fitta che no è un groppo in t'una tola, </l>
<l>Non ho perso la vose e la parola, </l>
<l>Siando vu vera e propria anema mia. </l>
<l>Un fervente pensier xe stà el scalpello, </l>
<l>Amor el mistro, e 'l sasso è stà el mio cuor, </l>
<l>E 'l saldo mio dolor duro martello. </l>
<l>E mi mo, che ho dal ciel tanto favor, </l>
<l>E che vedo un retratto così bello, </l>
<l>Adoro la mia stella e 'l dio d'Amor. </l>
</lg>
</div2>
<div2>
<head><hi rend="italic"> 28</hi></head>
<lg>

<l>Amor, va' drio cusì, nàvega e tien</l>
<l>Dretto un pezzo el timon verso el piaser, </l>
<l>E s'ti me senti un dì solo a doler, </l>
<l>Svòdame all'hora ogni desgratia in sen. </l>
<l>Stato beato, fin ch'el se mantien, </l>
<l>Tògia la dignità, tògia el poder, </l>
<l>Se havesse un regno, nol vorave haver,</l>
<l>Se no havesse con lu st'istesso ben.</l>
<l>O dolcezza d'Amor, chi è colù</l>
<l>Che una volta e no pi n'abbia provà</l>
<l>Che no sia tutto Amor zo che l'ha in lu? </l>
<l>Mondo ignorante, mo chi t'ha vastà, </l>
<l>Chi ha incalmà sto pensier d'honor co nu</l>
<l>Perché el miel dell'Amor sia velenà? </l>
</lg>
</div2>
<div2>
<head><hi rend="italic"> 29</hi></head>
<lg>

<l>Se da rabbia, cuor mio, e da martello, </l>
<l>Digo alle volte quel che no vorrìa, </l>
<l>L'è che vien in amor tal frenesia</l>
<l>Che vasta cusì el cuor come el cervello. </l>
<l>Se no ardesse per vu, musìn mio bello, </l>
<l>Se stasse ben, no me lamentarìa, </l>
<l>Savé ben co volé, colonna mia, </l>
<l>Se me fé deventar humil agnello. </l>
<l>Perdoné qualche volta al mio dolor, </l>
<l>Se el ne fa desperar più che no vòggio, </l>
<l>Che no son mi, l'è el spirito d'Amor. </l>
<l>Dio sa se son po gramo, e se me dògio, </l>
<l>E se me afflizze mortalmente el cuor</l>
<l>El vostro sdegno pi che el mio cordòggio. </l>
</lg>
</div2>
<div2>
<head><hi rend="italic"> 30</hi></head>
<lg>

<l>Havarìa messo pegno mio fradel</l>
<l>De no m'haver da innamorar mai pi, </l>
<l>Ma no ho mai credù, misero mi, </l>
<l>Che fusse in terra un anzolo pi bel. </l>
<l>Ma veder un musìn d'un puerel</l>
<l>In su la primavera dei so dì, </l>
<l>Che ha tanti fiori de belezza in si</l>
<l>Quanti mai desse a tutte l'altre el ciel, </l>
<l>Sentir parole da fermar el sol, </l>
<l>Trovar gratia e costumi senza par, </l>
<l>Ma qual lion no se farìa un cagnuol? </l>
<l>Mai bramo pi de no m'innamorar, </l>
<l>Che d'un giazzo ardo tutto, e sì me duol</l>
<l>De no haver cento cuori da brusar. </l>
</lg>
</div2>
<div2>
<head><hi rend="italic"> 31</hi></head>
<lg>

<l>Mi che la darìa marza a un zarattan, </l>
<l>Che ho dà le romancine che se sa, </l>
<l>Che m'ha sentìo, non solo quei de ca', </l>
<l>Ma la zente d'attorno un mio lontan, </l>
<l>E che addesso non habbia per le man</l>
<l>Do zanze mi, meschin desgratià, </l>
<l>Che m'haverìa più presto immaginà</l>
<l>Che me mancasse mille volte el pan. </l>
<l>Questi xe dei miracoli d'Amor: </l>
<l>Deventar muto innanzi del suo ben, </l>
<l>E parer da so posta un orator. </l>
<l>Se no ho parole al mal, co se convien, </l>
<l>Ve podé ben pensar co stà el mio cuor, </l>
<l>Ben mio, se m'havé messo el fuogo in sen. </l>
</lg>
</div2>
<div2>
<head><hi rend="italic"> 32</hi></head>
<lg>

<l>Tògia el mio fronte, e tògia le mie zanze, </l>
<l>Che no vàgio un quattrin quando bisogna, </l>
<l>Se me lasso assaltar da una vergogna</l>
<l>Che m'ha in tutto smarìe le mie speranze. </l>
<l>Quando che credo romper le mie lanze, </l>
<l>Che m'incamino a passo de cigogna, </l>
<l>Co trovo chi me prese el cuor a togna, </l>
<l>Me casca ogni rason dalle ballanze. </l>
<l>Le rason che ho pensao dentro de mi, </l>
<l>Co le diè medegar el mio dolor, </l>
<l>Me cerco addosso e no le trovo pi. </l>
<l>O crudeltà teribile d'amor, </l>
<l>Che in spacio d'anni che s'aspetta un dì, </l>
<l>Se perde po, s'el vien, le zanze e 'l cuor. </l>
</lg>
</div2>
<div2>
<head><hi rend="italic"> 33</hi></head>
<lg>

<l>Come de una cigala e una gazzuola</l>
<l>Resti un orco e un alocco in un momento, </l>
<l>Mi che soleva haver zanze per cento</l>
<l>Ste'un'hora a mendicar meza parola. </l>
<l>Né pode' rampegar su per la golla</l>
<l>Mai la pena e 'l dolor che haveva drento, </l>
<l>Fui giusto come un putto mal contento</l>
<l>S'el vien chiappà a ziogar dal mistro in scuola.</l>
<l>Cusì davanti a quella luse viva</l>
<l>Mille rason che havrìa prima sì pronte</l>
<l>Reverentia e timor le retegniva. </l>
<l>Al fin conversi l'una e l'altro in fonte. </l>
<l>In luogo della vose me vegniva</l>
<l>Le parole bagnae fuora del fronte. </l>
</lg>
</div2>
<div2>
<head><hi rend="italic"> 34</hi></head>
<lg>

<l>Colonna mia, per do o tre volte sole</l>
<l>Che l'altra sera me tolessi su, </l>
<l>E me son tanto innamorà de vu</l>
<l>Che vago tutto in acqua de viole. </l>
<l>E per no starve a far tante parole, </l>
<l>Per no starve mo a dir che un poco più</l>
<l>Son quasi morto al gran martel c'ho habbù, </l>
<l>Co fa sti innamorai che è da do siole, </l>
<l>Se me volé che sia vostro moroso, </l>
<l>Son aponto per vu, son tanto gàgio</l>
<l>Cha havaré certo un zovane vistoso. </l>
<l>Son homo po, che quando vògio, vàgio, </l>
<l>Son un zovane alfin virtudioso, </l>
<l>E se no me credé toléme a tàgio. </l>
</lg>
</div2>
<div2>
<head><hi rend="italic"> 35</hi></head>
<lg>


<l>Questa è la mior casa de sta tera, </l>
<l>Tutto l'inverno ghe ha dormìo el vento. </l>
<l>L'instà ghe nasse el sol, e ghe muor drento, </l>
<l>Né mai se sente autuno o primavera.</l>
<l>Ghe xe sotto i balconi el tagiapiera, </l>
<l>Qua ghe passa dei carri cinquecento, </l>
<l>Ghe se sente un rumor, un sturnimento, </l>
<l>Che par che l'altre case vegna a tera. </l>
<l>Ghè la burattaora del forner, </l>
<l>La gramola, el scoltor, cento fachini</l>
<l>Che zioga el dì alla mora per piaser, </l>
<l>Ghè almanco diese o dodese camini</l>
<l>Che manda drento el fumo, gh'è el tessèr, </l>
<l>E se sente a criar sempre i visini. </l>
<l>La scala ha pò i scalini</l>
<l>Cusì pericolosi e cusì ratti</l>
<l>Che a mala pena gh'andarave i gatti. </l>
<l>Ghe xe pò i celegatti</l>
<l>De mo' su i coppi, e tutta la mattina</l>
<l>I me desmìssia co una romancina. </l>
<l>Ghè na razza sassina</l>
<l>De mosche ch'è cent'anni che le nia, </l>
<l>Tutta la notte pò le rane cria, </l>
<l>Che xe qua attorno via. </l>
<l>La cusina de fumo ghe xe, che orba, </l>
<l>Una camera spuzza, che l'amorba. </l>
<l>Un subito se sgorba</l>
<l>Se 'l va in suffitta pò una volta sola, </l>
<l>Dove che i sorzi zioga a mandariola. </l>
<l>E dirò sta parola, </l>
<l>Che essi, contra la lezze de natura, </l>
<l>Se i vede un gatto i ghe farà paura, </l>
<l>Tanto i è fuor de mesura. </l>
<l>La càneva xe calda, e questo è bello, </l>
<l>Che appresso i ghè andà a far anche el fornello. </l>
<l>El pozzo è vastà anch'ello. </l>
<l>Mi credo, co i murari xe vegnui</l>
<l>Per repezzarlo, i sia stà futtui, </l>
<l>E chi essi e ch'i ha tegnui, </l>
<l>E che la casa fosse maladìa, </l>
<l>E de desgratie così ben fornìa, </l>
<l>Che co me parto via</l>
<l>Ghe starà i bolettini pi attaccai</l>
<l>Che quei che ha torno el cul Livia pettai. </l>
</lg>
</div2>
<div2>
<head><hi rend="italic"> 36</hi></head>
<lg>


<l>Un povero anemal, una bestiola, </l>
<l>Che no haveva altro ben, né ghe n'aspetto, </l>
<l>Morte l'ha tolto a fin, che per despetto</l>
<l>M'appicasse drio d'esso per la golla. </l>
<l>Un can, che stava sempre con mi a tola, </l>
<l>E che dormiva nel mio proprio letto. </l>
<l>Ha piaso alla mia stella, al mio pianetto, </l>
<l>Che fazza sta restante vita sola. </l>
<l>Non so come l'intenso mio dolor</l>
<l>No fesse che morisse anche mi drio. </l>
<l>Come el pensarlo no me crepa el cuor! </l>
<l>O gramo al mondo, misero Maffio, </l>
<l>O sorte, o ciel, che me podeu più tuor</l>
<l>Per cavarve la sé del fatto mio? </l>
</lg>
</div2>
<div2>
<head><hi rend="italic"> 37</hi></head>
<lg>

<l>Potta, che in Corte magno sempre a secco, </l>
<l>Massime co son stracco affadigao, </l>
<l>Che co muoro da sé tutto scaldao</l>
<l>Se comparte in do hore un deo de Grecco. </l>
<l>O che ghe vegna un cancaro a quel becco</l>
<l>Che usa sti gottesini d'amalao, </l>
<l>Che un gardelin, s'el puol ficarghe el cao, </l>
<l>A mala pena ch'el se bagna el becco. </l>
<l>Oltra sta bella usanza, oltra l'ardor, </l>
<l>Oltra che no se diè mostrar ardir, </l>
<l>Oltra che mi no posso andarlo a tuor, </l>
<l>Un pagio stà po un'hora a comparir, </l>
<l>E porta mezzo vuodo el bevador, </l>
<l>Che quasi al comenzar diebbo finir. </l>
</lg>
</div2>
<div2>
<head><hi rend="italic"> 38</hi></head>
<lg>

<l>Son amalà qua in letto, e se credesse</l>
<l>De no haver, co son san, vògia de vin, </l>
<l>Vorrave esser tegnù per un Bettin, </l>
<l>Per homo indegno che so mare el fesse. </l>
<l>Ma se me durerà ste vògie stesse, </l>
<l>Che no credo d'haver altro per fin, </l>
<l>Vuoi bever pi d'un zaffo e d'un fachin, </l>
<l>E se 'l mar fusse vin sarave un pesse. </l>
<l>La corte, i studij, Amor, fu i miei diletti, </l>
<l>Adesso sia la càneva e quei chiassi</l>
<l>Dove se beve, pubblichi e secretti. </l>
<l>Dalle speranze che ve tien soggetti, </l>
<l>Che 'l vin xe el sommo ben de tutti i spassi. </l>
</lg>
</div2>
<div2>
<head><hi rend="italic"> 39</hi></head>
<lg>

<l>Al mondo chi è soldao se fa chiattin</l>
<l>E abbandona sto mondo traditor, </l>
<l>Così lasso anche mi l'arme e l'amor, </l>
<l>E mi dedico tutto al dio del vin. </l>
<l>Pianzo gramo i miei dì, pianzo quel fin</l>
<l>Che me preposi de virtù e d'honor, </l>
<l>E se l'esser pentìo lava l'error, </l>
<l>Eccome netto co xe un armelin. </l>
<l>Mai mi abbandono el vin, massime el bon, </l>
<l>Mai pi vani pensier m'entra in la mente, </l>
<l>Mai pi m'infetta el cuor l'ambition. </l>
<l>Mondo, i to beni è d'ingannar la zente, </l>
<l>Fatti co è le vesìghe de savon, </l>
<l>Che par sì belle e se resolve in niente. </l>
</lg>
</div2>
<div2>
<head><hi rend="italic"> 40</hi></head>
<lg>

<l>Ho quel serpente della zelosia</l>
<l>Che m'ha sparso in le vene el so venen, </l>
<l>Che se vedo un osel sora el mio ben</l>
<l>Temo che in fina lu mel porta via. </l>
<l>Amor mo, che vuol darmela compìa, </l>
<l>Fa che in insonio subito me vien</l>
<l>Custìa davanti, e che la vedo in sen</l>
<l>Da zente apponto che scortegarìa. </l>
<l>Me par vederla in brazzo a questo e quello, </l>
<l>Non che po a miei rivali, a i miei nimighi, </l>
<l>Che galde del so ben, del mio martello. </l>
<l>Non basta che, vogiando, ho tanti intrighi, </l>
<l>No basta che custìa non ha cervello, </l>
<l>Che ho per zonta, a dormir, de sti castighi. </l>
</lg>
</div2>
<div2>
<head><hi rend="italic"> 41</hi></head>
<lg>

<l>Come chi sente un pezzo una campana</l>
<l>Che sbùsena dopo le recchie un'hora, </l>
<l>Se mi vago in bordel cusì tall'hora, </l>
<l>Ho tutto el dì in la vista una puttana. </l>
<l>E trovo che talmente la m'inganna, </l>
<l>Che se vuoi studiar co zonze l'hora, </l>
<l>Avro el libro e, meschin, me par d'ogn'hora</l>
<l>Ch'habbia in te i occhi, o l'occa o la puttana. </l>
<l>E stago col pensier sì fisso in questo, </l>
<l>Che pi che vardo con sta fantasia</l>
<l>Figuro la puttana pi che 'l testo. </l>
<l>Grama mia mente, ti xe pur spedìa, </l>
<l>No voleva altro el mio cervel per resto</l>
<l>Che far puttana la Filosofia. </l>
</lg>
</div2>
<div2>
<head><hi rend="italic"> 42</hi></head>
<lg>

<l>In fatti la lusuria della golla</l>
<l>Si manda a monte quella del cotal, </l>
<l>Si che, puttana, fa' pur carneval, </l>
<l>Che quanto a mi ti puol sarrar la scuola. </l>
<l>Ti no xe miga un pan, né una bresuola, </l>
<l>Che me tirasse addosso a far del mai. </l>
<l>Che ti habbi mo el cul duro a mo un azzal, </l>
<l>Te vorrìa innanzi un pochettin pi frola. </l>
<l>No usar mo i to termini tegnosi</l>
<l>Per dir de farme pi slargar dai pali, </l>
<l>Che bisogna, alla fè, che ti te tosi. </l>
<l>Anca mi ho drizzà l'arco ai to segnali, </l>
<l>E dove prima gièrimo morosi, </l>
<l>Semo mo addesso deventai rivali. </l>
</lg>
</div2>
<div2>
<head><hi rend="italic"> 43</hi></head>
<lg>

<l>No me cassé, madonna, per un petto</l>
<l>Dal vostro Amor, perché s'el m'è scampà</l>
<l>Vu sè sta causa perché m'ho sbassà</l>
<l>Per torve su da terra el fazzoletto. </l>
<l>Sarave ben d'Amor duro decretto</l>
<l>Questo, s'un per un altro fa un peccà, </l>
<l>Che 'l vegnisse de longo castigà</l>
<l>Da culù proprio de chi xe el diffetto. </l>
<l>L'ho tratto e sì el confesso largamente</l>
<l>Perché anzi vògio che de qua cavé</l>
<l>Quanto el mio Amor d'ogn'altro è pi fervente. </l>
<l>Podeva mi star saldo e dir: Vardé, </l>
<l>Madonna, el fazzoletto è tra la zente, </l>
<l>O buttàrvel davanti con un piè? </l>
<l>Ma el mio voler, che xe</l>
<l>Da servir, co se dise, de buon cuor</l>
<l>Se me fece cascar in quel error. </l>
<l>Donca se per Amor</l>
<l>Vostro son corso subito a staffetta</l>
<l>Vu vorré addesso darme la paletta? </l>
<l>Sta via no xe la dretta</l>
<l>Da far che 'l mondo sempre possa dir</l>
<l>Che no xe morto al premio el bon servir. </l>
<l>Vu me possé mo dir</l>
<l>C'intendo che havé ditto a pi de otto</l>
<l>Che no volé un moroso pettizotto. </l>
<l>O Dio, sarìa mai sotto</l>
<l>Sta disgracia nassuo, ch'è per un fiao</l>
<l>De vento schietto e no contaminao? </l>
<l>Ma tolél desperao, </l>
<l>Se no ghe xe fettor, ma nome el tiro</l>
<l>No se puolo chiamar anca un sospiro? </l>
<l>Qua mi no me retiro</l>
<l>Da la rason, vorrìa che fosse eletti</l>
<l>Zùdesi a sti accidenti, dei perfetti, </l>
<l>Perché so che costretti</l>
<l>I sarrìa in mio favor per il dover, </l>
<l>Ma vu, Madonna, vu che havì poder, </l>
<l>Metté sul tavolier</l>
<l>Della consientia tutte ste rason, </l>
<l>E daspuò giudicheme bello e bon, </l>
<l>Con patto e condicion</l>
<l>Se a vu ve par cusì, che come traga</l>
<l>Più petti, che de longo me ne vaga, </l>
<l>E quando, che la staga</l>
<l>Qua, mi de longo sottoscrivarò</l>
<l>D'esser cassà se mi contrafarò. </l>
<l>Ma se vu vorré po</l>
<l>De fatto in fin che sia bandì da vu, </l>
<l>Me son resolto de no viver più. </l>
<l>Farò chiamar culù</l>
<l>Che intàgia ben in arte de scultura, </l>
<l>Che scrivarà su la mia sepoltura</l>
<l>Sta mia desaventura: </l>
<l>Qua zasse uno che per trar un petto</l>
<l>La so donna el fè andar entro a un cailetto. </l>
</lg>
</div2>
<div2>
<head><hi rend="italic"> 44</hi></head>
<lg>

<l>O bon tempo da Roma, o compagnia, </l>
<l>O camere, locande, o vigne, o cocchi, </l>
<l>O caldi rosti, o zìccore marzochi, </l>
<l>Che me sona in le recchie tuttavia. </l>
<l>O felice visina anima mia, </l>
<l>O bei, o cari, o lucidissimi occhi, </l>
<l>Vedéme qua fra cimesi e pedochi, </l>
<l>Fin condanao a morir in gallìa. </l>
<l>E se no havé pietà della mia pena, </l>
<l>Mandéme solamente un bollettin</l>
<l>Che me mettarò al remo, alla caena. </l>
<l>Ma s'havé niente caldo el coresin</l>
<l>Del fuogo che me bùlega in la schena, </l>
<l>Me par sentirve a dir: Gramo meschin, </l>
<l>C'ha fatto el poverin? </l>
<l>Per qual peccà, per qual fiera sententia, </l>
<l>Patise 'l cusì dura penitentia? </l>
<l>Vita mia, habbi pasientia, </l>
<l>Vogiéme pur ben vu, che mi ve zuro</l>
<l>Che vuoi tornarve a star a muro, a muro, </l>
<l>Che no darìa seguro</l>
<l>Del vostro amor, cusì dolce speranza, </l>
<l>Per esser Zeneral del Re de Franza. </l>
</lg>
</div2>
<div2>
<head><hi rend="italic"> 45</hi></head>
<lg>

<l>Seben ho in vuodo de no far mai pi, </l>
<l>Che l'altra volta me chiavì a mie spese, </l>
<l>Za che ti no sè pi sì descortese, </l>
<l>Me tornarave a innamorar de ti. </l>
<l>Varda s'ti vuol mo innamorarte in mi, </l>
<l>Che anca se ti no vuol, netto el paese, </l>
<l>Pur te si deventà così cortese</l>
<l>Che spiero in Dio che ti dirà de sì. </l>
<l>Lassemo tutto quel che xe passà, </l>
<l>No stemo a raccordar pi morti a tola, </l>
<l>E galdémose in pase, in carità. </l>
<l>Perché s'havesse detto mai parola</l>
<l>Per la qual ti te fossi inscorozzà, </l>
<l>Me mente per le cane della golla. </l>
</lg>
</div2>
<div2>
<head><hi rend="italic"> 46</hi></head>
<lg>

<l>Mettéme a rosto, a lesso, su la graella, </l>
<l>Lesséme in la pignata, in la stagnà, </l>
<l>Fè conto che sia un cièvolo, un'orà, </l>
<l>Trattéme da un marson, da una anguella. </l>
<l>Mandéme in ste gallìe per fallilella, </l>
<l>Tegnìme sempre a vostre spese in ca', </l>
<l>Mandéme in pellizon tutto l'instà, </l>
<l>E po, st'inverno, in un zipon de tella. </l>
<l>Disé sempre de no, sempre de pi, </l>
<l>Fè che ve daga del naso in tel cullo, </l>
<l>E se ve piase, dèmene vu a mi. </l>
<l>Fème far custion con ogni bullo, </l>
<l>Che ve ne vorrò ben dognora pi, </l>
<l>Perché son ustinà pi che no è un mulo. </l>
</lg>
</div2>
<div2>
<head><hi rend="italic"> 47</hi></head>
<lg>

<l>Apollo, se ti sa de medesina,</l>
<l>Quello che ho letto in diversi autori, </l>
<l>Muòvete dal to Ciel, vien e soccorri</l>
<l>Per compasion sta povera meschina. </l>
<l>Te mandarave ben de la so orina, </l>
<l>Ma el mal che l'ha puol causar di errori, </l>
<l>Che in tel usir, quando l'à toccà i orri</l>
<l>La deventa de zalla carmisina. </l>
<l>Bisogna che ti vegni e che ti vedi, </l>
<l>Vorrìa dir, che ti vardi, ma cognoso</l>
<l>Che ghè da far pi assai che ti no credi, </l>
<l>Che el mal è penetrà de là dall'osso, </l>
<l>Pur ghe xe dei siroppi tanto freddi</l>
<l>Che i puol levarghe el cancaro d'addosso. </l>
</lg>
</div2>
<div2>
<head><hi rend="italic"> 48</hi></head>
<lg>

<l>O Amor, perché no songio all'hora stao</l>
<l>Un Giove in forma no de piozza d'oro, </l>
<l>Ma per mez'hora del mio cagaor</l>
<l>Che una profumaria xe deventao. </l>
<l>Gracie che a puochi el Ciel ghe svuoda in cao, </l>
<l>Altro che de cattar perle o tesoro, </l>
<l>Quando Vener vegnua zo del so coro</l>
<l>S'ha degnà in casa mia d'haver cagao. </l>
<l>Quelle carne de riose tenerine</l>
<l>Su st'asse, nue per nue, senza tapeo, </l>
<l>Qua xe sentae, qua ha fatto le cachine. </l>
<l>E mi che ho un cul fiappo, un cul d'asseo, </l>
<l>Prosontuoso, avanti che me inchine</l>
<l>Diebo cagar senza basarme el deo. </l>
</lg>
</div2>
<div2>
<head><hi rend="italic"> 49</hi></head>
<lg>

<l>Prima se troverà ogni potta netta</l>
<l>Che no habbia un fregolìn de tattarette, </l>
<l>Che sapia tutta d'acqua de moschette, </l>
<l>E stretta d'occhio co xe una magietta. </l>
<l>Prima ogni barca correrà a staffetta, </l>
<l>E andarà a vele i cocchi e le carrette, </l>
<l> (El) scuodarà (a) portar, coi se la mette, </l>
<l>Missier Partenio la beretta dretta. </l>
<l>Se vederà le donne de cervello</l>
<l>Voler esser da ben e le merlotte</l>
<l>Mandar la castità in posta al bordello, </l>
<l>Sarà in sta terra carestia de potte, </l>
<l>Dove che chi vuol spender un marcello</l>
<l>Havarà da chiavar quaranta botte, </l>
<l>Se vedarà la notte</l>
<l>Star le stelle correnti ferme in cielo, </l>
<l>E far le fisse el ballo del Capello, </l>
<l>Se trovarà a Castello</l>
<l>Un mar de marangoni e calaffai, </l>
<l>Senza pugnal, senza la targa a lai, </l>
<l>Se vedarà i soldai</l>
<l>Haver la borsa piena de gazzette, </l>
<l>Un Perdon senza occhi e senza tette, </l>
<l>E senza candellette, </l>
<l>E sarà ricco un dotto, un virtuoso, </l>
<l>Una puttana senza mal franzoso, </l>
<l>Un buzzaron famoso</l>
<l>Se porave trovar impaciente</l>
<l>Una bardassa che no sia insolente, </l>
<l>Mancarà finalmente</l>
<l>A un monastier de frati i cagaori, </l>
<l>E mancarà in Friul porci e dottori, </l>
<l>La Giobbia grassa, i tori, </l>
<l>Al dì del Corpus Domini i doppieri, </l>
<l>Dalla Sensa in sta terra i forestieri, </l>
<l>Le puttane ai trippieri, </l>
<l>I corrivi in le man a un pescaor, </l>
<l>No robbarà a tagiar nessun sartor, </l>
<l>Qualche gran zuogador</l>
<l>No cattarà sul zuogo alla bassetta, </l>
<l>E che 'l perda el zippon e la baretta</l>
<l>Nissuna candelletta, </l>
<l>Se trovarà barbieri in ogni terra</l>
<l>Che no te daga nuova della guerra, </l>
<l>E che una mai sia vera, </l>
<l>Todeschi abborrirà la botte e 'l vin, </l>
<l>E i putti el canto el dì de San Martin, </l>
<l>Farà le bone fin</l>
<l>Un che tutti i so dì sarà stà in Corte, </l>
<l>Un bullo morirà de bona morte, </l>
<l>Haverà buona sorte</l>
<l>Un cogion ricco in man d'una puttana, </l>
<l>Se farà un monastier de Carampana</l>
<l>Bastà sta settimana, </l>
<l>I Ebrei vedarà certo el so Mesìa</l>
<l>Andar in su in zo per Marzarìa, </l>
<l>Ghe sarà in beccarìa</l>
<l>Carne de manzo elletta e preciosa, </l>
<l>Una puttana sarà respetosa, </l>
<l>E sfazzada una sposa, </l>
<l>La Giesia de San Marco havarà fin, </l>
<l>Sta terra in ogni rio havarà un molìn, </l>
<l>Sarà bracco un mastìn, </l>
<l>Al Zante mancarà la Romania, </l>
<l>Mancherà el caviaro in la Turchia, </l>
<l>Le asse in Barbarìa, </l>
<l>A una puttana el ponte e l'hospeal, </l>
<l>Mancarà el mandolatto da Nadal, </l>
<l>A i zaffi el so bocal, </l>
<l>Sul ponte de Rialto chi ghe cria: </l>
<l>A chi véndio la spada desfornìa? </l>
<l>Chi compra la tacchìa? </l>
<l>A chi dàghio sti bei officietti? </l>
<l>Un pronostico nuovo co i so effetti</l>
<l>Che ve mostra i pianetti</l>
<l>Mi nol darò per un pezzo del pan! </l>
<l>Cento al soldo de guchie da Lanzan! </l>
<l>Chi vuol comprar un can? </l>
<l>La barceletta de Missier Sbruffaldo! </l>
<l>Chi vuol un bel rubin, un bel smiraldo? </l>
<l>Caldo el megiotto, caldo! </l>
<l>A chi fàccio piaser e bon marcà</l>
<l>De sta cordella da zènzer per ca'? </l>
<l>Quel che i altri ve dà, </l>
<l>Signori cari, tre brazza al grossetto, </l>
<l>Mi ve lo dago do brazza al marchetto! </l>
<l>Chi vuol un fazzoletto? </l>
<l>El mancarà el sabion e i palli a Lio, </l>
<l>E le donne da ben a san Mattìo, </l>
<l>La paura a un fallìo, </l>
<l>Le furbarìe e (le) chiachiere ai avocati, </l>
<l>Innanzi che mi vegna con ti a patti</l>
<l>Darte diese ducati. </l>
<l>Prima torave tanti bagattini</l>
<l>E farìa in acqua tanti passarini. </l>
</lg>
</div2>
<div2>
<head><hi rend="italic"> 50</hi></head>
<lg>

<l>Se ti ha intention de darme da chiavar, </l>
<l>No domandar cusì i scudi a mier, </l>
<l>Domanda per le cose del dover, </l>
<l>E fa' sì che anca mi ghe possa star. </l>
<l>Cogioni, che me vùstu rovinar? </l>
<l>Mo può far mi, bisognarave haver</l>
<l>L'entrada de Missier Zorzi Corner, </l>
<l>Fia mia, chi te volesse contentar. </l>
<l>– Oh, mi son zentildonna! – El mondo crede</l>
<l>Che sia donna da ben, mo ben per questo</l>
<l>No se te vuol tegnir la to mercede. </l>
<l>Pur se ti vien a qualche precio honesto, </l>
<l>M'attaccarò al partìo, perché po a farlo</l>
<l>In fin qua mi no ho sempre volesto. </l>
<l>Ho dognora credesto</l>
<l>Che ti me sogi a domandar sì ingrosso</l>
<l>Con volerme far far quel che no posso, </l>
<l>Ma daspuò che cognoso</l>
<l>Che ti dissi da seno, cercarò</l>
<l>De slargarme anca mi dal fatto to. </l>
<l>Pur se te chiaverò, </l>
<l>Perché ti possi haver el campo franco, </l>
<l>Te pagherò d'una partìa de banco. </l>
<l>E pur, che vùstu? Almanco, </l>
<l>Dime l'ultimo precio. Orsù via, quanto? </l>
<l>Ti ha inteso za che no vuoi spender tanto, </l>
<l>Perché no son sì spanto</l>
<l>Che vògia darte quel che no se die', </l>
<l>Però domanda el giusto, per to fè. </l>
<l>A mi me par mo che</l>
<l>Do mocenighi sia una bella paga, </l>
<l>E se ti ha nesun mezzo, che t'i daga. </l>
<l>Dàghene pur e laga</l>
<l>Tutti sti to respetti da un canton, </l>
<l>E fa' quel che te disse sto cogion. </l>
<l>Mo mi cazzo, che son</l>
<l>L'homo che ti me vedi, non ho mai</l>
<l>Trovà becco fottù che m'i habbi dai, </l>
<l>E a ti i no te xe assai, </l>
<l>Che ti domandi i scudi a millioni. </l>
<l>Mo che estu, po far mi, più d'una donna? </l>
<l>Cala, cala, cogiona, </l>
<l>Che se ti pij ùna cattiva piega</l>
<l>Ti fa perder el spasso alla bottega. </l>
<l>No aspettar che te prega, </l>
<l>E se ti nol vuol far, stàtene in pase, </l>
<l>E vate far chiavar da chi te piase. </l>
</lg>
</div2>
<div2>
<head><hi rend="italic"> 51</hi></head>
<lg>

<l>T'ho cognossù sì gran vacca sfondrà, </l>
<l>T'ho descoverto cusì gran caìa, </l>
<l>Che, alla fè bona, no te chiavarìa</l>
<l>S'ti me mandassi ben la potta a ca'. </l>
<l>No te pensar che vegna mai pi là, </l>
<l>Che se ghe fosse, vignerave via. </l>
<l>Qualche becco fottù ghe tornarìa, </l>
<l>No made no, che ti no m'havarà. </l>
<l>E m'arrecordo un dì, che te chiavava, </l>
<l>Che se no me tegniva al cavezzal, </l>
<l>Al cospetto de mi, che m'annegava. </l>
<l>Me pij sì gran spàsemo al cotal, </l>
<l>Che se quando fui via no mel sugava, </l>
<l>Ghe vegniva quel dì qualche gran mal, </l>
<l>De sorte e muodo tal</l>
<l>Che quando che fu un puoco revegnù, </l>
<l>E' torsi un libro e sì ghe zurai su</l>
<l>De no me metter più</l>
<l>A sì fatti pericoli de mar, </l>
<l>Se no imparava ben prima a nuar. </l>
</lg>
</div2>
<div2>
<head><hi rend="italic"> 52</hi></head>
<lg>

<l>Daspuò l'haver sette anni spasizao, </l>
<l>Aldi la berta, se la fu de lira. </l>
<l>Una massara me tolse de mira</l>
<l>E me svodé una conca d'acqua in cao. </l>
<l>Naso e renaso, come fui bagnao, </l>
<l>Caro sto bon odor, che butta e spira, </l>
<l>Ma fra sè disse el cuor, e sì sospira: </l>
<l>Questa è liscia, che ghe ha lavà el tomao! </l>
<l>Carne oliose, che m'ha innamorà, </l>
<l>Se la lavanda sa così da bon, </l>
<l>Co diè saver quel che xe stà lavà! </l>
<l>Co vedo la mia vesta e 'l mio zuppon, </l>
<l>Ghe corro addosso, co una volontà</l>
<l>Che disse: Nasa, e lava qui, cogion. </l>
<l>Ho notà quel balcon. </l>
<l>No passarò de là mai che no diga: </l>
<l>Ho pur nasà là quel che sa la figa. </l>
</lg>
</div2>
<div2>
<head><hi rend="italic"> 53</hi></head>
<lg>

<l>Mo se ti fussi un pochettin pi giotta, </l>
<l>Ti me faressi pi largo partìo, </l>
<l>Che ti sa pur che no manizzo el mio</l>
<l>E che no spendo tanto in una botta. </l>
<l>Se ti ha le mie condicion in nota, </l>
<l>E s'ti sa po che son mezzo fallìo, </l>
<l>Perché donca po far el Chichibìo? </l>
<l>Me fàstu bramar tanto sta to potta? </l>
<l>Cazzo, chi no faràvistu instizzar. </l>
<l>S'ti no me cognosessi, mo dirave</l>
<l>Che ti ha rason s'te ti vuol far pregar. </l>
<l>Mo a sto muodo mi mai te chiavarave. </l>
<l>Che vùstu più de quel che puol montar</l>
<l>E la to serradura e la to chiave? </l>
<l>Mo più tosto vorrave</l>
<l>Romper la chiave e la to serradura</l>
<l>Che spender tanto in t'una chiavadura. </l>
</lg>
</div2>
<div2>
<head><hi rend="italic"> 54</hi></head>
<lg>

<l>Un mondo me xe drio quasi ogni dì</l>
<l>A domandarme dove che vu stè, </l>
<l>Che 'l pararave a questo, per mia fè, </l>
<l>Che no ve cognossesse altri che mi. </l>
<l>Ghe xe sta referìo da no so chi</l>
<l>Quelle care carezze che vu fè, </l>
<l>Che mené el cul co una dolcezza, che</l>
<l>S'inamora de vu chi no puol pi. </l>
<l>M'è sta domandà aponto addesso, addesso, </l>
<l>Dove stè da un sbisao, da un certo bulo, </l>
<l>Ma non l'avrì, che perdaré con esso. </l>
<l>Vardeve pur da sti cazzi da mulo, </l>
<l>E saludé, benché vu sié gran messo, </l>
<l>A nome del mio cazzo el vostro culo. </l>
</lg>
</div2>
<div2>
<head><hi rend="italic"> 55</hi></head>
<lg>

<l>Per far prova, mecanica plebea, </l>
<l>Se col mezzo del dirte villania</l>
<l>Te podesse drizzar a bona via, </l>
<l>Me ho lassà, co ti vedi, dalla mea. </l>
<l>E cantando in difesa de Medea, </l>
<l>Senza mai dirte un pello de busìa, </l>
<l>Te digo che ti xe marza scaìa, </l>
<l>Una porca, una sporca, un vis d'ebrea. </l>
<l>Una, che tegno sta conclusion: </l>
<l>Che 'l predicarte a ti la castità</l>
<l>Xe a dir a un ugonotto va al Perdon. </l>
<l>Una, che dal far nolli ha sì slargà</l>
<l>La potta e 'l bus del cul, che ho opinion</l>
<l>Che se ghe piantarave una città. </l>
<l>Una, tanto amorbà, </l>
<l>Che chi t'ha un zorno solo cognossua, </l>
<l>Xe forza che 'l se tiri l'altro in mua. </l>
<l>Ma no hastu una stua</l>
<l>Co tanti busi e tante cele dentro, </l>
<l>Che lozarave i fratti d'un convento? </l>
<l>Destrucion d'onguento, </l>
<l>Che la vuol esser ben gran speciarìa, </l>
<l>Che in do dì ti no l'habbi desfornìa. </l>
<l>Ma co una malatìa</l>
<l>Ti è bastante a far ricco un barbier, </l>
<l>Anzi de più, destrùzerghe el mestier. </l>
<l>Scagno da zavater, </l>
<l>Che quando ti no ha in pe' quei zocolazzi, </l>
<l>Le scarselle te tocca sui terrazzi. </l>
<l>Pelle da far butazzi, </l>
<l>Che, alla fè, ti retrazzi pi al curame, </l>
<l>Che no somegia la merda, el ledame. </l>
<l>Rezzina delle grame, </l>
<l>Incoronà de sabbo da mattina</l>
<l>Fra do colonne in cima una berlina. </l>
<l>Brutta vecchia Gabrina, </l>
<l>Che chi te vede co ti no è impiastrà, </l>
<l>Ti pari una vesiga desgionfà. </l>
<l>Vis de borsa ingrespà, </l>
<l>Che fra tutte le strazze de sta terra</l>
<l>Ti vien sempre mettùa cao de bandiera. </l>
<l>Puttana marzumera, </l>
<l>Che a voler dar recapito ai to mali</l>
<l>Bisognarave far nuovi hospidali. </l>
<l>Perché vinti Arsenali</l>
<l>Non ha tante maistranze che lavora</l>
<l>Quante ti infirmità che te devora. </l>
<l>Che no viva mezz'hora</l>
<l>Se no tremo in sto dirte villania</l>
<l>De piar qualche strana malatìa. </l>
<l>Spiuma fezza caìa, </l>
<l>Che a curar tutto el marzo che ti ha addosso</l>
<l>Bisognarave rassarte sul osso</l>
<l>Almanco un deo grosso, </l>
<l>E pur, che descovrendo le meòle, </l>
<l>No se ghe retrovasse dentro bolle. </l>
<l>Miserette cariole, </l>
<l>Poveretti stramazzi, grami letti, </l>
<l>O meschini coloro che ti infetti. </l>
<l>Bottega de diffetti, </l>
<l>Che no so, alla fè bona, se trovasse</l>
<l>Qualche matto spazzà che me mandasse, </l>
<l>Sempre che te chiavasse, </l>
<l>Quatro mille zichini el zorno drio, </l>
<l>Se volesse accettar nianca el partìo. </l>
<l>Ma son cusì insorìo, </l>
<l>Son tanto stuffo a razonar de ti, </l>
<l>Che me resolvo de no scriver pi. </l>
<l>Resta pur col mal dì, </l>
<l>E, puttana futtua, vivi segura, </l>
<l>Che vogiando vardar la to natura, </l>
<l>Ho buttà una figura</l>
<l>Che mostra, s'el pensier die' haver effetto, </l>
<l>La to fin su una stuora al Lazaretto. </l>
</lg>
</div2>
<div2>
<head><hi rend="italic"> 56</hi></head>
<lg>

<l>Za che a lèzzer, puttana, l'altra mia</l>
<l>T'ha parso de magnar una salata, </l>
<l>Te ho volesto mandar la replicata, </l>
<l>Perché ti no me venzi in cortesia. </l>
<l>Questa donca, mecanica, te sia</l>
<l>La tromba che te chiama a retirata, </l>
<l>E po s'ti nol farà, vecchia reffatta, </l>
<l>Senti quel che te annoncio: per la via, </l>
<l>Putti con torsi e pomi misiai, </l>
<l>Servitori e fachini col trar sassi, </l>
<l>Cridando in fina al cielo: Zola, dai! </l>
<l>Talché ti no porà far quatro passi</l>
<l>Che ti haverà d'ogni hora mille a lai</l>
<l>Che te cortezarà con detti arlassi. </l>
<l>Tien donca i occhi bassi, </l>
<l>Sta con le recchie attente a zò che digo, </l>
<l>E accetta sto partìo, che è d'amigo. </l>
<l>Per scapolar st'intrigo, </l>
<l>Sarra sù la bottega, e bello, bello, </l>
<l>Compra una careghetta e un molinello. </l>
<l>Fa dei soldi un livello</l>
<l>Con qualche spezier che sia contento, </l>
<l>Fin che ti sij varrìa de fuora e dentro, </l>
<l>Sustentarte d'onguento, </l>
<l>E de tutte le cose che bisogna, </l>
<l>Seben ghe intravegnisse onto da rogna. </l>
<l>E crédame carogna, </l>
<l>Che si no per sto mezzo quel pianetto</l>
<l>Che te cigna e manazza al Lazzaretto, </l>
<l>No puol mudar effetto, </l>
<l>Ma a sto muodo vedàndote varìa, </l>
<l>Bisognarà che 'l scambia fantasia, </l>
<l>Siché, lara fallìa, </l>
<l>Per sto primo consegio che te dago, </l>
<l>Ti porave lecar dove che cago. </l>
<l>Ma per far suso el spago, </l>
<l>Per ingemar a un le to caìe, </l>
<l>Vuoi cantar le to estreme ladrarìe, </l>
<l>Vuoi dir le strigherìe, </l>
<l>Che per buttar le fave e far incanti, </l>
<l>Ti metti a tutti quanti el pie davanti. </l>
<l>Maledetta dai Santi, </l>
<l>Nemiga delle messe e dei perdoni, </l>
<l>Amiga di ruffiani e di bertoni, </l>
<l>Sansuga da coioni, </l>
<l>Ruina de bancali e de sturuoli, </l>
<l>Fontana de panochie e de caruoli, </l>
<l>Doanna de pandoli, </l>
<l>Fòntego de posteme e porafighi, </l>
<l>Magazen pien de zòttoli e de intrighi, </l>
<l>Minera de calighi, </l>
<l>Letto da ponte, sponza da pettecchie, </l>
<l>Arnaso pien de flusso amorba secchie, </l>
<l>Mastello senza orecchie, </l>
<l>Tozza de mal francese, puttanazza, </l>
<l>Che te vegna una freve che te amazza, </l>
<l>Nave mandà alla mazza, </l>
<l>Fondachio de gianduse, marzumera, </l>
<l>Vergogna e vituperio de sta terra, </l>
<l>Cui senza tramezera, </l>
<l>Che, per quanto che intendo, l'è una salla</l>
<l>Che 'l marchesse ghe bàgola alla balla. </l>
<l>Lispia, fiappa e zalla, </l>
<l>Che se qualche barbier tolesse assonto</l>
<l>De volerte varir, ho fatto conto</l>
<l>Che ghe andarave in onto, </l>
<l>Lassando star le taste e i bollettini, </l>
<l>Mattina per mattina tre ciechini. </l>
<l>Reffugio de Bettini, </l>
<l>Lozamento de piatole e pedochi, </l>
<l>Che ti ha un carro de fango sui zenocchi. </l>
<l>Depenta a macchie i occhi, </l>
<l>Che chi te vede una xe in gran pensier</l>
<l>Se te sij donna, o pur lovo cervier. </l>
<l>Àlega, leamèr, </l>
<l>Che chi pestasse a un ogni to piaga, </l>
<l> (El) cavarave una nuova triaga. </l>
<l>Vis de Melissa maga, </l>
<l>Viso pi grando che no xe un taulazzo, </l>
<l>Viso che par el fondo d'un tinazzo, </l>
<l>Zeffo da dar solazzo</l>
<l>A grandi, a vecchi, a pìzzoli e mezzani, </l>
<l>Calamita che tira ai proprij danni, </l>
<l>Sansuga de malani, </l>
<l>Testa senza cavei, tempie pellae, </l>
<l>Fronte mal avalìo, zegie zontae, </l>
<l>Gràmole desdentae, </l>
<l>Bocca che rende un fià sì puzolente, </l>
<l>Che chi te stasse nome un credo arente</l>
<l>Roman a un filperdente, </l>
<l>Che fra la bocca e i pie ti puzzi tanto</l>
<l>Che xe un spasso e un solazzo un camposanto. </l>
<l>O viva per incanto, </l>
<l>Che chi te vede i puo(le) ben zurar</l>
<l>De veder una morta a caminar. </l>
<l>Ma perché vuoi rivar, </l>
<l>Perché vògio finir sto me disegno, </l>
<l>Che hora mai no ho testa de inzegno, </l>
<l>Fatti in qua, metto pegno</l>
<l>Che col spuzar da marza e da zerotto</l>
<l>Ti è sta causa che 'l tempo s'ha corrotto. </l>
<l>E zioghemo un sberlotto</l>
<l>Che s'ti va a star in villa quatro dì, </l>
<l>El tempo è conzo e che no piove pi. </l>
</lg>
</div2>
<div2>
<head><hi rend="italic"> 57</hi></head>
<lg>

<l>Madonna, el se rasona assa' de vu, </l>
<l>E si no se ne dise tropo ben. </l>
<l>Savéu de che? Che vu no havé fren. </l>
<l>E che se cazze un cazzo el tolé su. </l>
<l>Ma el die' esser un cazzo pi culù</l>
<l>Che se 'l lassa cascar, che no sel tien</l>
<l>In braghetto zolao, co se convien, </l>
<l>El no puol se no haver del turlulù. </l>
<l>Ma per dirve da seno alla fè mo', </l>
<l>Questo tuor su che i disse che vu fé, </l>
<l>Vuoi di.... Me criaréu sel digo po'? </l>
<l>Se vu me perdoné, vel digo affè, </l>
<l>Orsù alla carlona vel dirò. </l>
<l>Vuol dir che a tutti quanti ghe ne dé, </l>
<l>E si vu no vardé</l>
<l>Che le persone sia de vostro brazzo, </l>
<l>Tanto havé golla fuor de muodo al cazzo. </l>
<l>So un che ghe n'ha un brazzo, </l>
<l>Ma gramo lu con vu, se vel acuso, </l>
<l>Ghe saré drio co xe la matta al fuso. </l>
<l>Sì, sì, scorléve el muso, </l>
<l>Fè pur la schiva e atto con la bocca, </l>
<l>Che vu se te so dir cazzo de brocca. </l>
</lg>
</div2>
<div2>
<head><hi rend="italic"> 58</hi></head>
<lg>


<l>Se tutte quelle volte che ve vien</l>
<l>Vògia d'esser chiavà, ve tochessé</l>
<l>La potta, d'ogni tempo ghe havessé</l>
<l>La man sora, alla fè. No dìghio ben? </l>
<l>Cusì digo del cul, né pi, né men, </l>
<l>Tal che, stando la man là, no possé</l>
<l>Né magnar, né far altro che vossé. </l>
<l>Mo co ghe fosse un cazzo là, sì ben. </l>
<l>No ghe manca mai carne in beccaria, </l>
<l>Mo vu ghe ne faressi ben mancar</l>
<l>Se se vendesse cazzi tàgia via. </l>
<l>Che tutti quanti vu i vossé comprar, </l>
<l>E mettaressi una gran carestia, </l>
<l>Perché vu sola ve vossé sfamar. </l>
<l>Mo possé ben crepar</l>
<l>A mettervene tanti in te la panza, </l>
<l>Benché de sto crepar l'havé per zanza, </l>
<l>Perché havessé speranza</l>
<l>Con quei che mettaressi da drio via, </l>
<l>Co' se i fusse borsette, esser varìa. </l>
</lg>
</div2>
<div2>
<head><hi rend="italic"> 59</hi></head>
<lg>

<l>Fradei, de quante donne ho mai sentùe</l>
<l>Che s'habbia fatto ben sbatter la lana, </l>
<l>Nessuna è stata cusì, Dio, mo sana, </l>
<l>Chiavà tanto co questa in diese mue. </l>
<l>Mi, de quante ghe n'ho mai cognossue, </l>
<l>No ho mai cognossù la pi puttana, </l>
<l>El metter quelle in fin de Carampana, </l>
<l>Quelle che ha fame pi d'esser fottue. </l>
<l>Se ghe nassesse in cao de tutti quei</l>
<l>Che l'ha chiavà, per cadaun un corno, </l>
<l>L'havarave pi corni che cavei. </l>
<l>O se andasse svolando cazzi attorno, </l>
<l>Co' se vede a svolar cusì dei osei, </l>
<l>S'oselarave tutto quanto el zorno. </l>
<l>Sempre ghè pan in forno. </l>
<l>D'hora in hora custìa vuol ch'i la fotta, </l>
<l>Che la no ha tempo de sugar la potta. </l>
</lg>
</div2>
<div2>
<head><hi rend="italic"> 60</hi></head>
<lg>

<l>Ohimè! Com'è possibil che se faga</l>
<l>Feste, imprese, livree, tornei diversi, </l>
<l>Tante pompe, tant'armi e tanti versi</l>
<l>Per una donna che se sa che caga? </l>
<l>Bella schiera d'amanti accorta e vaga, </l>
<l>Drio d'una scagazzera afflitti e persi, </l>
<l>Deh! pensé fra le borie ove sè immersi</l>
<l>Che 'l vostro chiaro sol porta la braga, </l>
<l>Che la dea che adoré faza la cacca, </l>
<l>Pensé con quanto affanno ve consuma</l>
<l>Che la sappia cagar come una vacca. </l>
<l>Caro premio d'amor veder, in suma, </l>
<l>Dopo una vita dolorosa e stracca, </l>
<l>In aspetto divin stronzi che fuma. </l>
</lg>
</div2>
<div2>
<head><hi rend="italic"> 61</hi></head>
<lg>

<l>Haver un par(e) che non crepa mai, </l>
<l>Esser inamorà senza un quatrin, </l>
<l>Comandar a poltroni in cremesin, </l>
<l>E pregar d'un favor certi ostinai, </l>
<l>Andar el dì con vani inamorai, </l>
<l>Bever acqua de legno in pè de vin, </l>
<l>Sentir pianzer in cuna un fantolin</l>
<l>All'hora che s'è quasi indromenzai, </l>
<l>Dormir in mezo a un musico e a un poeta</l>
<l>Che un canta sempre e l'altro sia de vena</l>
<l>De far in letto qualche barzeletta, </l>
<l>Esser intrategnù co se va a cena, </l>
<l>Che un pùlese co ti è sotto la pieta</l>
<l>Te fazza un passemezzo su la schiena, </l>
<l>Haver la panza piena</l>
<l>E un zipon che sia stretto in la cintura, </l>
<l>Far sempre ben e no haver paura, </l>
<l>Haver industria e cura</l>
<l>Per veder de non far un qualche error, </l>
<l>E co ti ha ben pensà farlo mazor, </l>
<l>Zanzar co s'ha l'humor, </l>
<l>Parlar con chi ti credi che t'ascolta</l>
<l>E haver da repplicar un'altra volta, </l>
<l>Che la borsa sia tolta</l>
<l>Dove xe forestier lontan da casa, </l>
<l>Haver appresso un che te despiasa</l>
<l>E che mai mai no 'l tasa, </l>
<l>Imbattersi a rivar a una osteria</l>
<l>Che si trova desasio e carestia, </l>
<l>Che un qualc'un da drio via</l>
<l>Te scalcagna una scarpa mutezando: </l>
<l>Perdonéme, l'ho fatto no voiando, </l>
<l>Andar de notte quando</l>
<l>Ghè un mar de fango e che se stua la luse, </l>
<l>Far mal e no haver scuse, </l>
<l>Co' s'è instizai vegnir in su 'l più bello</l>
<l>Urtai da qua e da là da questo e quello, </l>
<l>Véderse c'un fradello</l>
<l>Habbia dal pare tutto quel che 'l vuol</l>
<l>E che ti stij cazzà su l'arco al sol, </l>
<l>Haver un pontariol</l>
<l>Senza ponta e voler sbusar in duro, </l>
<l>Haver persa e cercar qualcosa al scuro</l>
<l>E dar de 'l cao in te 'l muro, </l>
<l>Che vegna un poveretto sì ustinà</l>
<l>Che voia el to per importunità</l>
<l>E no per carità, </l>
<l>Trovar dei groppi co si vuol cagar</l>
<l>Che se staga do hore a dezolar, </l>
<l>Imbaterse a trovar</l>
<l>Certe razze importune de poeti</l>
<l>Che vuol mai sempre recitar sonetti, </l>
<l>Trovarse dei busetti</l>
<l>Quasi sempre in calcagno a una calzetta, </l>
<l>Che vegna alla finestra una scarpetta, </l>
<l>E star senza beretta</l>
<l>Davanti un'hora a un che no sia uso</l>
<l>E che 'l no diga mai: Métila suso, </l>
<l>Co' t'ha 'l boccon al muso</l>
<l>Che 'l casca zoso in te l'avrir la bocca, </l>
<l>Sentir ch'un parla quando no ghe tocca, </l>
<l>Urtar in qualche brocca</l>
<l>E far un squarzo al saio d'una spana, </l>
<l>Che te vegna un sangiozzo che te scana, </l>
<l>Sentir una campana</l>
<l>Co ti ha qualche pensier che te molesta</l>
<l>Ch'un'hora intriega te sone in la testa, </l>
<l>Mostrar per manifesta</l>
<l>Ch'è sol una rason a tal persona</l>
<l>Che ne voia affermar che la sia buona, </l>
<l>Far l'amor co una donna</l>
<l>Che co' te pensi farghe inanzi el morto</l>
<l>A malapena la se n'habbia accorto, </l>
<l>Che te vegna dà torto</l>
<l>Co' ti ha mille rason dalla to banda, </l>
<l>Che chi no ha descretion ti comanda, </l>
<l>Co' piase una vivanda</l>
<l>Che la sia prima a esser levà davanti, </l>
<l>Desputar co loquazi e co pedanti, </l>
<l>Sentir certi ignoranti</l>
<l>Che aspetta a consegiar come se fa</l>
<l>Quando che la desgratia è za passà, </l>
<l>Co' ti xe inamorà, </l>
<l>Cascar in terra inanzi alla signora</l>
<l>E che soramercà la rida un'hora, </l>
<l>Sentir un che descorra</l>
<l>De quel che ti t'imbati a no saver</l>
<l>Che daspuò 'l te domanda 'l tuo parer, </l>
<l>Voler e no poder</l>
<l>Parlar co un e no l'haver aviso</l>
<l>Che parlando el te spua d'ogn'hora in viso, </l>
<l>Che 'l scampa fuor un riso</l>
<l>Quando s'è in qualche luogo da respetto, </l>
<l>Haver do millia sorzi sopra 'l letto, </l>
<l>Scontrar un cailetto, </l>
<l>E co' ti vuol voltar qualche canton</l>
<l>Scontrarte in t'uno e darti un buon urton, </l>
<l>Petarte un mostazzon</l>
<l>Che le man su 'l mostazzo sì ti stampa</l>
<l>Per chiapar una mosca che te scampa, </l>
<l>Che se smorza la vampa</l>
<l>D'un stizzo e che quel fumo co ti è al fuogo</l>
<l>Vegna a ponto a trovarte in tel to liogo, </l>
<l>Ch'un che sta sora 'l ziogo</l>
<l>Quando ti perdi staga a rasonar, </l>
<l>Morsegarse la lengua a mastegar</l>
<l>E se vorrìa magnar, </l>
<l>Far cerimonie in te 'l sentar a tola, </l>
<l>Un bocon ingiotir che scotta in gola, </l>
<l>Che ti tiol la parola, </l>
<l>Urtar d'ogn'hora dove che ti ha mal, </l>
<l>Haver da far el dì de Carneval, </l>
<l>Haver un caramal</l>
<l>Co' s'ha pressa da scriver che d'ogn'hora</l>
<l>La pena cava de i filazzi fuora, </l>
<l>Levarse sù a bon'hora</l>
<l>Che no havemo al mondo altro de bon</l>
<l>Che star zò la mattina da poltron, </l>
<l>Trovar falà un botton</l>
<l>Co' s'ha zulà 'l zippon infin in cao</l>
<l>E tornarse a zolar po' da recao, </l>
<l>Co ti xe accompagnao</l>
<l>Co' un aloco che fa qualche bel tratto, </l>
<l>Portar la pena ti perché l'ha fatto, </l>
<l>Se porìa tior de patto</l>
<l>Tutte quante ste cose e mille arente</l>
<l>Tutto prima si puol metter per niente, </l>
<l>Che dar in certa zente, </l>
<l>Co ti vuol esser solo per la via, </l>
<l>Che vuol per forza farti compagnia. </l>
</lg>
</div2>
<div2>
<head><hi rend="italic"> 62</hi></head>
<lg>

<l>Quel che par senza cassa un orinal, </l>
<l>E macaroni senza onto sotil, </l>
<l>E tola parecchià, senza un mantil, </l>
<l>E senza barbachieppi un carneval; </l>
<l>Quel che par senza piuma un cavazzal, </l>
<l>E senza fiori e herbete e Mazo e Avril, </l>
<l>Quel che par senza mànego un bail, </l>
<l>E salata senz'ògio e senza sal; </l>
<l>Quel che par senza letere un dotor, </l>
<l>Calze senza braghesse, o senza haver</l>
<l>Buso dove se caga un cagaor; </l>
<l>Quel che par senza scarpe un calegher, </l>
<l>Senza la so stagiera un pesador, </l>
<l>Senza porco, o lugànega, un triper, </l>
<l>Son parso mi, o Corner, </l>
<l>Sti dì che son sta fuora senza vu, </l>
<l>Mo sia ringrazià Dio che son vegnù. </l>
</lg>
</div2>
<div2>
<head><hi rend="italic"> 63</hi></head>
<lg>

<l>Certi cavei rizzoti inanelai, </l>
<l>Negri come un velùo negro de pelo, </l>
<l>Ornamento d'un viso cussì bello, </l>
<l>Co se possa a sto mondo veder mai; </l>
<l>Un pèr d'occhi assassini, che fa assai</l>
<l>Chi scampa via senza lassar del pelo, </l>
<l>Denti pò, lavri, e bocca, e tutto quelo</l>
<l>Che puol far desmissiar indromenzai. </l>
<l>Ma quel che avanza el resto è certa gola</l>
<l>Che, su la fede mia, de quel che son, </l>
<l>La val un pozzo d'oro quela sola. </l>
<l>E vita, e drappi, e disposition, </l>
<l>E gratia in ogni gesto, ogni parola, </l>
<l>Che fa stimar un savio Salamon. </l>
<l>No m'habiè per minchion, </l>
<l>Che voi pì presto un sguardo de custìa</l>
<l>Che 'l gran tresoro de la Signoria. </l>
</lg>
</div2>
<div2>
<head><hi rend="italic"> 64</hi></head>
<lg>

<l>Co un ha gratia e che 'l veste pulìo, </l>
<l>Certo che l'ha qualcossa, no ve 'l niego, </l>
<l>Mo questo l'ha pur anca el vostro griego. </l>
<l>Volémio però dir che 'l sia un bel fio? </l>
<l>Me par sentirve a dir che ve ho chiarìo</l>
<l>Co st'inconveniente che v'aliego. </l>
<l>Mo ferméve anche un pochetin, ve priego, </l>
<l>Vardé s'ho el gusto tanto dessavìo. </l>
<l>Che val la gratia senza un bel color? </l>
<l>A questo sì che no contenderé. </l>
<l>Quel che val una ruosa senza odor. </l>
<l>Dèmel più bianco un puoco in viso, e se</l>
<l>El no ve par a ponto a vu mior, </l>
<l>La mia xe invidia, e voi che ghe 'l dighé. </l>
</lg>
</div2>
<div2>
<head><hi rend="italic"> 65</hi></head>
<lg>

<l>Mi che son in amor un paladin, </l>
<l>Che trovo in mio favor ogni pianeto, </l>
<l>Che haverìa el cuor de miel e de confeto, </l>
<l>Son tuto avelenà, gramo meschin. </l>
<l>Me son fato mi proprio mi sassin</l>
<l>Che m'ho impìo de dolcezza, de suspeto, </l>
<l>Tal che ho un tocco de ghiazzo in mezo 'l peto, </l>
<l>Che tremo d'un osel, d'un polesin. </l>
<l>Perversa, invidiosa zelosia, </l>
<l>Che ti t'ha con Amor pi intrinsecà</l>
<l>Che con la Povertà la Poesia, </l>
<l>Ma n'hoi pò causa d'esser desperà? </l>
<l>Sia maledeta, ne voi dir, custìa</l>
<l>Che no vuol mai tegnir i occhi a ca'. </l>
</lg>
</div2>
<div2>
<head><hi rend="italic"> 66</hi></head>
<lg>

<l>In st'acque de purissimo crestal</l>
<l>Vedo i balassi e i lucidi rubini</l>
<l>Fatti da ghiozzi de diversi vini, </l>
<l>Che par che i pianza a vederme a star mal. </l>
<l>In ste zoie, in ste perle oriental, </l>
<l>Ghe ride mile amori pizzenini, </l>
<l>Che con quei cari gesti da puttini</l>
<l>Par che i me fazza intorno un carneval. </l>
<l>Porta la vista sto tributo al cuor, </l>
<l>Che, col sente la insolita dolcezza, </l>
<l>El me manda ogni spirito in amor. </l>
<l>Quela che, san, m'usé tanta fierezza, </l>
<l>Porìa ben farme a torno ogni saor</l>
<l>Che me curasse de la so belezza. </l>
</lg>
</div2>
<div2>
<head><hi rend="italic"> 67</hi></head>
<lg>

<l>Vu savé pur se xe do mesi e più</l>
<l>Che vegno a vostra instanza ogni dì qua, </l>
<l>Vu savé pur se son inamorà, </l>
<l>E se amo fia più bela altra che vu. </l>
<l>Vu savé molto ben se ve ho vogiù</l>
<l>Più ben a vu che a chi ve ha inzenerà, </l>
<l>Savé se quando m'havé comandà</l>
<l>Me son levà da mezanotte su. </l>
<l>E adesso mo che ve domando che</l>
<l> (E tuto quanto el zorno ve son drio) </l>
<l>Amé el vostro meschin, vu me 'l neghé? </l>
<l>Pur, za che ve trazé del fato mio, </l>
<l>E che tanti mie preghi no stimé, </l>
<l>E ve ne incago, e sì me cazzo in rio. </l>
</lg>
</div2>
<div2>
<head><hi rend="italic"> 68</hi></head>
<lg>

<l>Fia mia, visetto bello inzucarao, </l>
<l>Daspò che ho inteso che vegnì sta sera, </l>
<l>Son vegnù belo, e son muà de ciera, </l>
<l>Che paro proprio un pèrsego mondao. </l>
<l>Sia laudà Amor, daspò che 'l mio mezao, </l>
<l>La mia corte, el mio horto, e la lettiera, </l>
<l>Porà ben dir da seno e da dovera: </l>
<l>So che 'l nostro patron xe venturao. </l>
<l>Vegnì in bon'hora, caro el mio conforto, </l>
<l>E caso mo che me dassé l'impianto, </l>
<l>Doman sentiré a dir: L'amigo è morto. </l>
<l>El desiderio che ho de vu xe tanto, </l>
<l>Che se no vegnissé me fassé torto, </l>
<l>Vu me fassé restar co 'l cuor infranto. </l>
<l>Son de miel tuto quanto, </l>
<l>Daspuò che ho habbùo da niovo che vu, fia, </l>
<l>Ve degné de vegnir a casa mia. </l>
</lg>
</div2>
<div2>
<head><hi rend="italic"> 69</hi></head>
<lg>

<l>Tra la rabbia, la stizza, e tra 'l martelo, </l>
<l>Tra i pùlesi che me ha martirizao, </l>
<l>Tra 'l caldo che me ha mezo soffegao, </l>
<l>Tra l'esserme levà su in te 'l più belo; </l>
<l>Tra l'haverme beccà fina el cervelo, </l>
<l>E tra do mile sorzi sora el cao</l>
<l>Che me roba el stupìn bel'impizao, </l>
<l>E tra el cantar d'un strepitoso oselo; </l>
<l>Tra 'l vegnirme una voia de pissar, </l>
<l>E haver paura de no far remor, </l>
<l>E là star fermo e bisognar crepar; </l>
<l>Tra 'l star co 'l muso sora el cagaor, </l>
<l>E tra 'l longo aspettar fin de cagar, </l>
<l>Ho habù una note da imperator. </l>
</lg>
</div2>
<div2>
<head><hi rend="italic"> 70</hi></head>
<lg>

<l>Sta note forsi un'hora inanzi dì</l>
<l>Ma xe vegnùa l'Artusa in vision, </l>
<l>E m'ha fato cussì bel canaton</l>
<l>Che a dirve el vero el m'ha tuto smarì. </l>
<l>Donca, ti sarà bon, dis'ela, ti</l>
<l>Desgratiao, da méterme in canzon? </l>
<l>E senz'altro me petta un mustazzon, </l>
<l>Che da la bota e me desmissij. </l>
<l>Co me desmissio, e me cerco da lai, </l>
<l>Ma non la trovo, che se la trovava</l>
<l>Ghe ne deva ben mi quatro sfozai. </l>
<l>Puol far sier Balaram, mi che pensava</l>
<l>Che sta donna dovesse sempre mai</l>
<l>A ponto per ste cosse esserme schiava, </l>
<l>Vedo mo che la brava. </l>
<l>Che bravar? El bravar serave niente, </l>
<l>Mo la me dè de i mustazzoni arente. </l>
<l>Pò far de mi, che zente</l>
<l>Che ghe xe al mondo ancora, che custìa</l>
<l>Si xe fuora del mondo, e per mi, fia, </l>
<l>Za che con vilania</l>
<l>E con saltarme adosso a muo' de un drago, </l>
<l>In scambio de le laude che ghe dago, </l>
<l>De l'honor che ghe fago, </l>
<l>La me dà, pò far mi, schiaffi, e me tonfa, </l>
<l>Mo con sta man che non è miga zonfa</l>
<l>Ghe voi far tanto sgionfa</l>
<l>La galta a ella, se la torna pi, </l>
<l>Quanto che essa ghe l'ha fata a mi. </l>
<l>Ghe petterò cussì</l>
<l>De sto pugno, vardé, tof'in la fazza, </l>
<l>E sì ghe dirò pò bon pro te fazza, </l>
<l>Vilanzona ingratazza, </l>
<l>Daspuò che in pè de haverme rengratià, </l>
<l>La me vien con rebuffi e sì me dà. </l>
<l>Mo se l'ho laudà</l>
<l>Con i mie versi fin qua, sta mariola, </l>
<l>No ghe ne voio far mai pì parola. </l>
<l>E pur, che no ghe zola, </l>
<l>Con dir tuto el contrario, un do da drio, </l>
<l>Pur che no 'l fazza, el voio far, per Lio. </l>
<l>Forsi che a sto partìo, </l>
<l>Con dir mal d'essa e ghe farò piaser, </l>
<l>Za che a dir ben ghe fazzo despiaser. </l>
<l>Speté donca, Corner, </l>
<l>E canzon, e capitoli, e sonetti, </l>
<l>Che parlerà de tuti i so deffetti. </l>
<l>Voio con sti versetti</l>
<l>Lavarghe, te so dir, de forte el cao, </l>
<l>Che 'l no ghe fu mai pì sì ben lavao, </l>
<l>E po che da recao</l>
<l>La torna a darme e farme un canaton, </l>
<l>Che in quella volta l'haverà rason. </l>
</lg>
</div2>
<div2>
<head><hi rend="italic"> 71</hi></head>
<lg>

<l>L'è tropo ogni tre mesi un quarto d'hora</l>
<l>Da butar via per visitarve vu, </l>
<l>E mi giera sì can beco cornù</l>
<l>Che no saveva acòrzermene ancora. </l>
<l>Alfin pur quela vecchia traditora</l>
<l>M'ha mostrà 'l vero, e mi l'ho cognossù, </l>
<l>Sì che se mai me ghe condugo più, </l>
<l>Merito ben che me cazzé in mal'hora. </l>
<l>Signor, mo haveva pur puoco cervelo</l>
<l>Vedando i muodi grami che tegnì</l>
<l>Con quel'altro minchion, che fa del belo. </l>
<l>Saveva pur che mai no passa dì</l>
<l>Che no ve amorizé con questo e quelo, </l>
<l>Se ben fè le desmesse ancùo con mi. </l>
<l>E saveva anche chi</l>
<l>Ve fu marìo, di chi vu fossi fia, </l>
<l>Se ben ve deva de la signorìa. </l>
<l>Nobil genealogia, </l>
<l>El pare fu erbarol, marido un cuogo, </l>
<l>Nassùa in le verze e cressùa a torno el fuogo. </l>
<l>So ben che no ve tuogo</l>
<l>Niente del vostro a dir quel che ve aspetta, </l>
<l>E cussì fazzo mal la mia vendeta. </l>
<l>Ma pur me par che teta</l>
<l>A toccar certi passi principali</l>
<l>Che se cognosse infina da i cavali. </l>
<l>Credéu che sia bocali</l>
<l>Quei che vien là da vu, che no i ve tegna</l>
<l>In quel concetto de che vu sè degna? </l>
<l>Ma perché ogn'un dessegna</l>
<l>De far el fatto so galantemente, </l>
<l>No gh'è nissun che ve ne diga niente, </l>
<l>Oltra che, finalmente</l>
<l>La neve se desfà sì che de boto</l>
<l>Se vede i stronzi che ghe steva soto. </l>
<l>In sette volte, o in otto, </l>
<l>La vostra condition vien descoverta, </l>
<l>E l'amor se ressolve in dar la berta. </l>
<l>L'è vero che stè all'erta, </l>
<l>Che sè arlevà con bona disciplina</l>
<l>Da quela scelerà vecchia Gabrina, </l>
<l>Degna de la berlina, </l>
<l>Se ben con tante so malignità</l>
<l>La no sa scònder l'ànemo che l'ha, </l>
<l>Che la 'l mostra in qua, in là, </l>
<l>Con le man, con i piè, con le parole. </l>
<l>Man, fabricae per strapiantar ceole; </l>
<l>Piè, che in do volte sole</l>
<l>Che i va descalzi al solito per sala, </l>
<l>I fa dar fuora el stuffo d'una stala; </l>
<l>Boca, che mai no fala</l>
<l>De dir del mal e che ha le busìe spesse</l>
<l>In la conclusion e in le promesse. </l>
<l>Horsù, chi che ve stesse</l>
<l>Dies'anni a torno, e no dirave tanto</l>
<l>Che no restasse a dìrghene altretanto. </l>
<l>Qua fenisse el mio canto, </l>
<l>Che me fa compassion sto gramo inghiostro</l>
<l>Che se consuma a dir del fato vostro. </l>
</lg>
</div2>
<div2>
<head><hi rend="italic"> 72</hi></head>
<lg>

<l>Haveva el cuor tra l'alegrezza e 'l riso</l>
<l>Quando soleva inanzi andar de fuora, </l>
<l>E quando che tornava in mia mal'hora</l>
<l>Me pareva partir dal paradiso. </l>
<l>Adesso mo, che son via da quel viso, </l>
<l>Che me mette su 'l cao la dalaora, </l>
<l>Maledisso dolente el ponto e l'hora</l>
<l>Che me ha da tanto ben, gramo, diviso. </l>
<l>Za l'acque me pareva de crestal, </l>
<l>I campi, che ridesse, e la Natura</l>
<l>Me fesse inanzi i occhi un carneval. </l>
<l>Adesso tòrbia me par l'acqua e scura, </l>
<l>E vedo zò che vedo per mio mal</l>
<l>Senza la cara anzelica figura. </l>
</lg>
</div2>
<div2>
<head><hi rend="italic"> 73</hi></head>
<lg>

<l>Signora mia, vu manizé per tuto</l>
<l>Cussì sto porco infina in le buele, </l>
<l>Donca per far salsizze e mortaele</l>
<l>Vu ve degné d'un animal sì bruto? </l>
<l>Mo mi, che son per vu morto e destruto, </l>
<l>No m'have mai tocà nianche la pele; </l>
<l>Forsi che lu de quelle man sì bele</l>
<l>Se sentì mai d'amor caldo un persuto? </l>
<l>Orsù, s'amazza el porco, e mi son morto</l>
<l>Mille volte per vu, ma ingiustamente, </l>
<l>Che lu muor a rason, mi muoro a torto. </l>
<l>Lu tuttavia ve 'l tegnì sempre arente, </l>
<l>E mi non havì mai nissun conforto</l>
<l>De sì longo servir con tante stente. </l>
</lg>
</div2>
<div2>
<head><hi rend="italic"> 74</hi></head>
<lg>

<l>Culù che per servir crede a custìa</l>
<l>Cavarghe da le man qualche favor, </l>
<l>El no sa se 'l canal habia saor, </l>
<l>Se la Luna sta ferma o 'l Sol va via. </l>
<l>Questa, che propria xe la bizaria, </l>
<l>La minera dei sesti e de l'humor, </l>
<l>Darà per servitù, per versi, Amor? </l>
<l>La ghe darà 'l malan che Dio ghe dia. </l>
<l>E mi son sì balordo, e sì buffon, </l>
<l>Che al despetto d'ogn'un vago corrando</l>
<l>Dove sta la desgratia in zenocchion. </l>
<l>E no me accorzo che, viver amando</l>
<l>Sta donna, si xe giusto a condition</l>
<l>Di chi per arricchir vive stentando. </l>
</lg>
</div2>
<div2>
<head><hi rend="italic"> 75</hi></head>
<lg>

<l>Che mi habbia da morir senza haver visto</l>
<l>La causa per la qual son condanà, </l>
<l>Che habbia da esser ogni dì mostrà</l>
<l>A deo per un gaioffo e per un tristo, </l>
<l>E che senza poder mai far acquisto</l>
<l>Sora de vu de un deo d'autorità, </l>
<l>Dal fachin, dal vilan, sia strapazzà, </l>
<l>E che no g'habbia mai d'esser provisto, </l>
<l>Fia, le xe cosse da no star al segno, </l>
<l>E mi indesprego a Amor in te 'l mustazzo</l>
<l>Se queste xe le leze del so regno. </l>
<l>Me voléu ben? Vegnime un puoco in brazzo, </l>
<l>Che mi no credo pì, se no col pegno, </l>
<l>E bestie è quei che stenta per solazzo. </l>
</lg>
</div2>
<div2>
<head><hi rend="italic"> 76</hi></head>
<lg>

<l>Son come xe talun ch'è roto in mar, </l>
<l>Che daspò una tempesta, una ruvina, </l>
<l>Su n'un pezzo de antena, o de carina, </l>
<l>El se mantegna vivo col nuar, </l>
<l>E daspò del patir e del stentar, </l>
<l>Zonto a forza de brazzi a la marina, </l>
<l>Vardando ben la vita soa meschina</l>
<l>El se mete rabioso a biastemar. </l>
<l>No perché l'è salvao da l'acque san, </l>
<l>Ma perché daspò haver mille tormenti</l>
<l>Scorsi per vadagnar, l'ha niente in man. </l>
<l>Cussì anca mi, daspò haver mile stenti</l>
<l>Passà per vadagnarve, assai lontan</l>
<l>Me trovo da quei chiari occhi lusenti. </l>
</lg>
</div2>
</div1>
<div1>
<head><hi rend="italic"> Venieresche</hi></head>

<div2>
<head><hi rend="italic"> 1</hi></head>
<lg>

<l>Se no credesse un dì, vacca sfondrà, </l>
<l>De covèrzerte el cul co la cotala, </l>
<l>E farte de do camere una sala, </l>
<l>Credo che morirave desperà. </l>
<l>No porterìa sta sera el cazzo a ca'</l>
<l>E ziogherìa pi presto ancùo alla bala, </l>
<l>E sarà forza un dì che te la cala. </l>
<l>Basta, mo no ti te ne accorzerà. </l>
<l>Ti no ha paura infin che ti no 'l vedi, </l>
<l>E s'ti pensi mo ti che no 'l farò, </l>
<l>Vòlseme un puoco el cul, si ti no 'l credi. </l>
<l>Mo, s'ti morissi presto, e fotterò</l>
<l>All'hora quei che resterà to heriedi, </l>
<l>E co i so culi e me vendicherò. </l>
</lg>
</div2>
<div2>
<head><hi rend="italic"> 2</hi></head>
<lg>

<l>Amor, méttime pur dove te piase, </l>
<l>In torcollo, in sopressa, in salamora, </l>
<l>Tienme in posta del sol, tienme alla buora, </l>
<l>Bùttame in su la neve o in su le brase. </l>
<l>Muòveme guerra, fame tregua o pase, </l>
<l>Inchiàvame in preson càvame fuora, </l>
<l>Fa che romagna assolto, o fa che muora, </l>
<l>Ùsame pur, se ti sa zonte o rase. </l>
<l>El tuo fuogo co mi refresca e aggiazza, </l>
<l>El to giazzo co mi sì scota e bruza, </l>
<l>Tal che la to fortuna m'è bonazza. </l>
<l>E, prima, toio a dir ch'el sol no lusa, </l>
<l>Che un pugnal e una spada no me amazza, </l>
<l>Che mai spenda in to gloria la mia musa. </l>
</lg>
</div2>
<div2>
<head><hi rend="italic"> 3</hi></head>
<lg>

<l>Daspuò che ti la vuol col fatto mio, </l>
<l>Donna senza rason, mostro in natura, </l>
<l>Prima co 'l cuor e po co sta scritura, </l>
<l>De volerla co ti me invuodo a Dio, </l>
<l>Perché mai no ho visto né sentìo</l>
<l>La pi sfazzà, la pi affettà bravura</l>
<l>Della to diavolosa creatura, </l>
<l>Potta, che tuol el nome a san Mathìo. </l>
<l>Parécchiete de lèzzar ogni dì</l>
<l>Nuovi muodi de dir, nuove maniere</l>
<l>De romanzine tutte contra a ti. </l>
<l>Ne te vaia le file, anzi le schiere</l>
<l>De chi te chiava, perché son cusì, </l>
<l>Che no dirò per questo el miserere. </l>
</lg>
</div2>
<div2>
<head><hi rend="italic"> 4</hi></head>
<lg>

<l>Ti va digando de portarme amor</l>
<l>E ti vuol po tirar el cul indrìo, </l>
<l>Mo sto amor in sto muodo desavìo</l>
<l>No sa, chi il cerca, da nissun saor. </l>
<l>Amor, che hògio da far del to favor? </l>
<l>Che ti ghe impiaghi el cuor per conto mio. </l>
<l>Se ti vuol farme sto piaser compìo, </l>
<l>Saettala in tel cul e no in tel cuor. </l>
<l>E dove che ho quel cuor che me vuol ben, </l>
<l>Mo fa inanzi che lu me vògia mal, </l>
<l>E che cusì bel cul me salta in sen. </l>
<l>Ma l'è che ti no tiri in t'un segnal</l>
<l>Se ti no trovi tenero il terren, </l>
<l>E custìa ha il cuor de cera e 'l cul de azzal. </l>
</lg>
</div2>
<div2>
<head><hi rend="italic"> 5</hi></head>
<lg>

<l>Madonna, son un homo tanto schietto, </l>
<l>Che in do una concludo i mie marcai, </l>
<l>Vegno alle brazze strette sempre mai, </l>
<l>O che me intrigo o che me parto netto. </l>
<l>Quando fazzo l'amor, mai no me metto</l>
<l>In lumi falsi e in scurzi artificiai, </l>
<l>Per infrizar, co' suol far sti annegai</l>
<l>Che ha da ogni hora el Petrarca in tel braghetto. </l>
<l>El mio parlar xe assae pi che vulgar, </l>
<l>Chiaro, familiar, basso e spedìo. </l>
<l>Co' xe sto essempio, ve vorrìa chiavar. </l>
<l>No ve pàsselo el cuor, caro ben mio? </l>
<l>No ve sentìu commòver e sforzar, </l>
<l>Senza el guari, el quotamque, el testè e l'io? </l>
</lg>
</div2>
<div2>
<head><hi rend="italic"> 6</hi></head>
<lg>

<l>Occhi belli, occhi dolci, occhi mie cari, </l>
<l>Che co 'l proprio valor se ha acquistà tanto, </l>
<l>Che Amor, oltra del darve el primo vanto, </l>
<l>Ve ha dà el baston de tutti i so corsari, </l>
<l>Occhi, che transcorsando e i fiumi e i mari</l>
<l>E l'amoroso regno tutto quanto, </l>
<l>Havé messo ogni cosa in fuogo e in pianto, </l>
<l>Cusì ch'el vostro dio no ha più avversari, </l>
<l>Deh! se i deffetti del tempo sassin, </l>
<l>Deh! se la morte no habbia forza in vu, </l>
<l>Voltéve in mi pietosi un tantolin, </l>
<l>Occhi, che havé tanta forza e vertù</l>
<l>Che rezze ogni mio motto, ogni destin, </l>
<l>E la fortuna e più, se si puol più. </l>
</lg>
</div2>
<div2>
<head><hi rend="italic"> 7</hi></head>
<lg>

<l>La mia donna dormiva co un cussin</l>
<l>Sotto del cul con le gambe sberlae, </l>
<l>Co un saor, co una lascivitae</l>
<l>Da far strazzar el sacco a un scapuccin. </l>
<l>Mi che son pi de ogni altro cervelin, </l>
<l>Inanemìo dalla comoditae, </l>
<l>Co i dei pianin ghe aversi le pallae</l>
<l>Per vedarghe ogni liogo e ogni confin. </l>
<l>Che menuzzami, Dio, che tattarette, </l>
<l>Ghe descoversi, che fiumere scose</l>
<l>De sanguazzi corrotti e de marzette! </l>
<l>Se queste che è pi belle e pi famose</l>
<l>Xe desfrassae, puzzolente e imperfette, </l>
<l>Mo co stà el resto? Grame vergognose. </l>
</lg>
</div2>
<div2>
<head><hi rend="italic"> 8</hi></head>
<lg>

<l>Da un esercito estremo circondà</l>
<l>De bellezze, de grazie e lezadrìe, </l>
<l>A mille assalti, a mille battarìe, </l>
<l>Me ho tegnuo, mare mia, per fin a qua. </l>
<l>Ma brussà tutto quanto e smantellà</l>
<l>Da sguardi che puol pi che artellarìe, </l>
<l>Èccome reso e con i ferri ai pìe</l>
<l>In man della medema crudeltà. </l>
<l>Cussì diseva Amor, ch'el sentì mi, </l>
<l>E intanto i sassi e 'l ciel da compassion</l>
<l>E 'l proprio inferno pianzeva quel dì. </l>
<l>Se la mia donna un dio tien per preson</l>
<l>E lo tormenta, che sarà de mi? </l>
<l>O dura e lagremosa conclusion! </l>
</lg>
</div2>
<div2>
<head><hi rend="italic"> 9</hi></head>
<lg>

<l>Almanco innanzi che me cazzé via</l>
<l>Formé cinque o sie carte de processo, </l>
<l>E quando troveré che habbia commesso</l>
<l>Error, sia co 'l malan che Dio me dia. </l>
<l>E no zurarme d'esser tutta mia. </l>
<l>E quando me voi metter al possesso, </l>
<l>Cazzo, da farte scarparme da presso</l>
<l>Con un nembo de peggi e villania, </l>
<l>Forsi le mie deffese ve dirà</l>
<l>Che anche el cul è in quei membri, puol far Dio, </l>
<l>Che fa quel tutto che me havé donà. </l>
<l>E cusì, o che diré d'haver mentìo, </l>
<l>O ch'el procieder no ve passerà, </l>
<l>Perché quel che voleva giera mio. </l>
</lg>
</div2>
<div2>
<head><hi rend="italic"> 10</hi></head>
<lg>

<l>L'esser ti, co ti xe, senza cervello, </l>
<l>E mi bestia fottua, senza rason, </l>
<l>Fa che quasi ogni dì femo custion, </l>
<l>Ti con mi e mi per ti, co questo e quello. </l>
<l>Co' te vien vògia, ti me dà martello</l>
<l>Co 'l no vegnir, co 'l scampar dal balcon, </l>
<l>E mi co i sonetti e le canzon</l>
<l>Te intòssego, e cussì stemo in duello. </l>
<l>Deh! dolce, cara e bella anema mia, </l>
<l>No pi ste giostre, no pi ste contese, </l>
<l>Ma femo pase e bona compagnia. </l>
<l>E se 'l ciel fosse tanto descortese</l>
<l>Che 'l ne inclinasse a sta furfantarìa, </l>
<l>Fémolo almanco una o do volte al mese. </l>
</lg>
</div2>
<div2>
<head><hi rend="italic"> 11</hi></head>
<lg>

<l>El me è refferto, e 'l vedo tutto el dì, </l>
<l>Che ti sta nome su minchionarìe</l>
<l>De fave, pignatelle e altre herbarìe, </l>
<l>Per infrizar tutta la zente in ti. </l>
<l>Deh! no continuar, crédime a mi, </l>
<l>Che ste ruffiane, ste vecchie, ste arpie, </l>
<l>Te magnarà anche i zoccoli dei pìe, </l>
<l>Perché a dell'altre è intravegnù cusì. </l>
<l>Cérchistu farte amar? Vùstu irrichir? </l>
<l>Fa ch'el to cul sia el strigo e 'l negromante, </l>
<l>Che lu puol brusar cuori e imatonir. </l>
<l>Che le altre prove è fiabe tutte quante, </l>
<l>Da farve imberlinar, da impoverir, </l>
<l>Da ballorde, da bestie e da ignorante. </l>
</lg>
</div2>
<div2>
<head><hi rend="italic"> 12</hi></head>
<lg>

<l>Quando che te diseva: Cara fia, </l>
<l>No me piase ste man cusì sfogiose, </l>
<l>Ti te instizzavi e ti alzavi la ose</l>
<l>Digàndome, che è pezo, vilania. </l>
<l>Adesso mo ch'el mal è vegnù via</l>
<l>Che ti no te puol far nianche la crose, </l>
<l>Tanto ti ha le zonture dolorose, </l>
<l>L'avogador no è pi in Quarantia. </l>
<l>Grame meschine, che ve insuperbì</l>
<l>Per quatro strasse tanto malamente, </l>
<l>Che Dio né santi no cognossé pi, </l>
<l>E pò che è, che no è, tutte dolente</l>
<l>Ve tiré tutte piaghe, notte e dì, </l>
<l>A domandar limosina alla zente. </l>
</lg>
</div2>
<div2>
<head><hi rend="italic"> 13</hi></head>
<lg>

<l>Felice casa, che capisci in ti</l>
<l>Quanto ha el mondo de bello e de perfetto, </l>
<l>Camera felicissima, e più el letto</l>
<l>Ch'el vedé e sustenté quasi ogni dì, </l>
<l>Deh! perché no me è lecito cusì, </l>
<l>Co el pensier corre e svuola l'intelletto, </l>
<l>In tel vostro pi scoso e pi secreto</l>
<l>Vegnir un zorno e gàlderve anche mi. </l>
<l>Scriverìa su quei muri tanti e tanti</l>
<l>Versi, che l'antro e 'l liogo ove Medoro</l>
<l>Scrisse, resterìa scuri tutti quanti. </l>
<l>Cusì fosser fatti de massizzo oro, </l>
<l>Rimessi de rubini e de diamanti, </l>
<l>Co 'l merité, co ve invidio e ve honoro. </l>
</lg>
</div2>
<div2>
<head><hi rend="italic"> 14</hi></head>
<lg>

<l>Donna, piena de sdegno e de impietà, </l>
<l>Che ve pascé si nome de lamenti, </l>
<l>Degna de una corona de serpenti</l>
<l>Co ha le ministre della crudeltà, </l>
<l>Co havaré ben stentà, struscià, amazzà</l>
<l>I vostri fidelissimi e obedienti</l>
<l>Co i pi crudeli e inumani tormenti, </l>
<l>Che sarà, puol far mi, mo che sarà? </l>
<l>Invecchieré anche vu, deventaré</l>
<l>Piena de imperfettion, tutta deffetti, </l>
<l>Che a mala pena poré star in pe'. </l>
<l>Con st'altra zonta, che tutti i poeti</l>
<l>Ve troverà ogni dì, co merité, </l>
<l>Titoli brutti, infami e maledetti. </l>
</lg>
</div2>
<div2>
<head><hi rend="italic"> 15</hi></head>
<lg>

<l>Posso ben dir, co' za disse culù</l>
<l>Solo e pensoso e quel che ghe va drio, </l>
<l>Daspuò che son redutto a sto partìo, </l>
<l>Senza retratto, né vista de vu. </l>
<l>Signora, in conclusion, no posso più</l>
<l>Ch'el recordarme dei spassi da Lio, </l>
<l>E 'l barchizar al fresco per quel rio</l>
<l>Me fa vegnir tutti i spiriti sù. </l>
<l>Infatti, no ghe xe mazor deletto, </l>
<l>Piaser pi dolce, o el pi caro solazzo, </l>
<l>Del vardar, del servir solo e secreto. </l>
<l>Perda el motto sti dei, sta man, sto brazzo, </l>
<l>Si parto più, se no son pi che astretto, </l>
<l>E l'instrumento sia la forca e 'l lazzo. </l>
</lg>
</div2>
<div2>
<head><hi rend="italic"> 16</hi></head>
<lg>

<l>Dalla pi bella man, dal pi bel viso, </l>
<l>Che mai formasse Giove e la natura. </l>
<l>E dalla pi proportionà figura</l>
<l>Che sia stà daspuò d'Elena e Narciso, </l>
<l>Cuor mio, te xe stà dà quel largo sfriso, </l>
<l>Che se a buttar pi sangue in pianto dura, </l>
<l>I preti puol avrir la sepoltura</l>
<l>Per consegnarme al Re del paradiso. </l>
<l>Da una banda te metto quel auttor</l>
<l>Che vuol che no se diebba desperar</l>
<l>Quel che altamente ha collocà el so cuor. </l>
<l>E dall'altra el mio mal, che no ha par, </l>
<l>Che è l'incendio crudel del so calor. </l>
<l>Varda mo ti quel che dovemo far. </l>
</lg>
</div2>
<div2>
<head><hi rend="italic"> 17</hi></head>
<lg>

<l>Qual fiera stella, o qual empio destin, </l>
<l>S'ha vogiù incrudelir contra de mi? </l>
<l>Chi me puol più fidar, gramo meschin, </l>
<l>Se mi son stao quel reo che me ho tradì? </l>
<l>Mai no ho bramà, fortuna, altro da ti</l>
<l>Che trovarme a sta donna un dì vesìn, </l>
<l>Misero, che son pur zonto a quel dì, </l>
<l>Ma giera mègio che arivasse al fin. </l>
<l>Che dove che sperava avrirghe el cuor, </l>
<l>E mostrarghe i mie danni e la mia fè, </l>
<l>Me l'incerchì de un subito timor. </l>
<l>Che me accade mo più sperar mercè, </l>
<l>Se o ne ghe vuol l'ardir pi che l'ardor, </l>
<l>A mala pena me ghe rezo in pè. </l>
</lg>
</div2>
<div2>
<head><hi rend="italic"> 18</hi></head>
<lg>

<l>Daspuò haver sopportao mille tormenti, </l>
<l>Scorso mari e passao Carriddi e Scille, </l>
<l>E, novello Giason, moderno Achille, </l>
<l>Orsi, lovi, leoni, homeni e venti, </l>
<l>E daspuò haver co mille impedimenti</l>
<l>Circondao mari e passao terre e ville, </l>
<l>Vittorioso alfin de più de mille</l>
<l>Cani becchi fottui mie concorrenti, </l>
<l>Redutto qua con la mia donna in brazzo, </l>
<l>In bonazza de mar e de tempesta, </l>
<l>Senza pur un pensier che me molesta, </l>
<l>A perpetua memoria attacco questa</l>
<l>Tola al to tempio, Amor, za ch'el mio cazzo</l>
<l>Daspuò tante vezilie ancùo fa festa. </l>
</lg>
</div2>
<div2>
<head><hi rend="italic"> 19</hi></head>
<lg>

<l>Diséme un puochetin donde che avvien</l>
<l>Che la mia donna, quando vago là, </l>
<l>No me son cussì presto despogià</l>
<l>Che la me peta le culate in sen. </l>
<l>Chi sarà quel dottor cussì da ben</l>
<l>Che, senza scudo, me consegierà</l>
<l>De dirghe: Anema mia, vòltate in qua, </l>
<l>O farghelo cussì pur me convien? </l>
<l>Da l'una banda el mondo è scelerà, </l>
<l>Che ha per cogion chi no xe sodomito, </l>
<l>Da l'altra è la grandezza del peccà. </l>
<l>Ma, perché i nostri savii ha lassà scrito</l>
<l>Che mai no falla chi vien consegià, </l>
<l>Domando mi a pi savii sto quesito. </l>
</lg>
</div2>
<div2>
<head><hi rend="italic"> 20</hi></head>
<lg>

<l>Sta notte me pareva haverve in brazzo, </l>
<l>Basarve el fronte, i occhi e la bocchetta, </l>
<l>Tegnirve a brazacollo stretta stretta, </l>
<l>Deventar tutto zùcaro e melazzo. </l>
<l>E cusì co 'l pi dolce e bel solazzo</l>
<l>Se suzzàvemo insieme la lenguetta,</l>
<l>E mi diseva: Cara speranzetta, </l>
<l>Strùcola sta tetina. Fa', che fazzo. </l>
<l>Vardé mo, fia, se i spassi che ho gustai</l>
<l>Da beffe sì xe dolci, che sarave</l>
<l>Se fassémo da senno sempre mai? </l>
<l>E credo, certo, che altro no farave</l>
<l>Che suzzar quei lavreti inzucherai, </l>
<l>E a tutte le altre done incagherave. </l>
</lg>
</div2>
<div2>
<head><hi rend="italic"> 21</hi></head>
<lg>

<l>Bàsame, cara mare, e fa che muora</l>
<l>Da una stoccà de quella to lenguina, </l>
<l>Bàssame cara, bàssame sassina, </l>
<l>Caro sia sto bassar, bàssame ancora. </l>
<l>Tòrname anca a bassar, bassa d'ogni hora, </l>
<l>Tienme sempre basao, bàssame infina</l>
<l>Che sto caro bassar mai no raffina, </l>
<l>Bàssame, cagna, mille volte l'hora. </l>
<l>Bàssame, anima mia, bàssame tanto</l>
<l>Che da tanto bassar vaga in angossa, </l>
<l>Basa, e pò ben basao, basa oltratanto. </l>
<l>Bàssame quanto mai bassar se possa, </l>
<l>Basa, bàssame, fia, per fina quanto</l>
<l>Che mi diga no pi, fin alla fossa. </l>
</lg>
</div2>
<div2>
<head><hi rend="italic"> 22</hi></head>
<lg>

<l>Se me havé donà el cuor, come disé, </l>
<l>Se mi ho la vostra gratia, el vostro amor, </l>
<l>Se l'è parte più nobele che habbié, </l>
<l>Prestéme el cul, che mi ve rendo el cuor. </l>
<l>Lu, che è dei membri el principe, e 'l signor, </l>
<l>Come scrigno dell'anima che el xe, </l>
<l>Mo no ve contentéu, se baraté, </l>
<l>A darme el cul che xe so servidor? </l>
<l>E po, a star senza cuor come stéu viva? </l>
<l>E mi, senza quel cul no sòngio morto? </l>
<l>Mo cazzo in cul al cuor, fè che ogniun viva. </l>
<l>Mi ho in tel cul, vu in tel cuor, el gran conforto, </l>
<l>L'un ha quel che è del'altro, ogniun se priva</l>
<l>Quanto più el cul, che el cuor, se fè sto torto. </l>
</lg>
</div2>
<div2>
<head><hi rend="italic"> 23</hi></head>
<lg>

<l>S'ti pensi de tegnir to nezza i anni</l>
<l>Che no la vegna a rasonar co mi, </l>
<l>Perché dieba po alfin foterte ti, </l>
<l>Al cospetto de mi, che ti te inganni. </l>
<l>Ti spuzzi che ti amorbi i christiani, </l>
<l>Ti ha più deffetti che no ha un no so chi, </l>
<l>E s'ti vuol po che mi te fotta, di', </l>
<l>Mo no te chiaverave nianca i cani. </l>
<l>Varda un puoco mo ti se lasserò</l>
<l>Sì bella putta e così bon boccon, </l>
<l>Per brama che habbia mi del fatto to. </l>
<l>Cazzo, ti è matta s'ti ha sta opinion, </l>
<l>E cogiona, s'ti pensi che vorrò</l>
<l>Lassar custìa per esser to berton. </l>
<l>Che comparation! </l>
<l>Ti te vuol metter ti, vecchia refata, </l>
<l>Con una zovenetta cusì fatta? </l>
<l>Turn via, che ti è mata, </l>
<l>E credo che ti credi che no creda</l>
<l>Che tutte le altre donne sì te cieda. </l>
<l>S'ti vuol che te concieda</l>
<l>Che ti è bella anche ti, mògia, e laudarte, </l>
<l>El farò mi, s'ti vuol, per satisfarte, </l>
<l>Ma no vorìa adularte, </l>
<l>Perché a no dirte pello de busìa, </l>
<l>Ti par la mare della Pifanìa. </l>
<l>Però, cara custìa, </l>
<l>Làssame star e no me dar impazzo, </l>
<l>E no te lamentar si no t'el fazzo, </l>
<l>Che no me tira el cazzo, </l>
<l>Anzi, a vardarte ti me 'l fa calar, </l>
<l>Ch'el sta tre dì che 'l no me suol tirar, </l>
<l>Sì che no te impazzar</l>
<l>Se vago a donne o se fazzo l'amor, </l>
<l>Perché el no se te intacca su 'l to honor. </l>
<l>No metter più remor</l>
<l>Tra le persone, sta un puochetto in pase, </l>
<l>Làssame far l'amor con chi me piase. </l>
<l>E si mo te despiase</l>
<l>Che vaga da altre donne, habbi patientia, </l>
<l>Che quando che te tira la conscientia</l>
<l>E te dago licentia</l>
<l>Che azzò che ti no creppi da dolor</l>
<l>Ti te meni la potta a mio saor. </l>
</lg>
</div2>
<div2>
<head><hi rend="italic"> 24</hi></head>
<lg>

<l>Pota, mo da che vien che quando son</l>
<l>In letto col mio ben e che l'ho in brazzo</l>
<l>Per bagolar mai se mi drizza il cazzo</l>
<l>Tanto che possa fàr(ghene) un bocon, </l>
<l>E 'l sògio pur haver duro co è un zon, </l>
<l>E 'l me ha pur dà a i mie dì qualche solazzo. </l>
<l>Adesso l'ha catà, mondo beccazzo, </l>
<l>De star sempre col cao a picolon. </l>
<l>Amor, tiome 'l magnar, tiome 'l dromir, </l>
<l>Fa che deventa sguerzo, sordo e muto, </l>
<l>Pur che del cazzo me possa servir. </l>
<l>Ma se in st'occasion ho perso il tutto, </l>
<l>Posso senz'altro andarme a sepelir, </l>
<l>Che co' ho perso 'l chiavar ho perso 'l tutto. </l>
</lg>
</div2>
<div2>
<head><hi rend="italic"> 25</hi></head>
<lg>

<l>Mi vedo che volé che ve n'incaga, </l>
<l>Vu e 'l resto delle pute da Muran, </l>
<l>Za che disé che sie scudi alla man</l>
<l>Per una notte no è bella paga. </l>
<l>Trové un puoco un aloco che ve daga, </l>
<l>Coioni, se vu 'l troveré doman. </l>
<l>Ghe ne daré po' a qualche scazzacan</l>
<l>Che ve buzarerà senza la paga. </l>
<l>Pota, se fussé qualche zentil donna</l>
<l>No stassé in tanta reputation. </l>
<l>Atacchéve al partìo, donna coiona. </l>
<l>Chi no 'l farìa con un partìo sì bon? </l>
<l>E 'l doverìa pur far ogni gran donna, </l>
<l>E 'l farave fin mi, homo coion. </l>
</lg>
</div2>
<div2>
<head><hi rend="italic"> 26</hi></head>
<lg>

<l>Mo se mi voio andar da na ruffiana</l>
<l>Chiavo chi me vien voia su 'l mio letto, </l>
<l>Stago desteso là senza despetto, </l>
<l>Senza doia amorosa che me scana, </l>
<l>E 'l vero fotter sia fotter putana. </l>
<l>Là trovo le carezze e 'l fotter netto, </l>
<l>Là sento un basar dolce, un menar stretto, </l>
<l>Una bocca de miel, un cul de mana. </l>
<l>Là posso, co' me piase, strapazzarla</l>
<l>E darghe anche daspuò na ramancina, </l>
<l>Mo' quanto si è de mal si xe pagarla. </l>
<l>No ghè altro che me ponza che sta spina, </l>
<l>Che no ho alora dolcezza che chiavarla, </l>
<l>No ghè altro che 'l pagar che mi rovina. </l>
</lg>
</div2>
<div2>
<head><hi rend="italic"> 27</hi></head>
<lg>

<l>Te possa vegnir tante maroelle</l>
<l>Al culo e tante buganze in la pota, </l>
<l>Che ti te tegni d'ogn'hora peota</l>
<l>Tra quelle creste e tra quelle bardelle. </l>
<l>Te (se) possa ingrossar tanto la pelle</l>
<l>Che ti no trovi nessun che ti fotta, </l>
<l>E si qualch'uno i te toia ogni bota</l>
<l>Per paga, sino i secchi e le scudelle. </l>
<l>Daspuò che tu reffuderìa Marzei, </l>
<l>Un cesto con le oselle e la salata, </l>
<l>Calamita da barche e da batei, </l>
<l>No reffudar pi soldi, no far mata, </l>
<l>Perché in pè de veludo e brocadei, </l>
<l>S'ti 'l fa, ti chiami e 'l ponte e la pignata. </l>
</lg>
</div2>
<div2>
<head><hi rend="italic"> 28</hi></head>
<lg>

<l>Signora, mo ch'haveu da far con mi</l>
<l>Che volé che ve compra de i caponi? </l>
<l>Savéu chi fa ste spese? Chi è coioni</l>
<l>E no v'ha praticà za qualche dì. </l>
<l>Voléu dir forsi perché (ve) chiavì</l>
<l>Quel zorno che magnéssimo i maroni? </l>
<l>Mo che no ve donai quattro lironi? </l>
<l>Mo che voléu che ve ne desse pi? </l>
<l>Mi no voio fallir per vu, speranza. </l>
<l>Perché io un pezo ve n'havrò comprà</l>
<l>Sta cosa vu la meteré in usanza? </l>
<l>Vuoi più presto restar de vegnir qua</l>
<l>E de montarve mai più su la panza, </l>
<l>Che per vu sconvegner po star in ca'. </l>
</lg>
</div2>
<div2>
<head><hi rend="italic"> 29</hi></head>
<lg>

<l>Hiersera ti domando da chiavar</l>
<l>Che per il vero me tirava 'l cazzo, </l>
<l>E quando credo d'haver sto solazzo</l>
<l>Ti me respondi: No te ne vuoi dar. </l>
<l>Donna coiona, che crédistu far? </l>
<l>Crédistu forsi che sia 'l to ragazzo, </l>
<l>O pur mi tienti per sì castronazzo</l>
<l>Che ti me possi a to modo trattar? </l>
<l>Per dirme: Anema mia, doman de sera</l>
<l>Vien a dormir co' mi, ti crederà</l>
<l>Che torna a casa toa co bona ciera. </l>
<l>Te t'inganni, non son matto spazzà. </l>
<l>Vuoi, se credessi tior una massera, </l>
<l>Farme novizzo per no vegnir là. </l>
<l>Varda s'ti m'haverà, </l>
<l>Che più presto ch'a fotterte mai più</l>
<l>Vuoi tior de patto esser becco fotù. </l>
</lg>
</div2>
<div2>
<head><hi rend="italic"> 30</hi></head>
<lg>

<l>Infra 'l cul d'una zovane e la potta</l>
<l>L'è nassùo un grandissimo rumor, </l>
<l>Dov'è chi vuol trovar un chiavador</l>
<l>Che ghe ressolva de dubij una frotta, </l>
<l>Per no sapper qual sia la miglior botta</l>
<l>O dove sia 'l chiavar co' più saor, </l>
<l>Perché 'l culo si dise: E 'l xe mior</l>
<l>Chiavar in mi che n'è chiavar in potta. </l>
<l>A quel parlar sorazonse le tette</l>
<l>E disse: Tasi là, che 'l mio chiavar</l>
<l>E' quel che dona el dolce, e nol promette. </l>
<l>Sorazonse de bocca el rasonar, </l>
<l>E disse: Tasa culo e potta e tette, </l>
<l> (Che mestra quella dal dolce sborar!) </l>
<l>E no stago a stentar</l>
<l>Ma fazzo tanto che co' do menae</l>
<l>Resta a chi fotte secche le palae. </l>
</lg>
</div2>
<div2>
<head><hi rend="italic"> 31</hi></head>
<lg>

<l>Ve ressolverò mi sto dir, o potta, </l>
<l>Né le sia tra de nu a far rumor. </l>
<l>No l'havéu remetùa in t'un chiavor? </l>
<l>Mo remettila in mi c'ho chiavà in frotta. </l>
<l>Fotendo voi, fradei, (darghe) na botta. </l>
<l>Vedé, una man me dette tal saor</l>
<l>Che quanto a mi el me parse mior</l>
<l>Della bocca, del cul, de tette, o potta. </l>
<l>No se può ziogolar chi fotte in tette, </l>
<l>Po' quel del cul si xe un certo chiavar</l>
<l>Che dà alle volte quel che 'l no promette. </l>
<l>Chi fotte in potta perde 'l rasonar, </l>
<l>E sì ve soffeghé tra queste tette</l>
<l>E stè tre hore se volé sborar. </l>
<l>La bocca fa stentar</l>
<l>Perché vu no sentì se no sbrissae</l>
<l>A torno i denti che ve par palae. </l>
<l>Mi l'ho tutte provae, </l>
<l>E trovo che la man dà più trastullo</l>
<l>Che no fano le tette, potta, o culo. </l>
</lg>
</div2>
<div2>
<head><hi rend="italic"> 32</hi></head>
<lg>

<l>Ti m'ha fatto provar so le to fiamme, </l>
<l>Amor, ho po provao la to fierezza, </l>
<l>Ma tutto xe un piaser, xe una dolcezza. </l>
<l>Respetto a i strali che ti trà la fame. </l>
<l>La no te val camagi o armarte d'arme</l>
<l>Che la ti passerìa drio una fortezza. </l>
<l>Dio varda fin un can de la to frezza, </l>
<l>E so ch'adesso n'ho pensier de dame. </l>
<l>Ho pensà sempre al vin in fin a st'hora, </l>
<l>Ma adesso, al sangue de la nostra dotta, </l>
<l>Magnerìa una culata a la signora. </l>
<l>Deh, pìa un amante e tìraghe una botta, </l>
<l>E s'in quel punto vacca l'inamora, </l>
<l>Tram'in la gola po le frezze in frotta.</l>
</lg>
</div2>
</div1>
</body>
</text>
</TEI.2>
