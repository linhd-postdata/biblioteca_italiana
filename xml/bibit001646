<?xml version="1.0" encoding="UTF-8"?>
<!DOCTYPE TEI.2 SYSTEM "http://backend.bibliotecaitaliana.it/DTD/bibit.dtd">
<TEI.2>
<teiHeader>
  <fileDesc>
    <titleStmt>
      <title>In morte di Lorenzo Mascheroni</title>
      <author>Vincenzo Monti</author>
    </titleStmt>
    <extent>74 Kb in UTF-8</extent>
    <publicationStmt>
      <publisher>Biblioteca Italiana</publisher>
      <pubPlace>Roma</pubPlace>
      <date>2004</date>
      <idno>bibit001646</idno>
      <availability>
        <p>Questa risorsa digitale è liberamente accessibile per uso
              personale o scientifico. Ogni uso commerciale è vietato</p>
      </availability>
    </publicationStmt>
    <seriesStmt>
      <title>Collezione BibIt</title>
    </seriesStmt>
    <sourceDesc>
      <bibl>
        <title>Poesie</title>
        <author>Monti, Vincenzo</author>
        <editor id="ed">Bezzola, Guido</editor>
        <publisher>UTET</publisher>
        <pubPlace>Torino</pubPlace>
        <date>1969</date>
      </bibl>
    </sourceDesc>
  </fileDesc>
  <encodingDesc>
                  <samplingDecl>
                    <p>Tutti i materiali paratestuali della fonte cartacea non riconducibili alla
                      responsabilità dell'autore dell'opera sono stati soppressi nella versione
                      digitale</p>
                  </samplingDecl>
                  <editorialDecl>
                    <correction method="silent" status="medium">
                      <p>Livello medio: controllo a video con collazione con edizione di
                      riferimento</p>
                    </correction>
                    <quotation form="data" marks="all">
                      <p>I simboli di citazione e di discorso diretto presenti sulla fonte cartacea
                        sono stati rappresentati sulla versione digitale</p>
                    </quotation>
                    <hyphenation eol="none">
                      <p>I trattini di sillabazione a fine riga sono stati soppressi e le parole
                        ricomposte</p>
                    </hyphenation>
                  </editorialDecl>
    <classDecl><taxonomy id="CDD"><bibl>Classificazione Decimale Dewey</bibl></taxonomy><taxonomy id="CGB"><bibl>Classificazione generi BibIt</bibl></taxonomy></classDecl></encodingDesc>
  <profileDesc>
    <creation>
      <date>800</date>
    </creation>
    <langUsage><language id="ita">Italiano</language></langUsage>
    <textClass>
      <keywords scheme="CDD">
        <term>851.6 - Poesia italiana. Periodo del rinnovamento, 1748-1814.</term>
      </keywords>
      <keywords scheme="CGB">
        <term>Poesia</term>
      </keywords>
    </textClass>
  </profileDesc>
  <revisionDesc>
    <change>
      <date>Data sconosciuta anteriore al 2000</date>
      <respStmt>
        <name>LIZ</name>
      </respStmt>
      <item>Digitalizzazione</item>
    </change>
    <change>
      <date>Data sconosciuta anteriore al 2000</date>
      <respStmt>
        <name>LIZ</name>
      </respStmt>
      <item>Correzione linguistica</item>
    </change>
    <change>
      <date>2004-04-13T00:00:00.000+02:00</date>
      <respStmt>
        <name>Carla Deiana</name>
        <name>BIBIT</name>
      </respStmt>
      <item>Codifica XML - Codifica manuale</item>
    </change>
    <change>
      <date>2004-04-13T00:00:00.000+02:00</date>
      <respStmt>
        <name>Carla Deiana</name>
        <name>BIBIT</name>
      </respStmt>
      <item>Validazione</item>
    </change>
  </revisionDesc>
</teiHeader>

<text>
<body>
<div1><head>CANTO I</head>

<lg><l>Come face al mancar dell'alimento</l>
<l>lambe gli aridi stami e di pallore</l>
<l>veste il suo lume ognor più scarso e lento,</l></lg>
<lg><l>e guizza irresoluta, e par che amore</l>
<l>di vita la richiami, infin che scioglie</l>
<l>l'ultimo volo, e sfavillando muore;</l></lg>
<lg><l>tal quest'alma gentil, che morte or toglie</l>
<l>all'italica speme e su lo stelo</l>
<l>vital che verde ancor fiorìa la coglie,</l>
<l>dopo molto affannarsi entro il suo velo,</l>
<l>e anelar stanca su l'uscita, alfine</l>
<l>l'ali aperse e raggiando alzossi al cielo.</l></lg>
<lg><l>Le virtù, che diverse e pellegrine</l>
<l>la vestir mentre visse, il mesto letto</l>
<l>cingean, bagnate i rai, scomposte il crine:</l></lg>
<lg><l>della patria l'amor santo e perfetto,</l>
<l>che amor di figlio e di fratello avanza,</l>
<l>empie a mille la bocca, a dieci il petto:</l></lg>
<lg><l>l'amor di libertà, bello se stanza</l>
<l>ha in cor gentile, e, se in cor basso e lordo,</l>
<l>non virtù, ma furore e scelleranza;</l></lg>
<lg><l>l'amor di tutti, a cui dolce è il ricordo</l>
<l>non del suo dritto ma del suo dovere,</l>
<l>e l'altrui bene oprando al proprio è sordo:</l></lg>
<lg><l>umiltà, che fa suo l'altrui volere:</l>
<l>amistà, che precorre al prego e dona,</l>
<l>e il dono asconde con un bel tacere:</l></lg>
<lg><l>poi le nove virtù che in Elicona</l>
<l>danno al muto pensier con aurea rima</l>
<l>l'ali il color la voce e la persona;</l></lg>
<lg><l>colei che gl'intelletti apre e sublima,</l>
<l>e col valor di finte cifre il vero</l>
<l>valor de' corpi immaginati estima;</l></lg>
<lg><l>colei che li misura, e del primiero</l>
<l>compasso armò di Dio la destra, quando</l>
<l>il grand'arco curvò dell'emispero</l></lg>
<lg><l>e spinse in giro i soli, incoronando</l>
<l>l'ampio creato di fiammanti mura,</l>
<l>contro cui del caosse il mar mugghiando</l></lg>
<lg><l>e crollando le dighe entro la scura</l>
<l>eternità rimbomba e paurosa</l>
<l>fa del suo regno dubitar natura.</l></lg>
<lg><l>Eran queste le Dee che lamentosa</l>
<l>fean corona alla spoglia che d'un tanto</l>
<l>spirto di vita nel cammin fu sposa.</l></lg>
<lg><l>— Ecco il cor, dicea l'una, in che sì santo</l>
<l>sì fervido del giusto arse il desiro; —</l>
<l>e la man pose al core, e ruppe in pianto.</l></lg>
<lg><l>— Ecco la dotta fronte onde s'apriro</l>
<l>sì profondi pensieri — un'altra disse;</l>
<l>e la fronte toccò con un sospiro.</l></lg>
<lg><l>— Ecco la destra, ohimè! che li descrisse, —</l>
<l>venìa sclamando un'altra; e baci ardenti</l>
<l>su la man fredda singhiozzando affisse.</l></lg>
<lg><l>Poggia intanto quell'alma alle lucenti</l>
<l>sideree rote, e or questa spera or quella</l>
<l>di sua luce l'invita entro i torrenti.</l></lg>
<lg><l>— Vieni, dicea del terzo ciel la stella:</l>
<l>qui di Valchiusa è il cigno, e meno altera</l>
<l>la sua donna con seco, e assai più bella;</l></lg>
<lg><l>qui di Bice il cantor, qui l'altra schiera</l>
<l>de' vati amanti: e tu, cantor lodato</l>
<l>d'un'altra Lesbia, ascendi alla mia spera. —</l></lg>
<lg><l>— Vien, di Giove dicea l'astro lunato:</l>
<l>qui riposa quel grande che su l'Arno</l>
<l>me di quattro pianeti ha coronato.</l></lg>
<lg><l>Vien quegli occhi a mirar, che il ciel spiarno</l>
<l>tutto quanto e, lui visto, ebber disdegno</l>
<l>veder oltre la terra e s'oscurarno.</l></lg>
<lg><l>Tu, che dei raggi di quel divo ingegno</l>
<l>filosofando ornasti i pensier tui,</l>
<l>vien; tu con esso di goder se' degno. —</l></lg>
<lg><l>Ma di rincontro folgorando i sui</l>
<l>tabernacoli d'oro apriagli il sole;</l>
<l>e — Vieni, ei pur dicea, resta con nui.</l></lg>
<lg><l>Io son la mente della terrea mole,</l>
<l>io la vita ti diedi, io la favilla</l>
<l>che in te trasfuse la giapezia prole.</l></lg>
<lg><l>Rendimi dunque l'immortal scintilla</l>
<l>che tua salma animò; nelle regali</l>
<l>tende rientra del tuo padre e brilla.</l></lg>
<lg><l>D'italo nome troverai qui tali</l>
<l>che dell'uman sapere archimandriti</l>
<l>al tuo pronto intelletto impennar l'ali;</l></lg>
<lg><l>colui che strinse ne' suoi specchi arditi</l>
<l>di mia luce gli strali e fe' parere</l>
<l>cari a Marcello di Sicilia i liti;</l></lg>
<lg><l>primo quadrò la curva del cadere</l>
<l>de' proietti creata, e primo vide</l>
<l>il contener delle contente sfere.</l></lg>
<lg><l>Seco è il calabro antico, che precide</l>
<l>alle mie rote il giro e del mio figlio</l>
<l>la sognata caduta ancor deride.</l></lg>
<lg><l>Qui Cassin, che in me tutto affisse il ciglio,</l>
<l>fortunato così, ch'altri giammai</l>
<l>non fe' più bello del veder periglio;</l></lg>
<lg><l>qui Bianchin, qui Riccioli, ed altri assai</l>
<l>del ciel conquistatori, ed Oriano</l>
<l>l'amico tuo qui assunto un dì vedrai;</l></lg>
<lg><l>lui che primiero dell'intatto Urano</l>
<l>co' numeri frenò la via segreta,</l>
<l>Orian degli astri indagator sovrano. —</l></lg>
<lg><l>Questi dal centro del maggior pianeta</l>
<l>uscìan richiami; e: — Vieni, anima dìa —</l>
<l>par ch'ogni stella per lo ciel ripeta.</l></lg>
<lg><l>Sì dolce udìasi intanto un'armonia,</l>
<l>che qual più dolce suono arpa produce</l>
<l>di lavoro mortal mugghio saria.</l></lg>
<lg><l>E il sol sì viva saettò la luce,</l>
<l>che il più puro tra noi giorno sereno</l>
<l>notte agli occhi saria quando è più truce.</l></lg>
<lg><l>Qual tra mille fioretti in prato ameno,</l>
<l>vago parto d'april, la fanciulletta,</l>
<l>disiosa d'ornar le tempia e il seno,</l></lg>
<lg><l>or su questo or su quel pronta si getta,</l>
<l>vorria tutti predarli, e li divora</l>
<l>tutti con gli occhi ingorda e semplicetta;</l></lg>
<lg><l>tal quell'alma trasvola, e s'innamora</l>
<l>or di quel raggio ed or di questo, e brama</l>
<l>fruir di tutti, e niun l'acqueta ancora;</l></lg>
<lg><l>perocché più possente a sé la chiama</l>
<l>cura d'amore di quei cari in traccia</l>
<l>che amò fra' vivi e più fra gli astri or ama.</l></lg>
<lg><l>Ella di Borda e Spallanzan la faccia</l>
<l>e di Parin sol cerca; ed ogni spera</l>
<l>n'inchiede, e prega che di lor non taccia.</l></lg>
<lg><l>Ed ecco a suo rincontro una leggiera</l>
<l>lucida fiamma, che nel grembo porta</l>
<l>una dell'alme di cui fea preghiera.</l></lg>
<lg><l>Qual fu suo studio in terra, iva l'accorta</l>
<l>misurando del cielo alle vedette</l>
<l>l'arco che l'ombra fa cader più corta.</l></lg>
<lg><l>— Oh mio Lorenzo! — oh Borda mio! — Fur dette</l>
<l>queste, e non più, per lor, parole: il resto</l>
<l>disser le braccia al collo avvinte e strette.</l></lg>
<lg><l>— Pur ti trovo. — Pur giungi. — Io piansi mesto</l>
<l>l'amara tua partita, e su latino</l>
<l>non vil plettro il mio duol fu manifesto. —</l></lg>
<lg><l>— Io di quassù l'intesi, o pellegrino</l>
<l>canoro spirto; e desiai che ratto</l>
<l>fosse il vol che dovea farti divino. —</l></lg>
<lg><l>— Anzi tempo, lo vedi, fu disfatto</l>
<l>laggiù il mio frale. — Il veggo, e nondimeno</l>
<l>qual di te lungo qui aspettar s'è fatto!</l></lg>
<lg><l>Così confusi l'un dell'altro in seno,</l>
<l>e alternando il parlar, spinser le piume</l>
<l>là dove fa la lira il ciel sereno;</l></lg>
<lg><l>d'Orfeo la lira, che il paterno nume</l>
<l>d'auree stelle ingemmò, mentre volgea</l>
<l>sanguinosa la testa il tracio fiume,</l></lg>
<lg><l>e — misera Euridice — ancor dicea</l>
<l>l'anima fuggitiva, ed — Euridice,</l>
<l>Euridice, — la ripa rispondea.</l></lg>
<lg><l>Conversa in astro quella cetra elice</l>
<l>sì dolci suoni ancor, che la dannata</l>
<l>gente gli udendo si farìa felice.</l></lg>
<lg><l>Giunte a quell'onda d'armonia beata</l>
<l>le due celesti peregrine, un'alma</l>
<l>scoprir che grave al suon si gode e guata;</l></lg>
<lg><l>sovra un lucido raggio assisa in calma,</l>
<l>l'un su l'altro il ginocchio, e su i ginocchi</l>
<l>l'una nell'altra delle man la palma.</l></lg>
<lg><l>Torse ai due che venieno i fulgid'occhi,</l>
<l>guardò Lorenzo, e in lei del caro aspetto</l>
<l>destarsi i segni dall'obblio non tocchi.</l></lg>
<lg><l>Non assurse però; ma con diletto</l>
<l>le man protese, e balenò d'un riso</l>
<l>per la memoria dell'antico affetto.</l></lg>
<lg><l>E — ben giunto, lui disse: alfin diviso</l>
<l>ti se' dal mondo, dal quel mondo u' solo</l>
<l>lieta è la colpa ed il pudor deriso.</l></lg>
<lg><l>Dopo il tuo dipartir dal patrio suolo</l>
<l>io misero Parini il fianco venni</l>
<l>grave d'anni traendo e più di duolo.</l></lg>
<lg><l>E, poich'oltre veder più non sostenni</l>
<l>della patria lo strazio e la ruina,</l>
<l>bramai morire, e di morire ottenni.</l></lg>
<lg><l>Vidi prima il dolor della meschina</l>
<l>di cotal nuova libertà vestita,</l>
<l>che libertà nomossi e fu rapina.</l></lg>
<lg><l>Serva la vidi, e, ohimè!, serva schernita,</l>
<l>e tutta piaghe e sangue al ciel dolersi</l>
<l>che i suoi pur anco i suoi l'avean tradita.</l></lg>
<lg><l>Altri stolti, altri vili, altri perversi,</l>
<l>tiranni molti, cittadini pochi,</l>
<l>e i pochi o muti o insidiati o spersi.</l></lg>
<lg><l>Inique leggi, e per crearle rochi</l>
<l>su la tribuna i gorgozzuli, e in giro</l>
<l>la discordia co' mantici e co' fuochi,</l></lg>
<lg><l>e l'orgoglio con lei l'odio il deliro</l>
<l>l'ignoranza l'error, mentre alla sbarra</l>
<l>sta del popolo il pianto ed il sospiro.</l></lg>
<lg><l>Tal s'allaccia in senato la zimarra,</l>
<l>che d'elleboro ha d'uopo e d'esorcismo;</l>
<l>tal vi tuona, che il callo ha della marra;</l></lg>
<lg><l>tal vi trama, che tutto è parossismo</l>
<l>di delfica manìa, vate più destro</l>
<l>la calunnia a filar che il sillogismo;</l></lg>
<lg><l>vile! e tal altro del rubar maestro</l>
<l>a Caton si pareggia, e monta i rostri</l>
<l>scappato al remo e al tiberin capestro.</l></lg>
<lg><l>Oh iniqui! E tutti in arroganti inchiostri</l>
<l>parlar virtude, e sé dir Bruto e Gracco,</l>
<l>Genuzii essendo Saturnini e mostri.</l></lg>
<lg><l>Colmo era in somma de' delitti il sacco;</l>
<l>in pianto il giusto, in gozzoviglia il ladro,</l>
<l>e i Bruti a desco con Ciprigna e Bacco.</l></lg>
<lg><l>Venne il nordico nembo, e quel leggiadro</l>
<l>viver sommerse: ma novello stroppio</l>
<l>la patria n'ebbe e l'ultimo soqquadro.</l></lg>
<lg><l>Udii di Cristo i bronzi suonar doppio</l>
<l>per laudarlo che giunto era il tiranno:</l>
<l>ahi! che pensando ancor ne fremo e scoppio.</l></lg>
<lg><l>Vidi il tartaro ferro e l'alemanno</l>
<l>strugger la speme dell'ausonie glebe</l>
<l>sì che i nepoti ancor ne piangeranno.</l></lg>
<lg><l>Vidi chierche e cocolle armar la plebe,</l>
<l>consumar colpe che d'Atreo le cene</l>
<l>e le vendette vincerìan di Tebe.</l></lg>
<lg><l>Vidi in cocchio Adelasio, ed in catene</l>
<l>Paradisi e Fontana. Oh sventurati!</l>
<l>Virtù dunqu'ebbe del fallir le pene?</l></lg>
<lg><l>Cui non duol di Caprara e di Moscati?</l>
<l>Lor ceppi al vile detrattor fan fede</l>
<l>se amar la patria o la tradir comprati.</l></lg>
<lg><l>Containi! Lamberti! o ria mercede</l>
<l>d'opre onorate! ma di re giustizia</l>
<l>lo scellerato assolve e il giusto fiede.</l></lg>
<lg><l>Nella fiumana di tanta nequizia,</l>
<l>deh! trammi in porto, io dissi al mio Fattore:</l>
<l>ed ei m'assunse all'immortal letizia.</l></lg>
<lg><l>Né il guardo vinto dal veduto orrore</l>
<l>più rivolsi laggiù, dove soltanto</l>
<l>s'acquista libertà quando si muore.</l></lg>
<lg><l>Ma tu, che approdi da quel mar di pianto,</l>
<l>che rechi? Italia che si fa? L'artiglia</l>
<l>l'aquila ancora? O pur del suo gran manto</l></lg>
<lg><l>tornò la madre a ricoprir la figlia?</l>
<l>E Francia intanto è seco in pace? O in rio</l>
<l>civil furore ancor la si periglia? —</l></lg>
<lg><l>Tacquesi: e tutta la pupilla aprìo</l>
<l>incontro alla risposta alzando il mento.</l>
<l>Compose l'altro il volto, e quel desìo</l></lg>
<lg><l>fe' del seguente ragionar contento.</l></lg></div1>
<div1><head>CANTO II</head>
<lg><l>— Pace, austero intelletto. Un'altra volta</l>
<l>salva è la patria: un nume entro le chiome</l>
<l>la man le pose e lei dal fango ha tolta.</l></lg>
<lg><l>Bonaparte... — Rizzossi a tanto nome</l>
<l>l'accigliato Parini, e la severa</l>
<l>fronte spianando balenò, siccome</l></lg>
<lg><l>raggio di sole che, rotta la nera</l>
<l>nube, nel fior che già parea morisse</l>
<l>desta il riso e l'amor di primavera.</l></lg>
<lg><l>Il suo labbro tacea; ma con le fisse</l>
<l>luci e con gli atti dell'intento volto</l>
<l>tutto tacendo quello spirto disse.</l></lg>
<lg><l>Sorrise l'altro; e poscia in sé raccolto:</l>
<l>— Bonaparte, seguìa, della sua figlia</l>
<l>giurò la vita, e il suo gran giuro ha sciolto.</l></lg>
<lg><l>Sai che col senno e col valor la briglia</l>
<l>messo alla gente avea che si rinserra</l>
<l>tra la libica sponda e la vermiglia.</l></lg>
<lg><l>Sai che il truce Ottomano e d'Inghilterra</l>
<l>l'avaro traditor, che secco il fonte</l>
<l>già dell'auro temea ch'India disserra,</l></lg>
<lg><l>congiurati in suo danno alzar la fronte;</l>
<l>e denso di ladroni un nembo venne</l>
<l>dall'Eufrate ululando e dall'Oronte.</l></lg>
<lg><l>Egli mosse a rincontro; e nol rattenne</l>
<l>il mar della bollente araba sabbia;</l>
<l>i vortici sfidonne e li sostenne.</l></lg>
<lg><l>Domò del folle assalitor la rabbia:</l>
<l>Jaffa e Gaza crollarno, e in Ascalona</l>
<l>il britanno fellon morse le labbia.</l></lg>
<lg><l>Ciò che il prode fe' poi sallo Esdrelona,</l>
<l>sallo il Taborre e l'onda che sul dorso</l>
<l>sofferse asciutto il piè di Bariona.</l></lg>
<lg><l>Sallo il fiume che corse un dì retrorso,</l>
<l>e il suol dove Maria, siccome è grido,</l>
<l>dell'uomo partorì l'alto soccorso.</l></lg>
<lg><l>Doma del Siro la baldanza, al lido</l>
<l>folgorando tornò che al doloroso</l>
<l>di Cesare rival fu sì mal fido.</l></lg>
<lg><l>E di lunate antenne irto e selvoso</l>
<l>del funesto Abukir rivide il flutto</l>
<l>e tant'oste che il piano avea nascoso.</l></lg>
<lg><l>Ivi il franco Alessandro il fresco lutto</l>
<l>vendicò della patria, e l'onde infece</l>
<l>di barbarico sangue, sì che tutto</l></lg>
<lg><l>coprì la strage il lido e lido fece.</l>
<l>Quei che il ferro non giunse il mar sommerse,</l>
<l>e d'ogni mille non campar li diece.</l></lg>
<lg><l>Ahi gioie umane d'amarezza asperse!</l>
<l>Suonò fra la vittoria orrendo avviso,</l>
<l>che in doglia il gaudio al vincitor converse.</l></lg>
<lg><l>Narrò l'infamia di Scherer conquiso</l>
<l>e dal Turco dall'Unno e dallo Scita</l>
<l>desolato d'Italia il paradiso.</l></lg>
<lg><l>Narrò da pravi cittadin tradita</l>
<l>Francia, e senza consiglio e senza polo</l>
<l>del governo la nave andar smarrita.</l></lg>
<lg><l>Prima assal se l'eroe stupore e duolo,</l>
<l>poi dispetto e magnanimo disdegno;</l>
<l>e ne scoppiò da cento affetti un solo;</l></lg>
<lg><l>la vendetta scoppiò, quella che segno</l>
<l>fu di Camillo all'ire generose</l>
<l>e di lui che crollò de' trenta il regno.</l></lg>
<lg><l>Così partissi; e al suo partir si pose</l>
<l>un vel la sorte d'Oriente, e l'urna</l>
<l>che d'Asia i fati racchiudea nascose.</l></lg>
<lg><l>Partissi: e di là dove alla diurna</l>
<l>lampa il corpo perd'ombra la fortuna</l>
<l>con lui mosse fedele e taciturna</l></lg>
<lg><l>e nocchiera s'assise in su la bruna</l>
<l>poppa, che grave di cotanta spene</l>
<l>già di Libia fendea l'ampia laguna.</l></lg>
<lg><l>Innanzi vola la vittoria, e tiene</l>
<l>in man le palme ancor fumanti e sparse</l>
<l>della polve di Memfi e di Siene.</l></lg>
<lg><l>La sentir da lontano approssimarse</l>
<l>le galliche falangi, ed ogni petto</l>
<l>dell'antico valor tosto riarse.</l></lg>
<lg><l>Ella giunse, e a Massena, al suo diletto</l>
<l>figlio gridò: — Son teco. — Elvezia e Francia</l>
<l>udir quel grido e serenar l'aspetto.</l></lg>
<lg><l>L'Istro udillo, e tremò. La franca lancia</l>
<l>ruppe gli ungari petti, e si percosse</l>
<l>il vinto Scita per furor la guancia.</l></lg>
<lg><l>L'udir le rive di Batavia, e rosse</l>
<l>d'ostil sangue fumar; e nullo forse</l>
<l>de' nemici rediva onde si mosse;</l></lg>
<lg><l>ma vil patto il fiaccato anglo soccorse:</l>
<l>frutto del suo valor non colse intero</l>
<l>Gallia, ed obbliquo il guardo Olanda torse.</l></lg>
<lg><l>Carca frattanto del fatal guerriero</l>
<l>il lido afferra la felice antenna:</l>
<l>ne stupisce ogni sguardo, ogni pensiero.</l></lg>
<lg><l>Levossi per vederlo alto la Senna,</l>
<l>e mostrò le sue piaghe. Egli sanolle,</l>
<l>né il come lo dirìa lingua né penna.</l></lg>
<lg><l>Ei la salute della patria volle,</l>
<l>e poté ciò che volle, e al suo volere</l>
<l>fu norma la virtù che in cor gli bolle.</l></lg>
<lg><l>Fu di pietoso cittadin dovere,</l>
<l>fu carità di patria, a cui già morte</l>
<l>cinque tiranni avean le forze intere.</l></lg>
<lg><l>Fine agli odii promise: e di ritorte</l>
<l>fu catenata la discordia, e tutte</l>
<l>della rabbia civil chiuse le porte.</l></lg>
<lg><l>Fin promise al rigore: e, ricondutte</l>
<l>le mansuete idee, giustizia rise</l>
<l>su le sentenze del furor distrutte.</l></lg>
<lg><l>Verace e saggia libertà promise:</l>
<l>e i delirii fur queti, e senza velo</l>
<l>secura in trono la ragion s'assise.</l></lg>
<lg><l>Gridò guerra: e per tutto il franco cielo</l>
<l>un fremere, un tuonar d'armi s'intese</l>
<l>che al nemico portò per l'ossa il gelo.</l></lg>
<lg><l>Invocò la vittoria: ed ella scese</l>
<l>procellosa su l'Istro, e l'arrogante</l>
<l>tedesco al piè d'un nuovo Fabio stese.</l></lg>
<lg><l>Finalmente, d'un dio preso il sembiante,</l>
<l>— apriti, o Alpe, — ei disse: e l'Alpe aprissi;</l>
<l>e tremò dell'eroe sotto le piante.</l></lg>
<lg><l>E per le rupi stupefatte udissi</l>
<l>tal d'armi, di nitriti e di timballi</l>
<l>fragor, che tutti ne muggìan gli abissi.</l></lg>
<lg><l>Liete da lungi le lombarde valli</l>
<l>risposero a quel mugghio, e fiumi intanto</l>
<l>scendean d'aste, di bronzi e di cavalli.</l></lg>
<lg><l>Levò la fronte Italia; e, in mezzo al pianto</l>
<l>che amaro e largo le scorrea dal ciglio,</l>
<l>carca di ferri e lacerata il manto,</l></lg>
<lg><l>— Pur venisti, gridava, amato figlio;</l>
<l>venisti, e la pietà delle mie pene</l>
<l>del tuo duro cammin vinse il periglio.</l></lg>
<lg><l>Questi ceppi rimira e queste vene</l>
<l>tutte quante solcate. — E sì parlando,</l>
<l>scosse i polsi, e suonar fe' le catene.</l></lg>
<lg><l>Non rispose l'eroe, ma trasse il brando,</l>
<l>e alla vendetta del materno affanno</l>
<l>in Marengo discese fulminando.</l></lg>
<lg><l>Mancò alle stragi il campo; e l'alemanno</l>
<l>sangue ondeggiava, e d'un sol dì la sorte</l>
<l>valse di sette e sette lune il danno.</l></lg>
<lg><l>Dodici rocche aprir le ferree porte</l>
<l>in un sol punto tutte, e ghirlandorno</l>
<l>dodici lauri in un sol lauro il forte.</l></lg>
<lg><l>Così a noi fece libertà ritorno. —</l>
<l>— Libertade? interruppe aspro il cantore</l>
<l>delle tre parti in che si parte il giorno:</l></lg>
<lg><l>libertà? di che guisa? ancor l'orrore</l>
<l>mi dura della prima, e a cotal patto</l>
<l>chi vuol franca la patria è traditore.</l></lg>
<lg><l>A che mani è commesso il suo riscatto?</l>
<l>Libera certo il vincitor lei vuole,</l>
<l>ma chi conduce il buon volere all'atto?</l></lg>
<lg><l>Altra volta pur volle, e fur parole;</l>
<l>ché con ugna rapace arpie digiune</l>
<l>fero a noi ciò che Progne alla sua prole.</l></lg>
<lg><l>Dal calzato allo scalzo le fortune</l>
<l>migrar fur viste, e libertà divenne</l>
<l>merce di ladri e furia di tribune.</l></lg>
<lg><l>V'eran leggi; il gran patto era solenne;</l>
<l>ma fu calpesto. Si trattò; ma franse</l>
<l>l'asta il trattato, e servi ne ritenne.</l></lg>
<lg><l>Pietà gridammo; ma pietà non transe</l>
<l>al cor de' cinque; di più ria catena</l>
<l>ne gravarno i crudeli, e invan si pianse.</l></lg>
<lg><l>Vòta il popol per fame avea la vena;</l>
<l>e il viver suo vedea fuso e distrutto</l>
<l>da' suoi pieni tiranni in una cena.</l></lg>
<lg><l>Squallido macro il buon soldato e brutto</l>
<l>di polve di sudor di cicatrici,</l>
<l>chiedea plorando del suo sangue il frutto;</l></lg>
<lg><l>Ma l'inghiottono l'arche voratrici</l>
<l>di onnipossenti duci e gl'ingordi alvi</l>
<l>di questori prefetti e meretrici.</l></lg>
<lg><l>Or di': conte all'eroe che ancor n'ha salvi</l>
<l>son queste colpe? e rifaran gl'Insubri</l>
<l>le tolte chiome o andran più mozzi e calvi?</l></lg>
<lg><l>Verran giorni più lieti o più lugubri?</l>
<l>Ed egli, il gran campione, è come pria</l>
<l>circuito da vermi e da colubri?</l></lg>
<lg><l>Sai come si arrabatta esta genìa,</l>
<l>che ambiziosa obbliqua entra e penètra</l>
<l>e fora e s'apre ai primi onor la via.</l></lg>
<lg><l>Di Nemi il galeotto e di Libetra</l>
<l>certo rettile sconcio che supplizio</l>
<l>di dotti orecchi cangiò l'ago in cetra,</l></lg>
<lg><l>e quel sottile ravegnan patrizio</l>
<l>sì di frodi perito che Brunello</l>
<l>saria tenuto un Mummio ed un Fabrizio,</l></lg>
<lg><l>come in alto levarsi e fur flagello</l>
<l>della patria! Oh Licurghi! oh Cisalpina,</l>
<l>non matrona, ma putta nel bordello! —</l></lg>
<lg><l>Tacque: e l'altro riprese — La divina</l>
<l>virtù, che informa le create cose,</l>
<l>ed infiora la valle e la collina,</l></lg>
<lg><l>d'acute spine circondò le rose,</l>
<l>ed accanto al frumento e al cinnamomo</l>
<l>l'ispido cardo e la cicuta pose.</l></lg>
<lg><l>Vedi il rio vermicel che guasta il pomo,</l>
<l>vedi misti i sereni alle procelle</l>
<l>alternar l'allegrezza e il pianto all'uomo.</l></lg>
<lg><l>Penuria non fu mai d'anime felle;</l>
<l>ma dritto guarda, amico, ed abbondante</l>
<l>pur la patria vedrai d'anime belle.</l></lg>
<lg><l>Ve' quante Olona ne fan lieta, e quante</l>
<l>val–di–Pado, Panaro e il picciol Reno;</l>
<l>picciolo d'onde e di valor gigante.</l></lg>
<lg><l>Reggio ancor non obblia che dal suo seno</l>
<l>la favilla scoppiò d'onde primiero</l>
<l>di nostra libertà corse il baleno.</l></lg>
<lg><l>Mostrò Bergamo mia che puote il vero</l>
<l>amor di patria, e lo mostrò l'ardita</l>
<l>Brescia sdegnosa d'ogni vil pensiero.</l></lg>
<lg><l>Né d'onorati spirti inaridita</l>
<l>in Emilia pur anco è la semenza;</l>
<l>sterpane i bronchi, e la vedrai fiorita.</l></lg>
<lg><l>Molti iniqui fur posti in eminenza,</l>
<l>e il sarann'altri ancor: ma chi gli estolle</l>
<l>forse è quei che vede oltre all'apparenza?</l></lg>
<lg><l>Mira l'astro del dì. Siccome volle</l>
<l>il suo Fattore, ei brilla, e solve il germe</l>
<l>or salubre or maligno entro le zolle.</l></lg>
<lg><l>Su le sane sostanze e su le inferme</l>
<l>benefico del par gli sguardi abbassa:</l>
<l>e s'uno al fior dà vita e l'altro al verme,</l></lg>
<lg><l>ciò vien dal seme che la terrea massa</l>
<l>diverso gli appresenta: egli sublime</l>
<l>e discolpato lo feconda e passa.</l></lg>
<lg><l>Or procede alle tue dimande prime</l>
<l>la mia risposta. Di saper ti giova</l>
<l>se fia scevra d'affanno e senza crime</l></lg>
<lg><l>la nuova libertade, o se per prova</l>
<l>sotto il sacro suo manto un'altra volta</l>
<l>rapina insulto e tirannia si cova.</l></lg>
<lg><l>Dirò verace. — E dir volea; ma tolta</l>
<l>da portentosa vision gli fue</l>
<l>la voce che dal labbro uscìa già sciolta.</l></lg>
<lg><l>Il trono apparve dell'Eterno; e due</l>
<l>gli erano al fianco cherubin sospesi</l>
<l>su le penne già pronti a calar giue.</l></lg>
<lg><l>L'uno in sembianti di pietade accesi,</l>
<l>sì terribile l'altro alla figura,</l>
<l>che n'eran gli astri di spavento offesi.</l></lg>
<lg><l>Verde qual pruna non ancor matura</l>
<l>cinge il primo la stola, e qual di cigno</l>
<l>apre la piuma biancheggiante e pura:</l></lg>
<lg><l>ondeggiavano all'altro di sanguigno</l>
<l>color le vestimenta, e tinto avea</l>
<l>il remeggio dell'ali in ferrugigno.</l></lg>
<lg><l>Quegli d'olivo un ramoscel tenea,</l>
<l>questi un brando rovente; e fisso i lumi</l>
<l>in Dio ciascun palpebra non battea.</l></lg>
<lg><l>Dal basso mondo alla città de' numi</l>
<l>voci intanto salian gridando: Pace,</l>
<l>col sonito che fan cadendo i fiumi.</l></lg>
<lg><l>Pace la Senna, pace l'Elba, pace</l>
<l>iterava l'Ibero; ed alla terra</l>
<l>rispondean pace i cieli, pace, pace.</l></lg>
<lg><l>Ma guerra i lidi d'Albione, e guerra</l>
<l>d'inferno i mostri replicar s'udiro,</l>
<l>e l'inferno era tutto in Inghilterra.</l></lg>
<lg><l>Sedea tranquillo l'increato Spiro</l>
<l>su l'immobile trono, e tremebondo</l>
<l>dal suo cenno pendea l'immenso empiro.</l></lg>
<lg><l>La gran bilancia, su la qual profondo</l>
<l>e giusto libra l'uman fato, intanto</l>
<l>Iddio solleva; e ne vacilla il mondo.</l></lg>
<lg><l>Quinci i sospiri le catene il pianto</l>
<l>de' mortali ponea; quindi versava</l>
<l>de' mortali i delitti; e a nessun canto</l></lg>
<lg><l>la tremenda bilancia ancor piegava.</l>
<l>Quando due donne di contrario affetto</l>
<l>levarsi, e ognuna di parlar pregava.</l></lg>
<lg><l>Chi si fur elle, e che per lor fu detto,</l>
<l>se mortal labbro di ridirlo è degno,</l>
<l>l'udrà chi al mio cantar prende diletto</l></lg>
<lg><l>nel terzo volo dell'acceso ingegno.</l></lg></div1>
<div1><head>CANTO III</head>
<lg><l>Due virtù, che nimiche e in un sorelle</l>
<l>l'una grida rigor l'altra perdono,</l>
<l>care entrambe di Dio figlie ed ancelle,</l></lg>
<lg><l>ritte in piè, dell'Eterno innanzi al trono</l>
<l>ecco a gran lite. Ad ascoltarle intenti</l>
<l>lascian l'arpe i celesti in abbandono;</l></lg>
<lg><l>lascian le sacre danze, e su lucenti</l>
<l>di crisolito scanni e di berillo</l>
<l>si locar taciturni e riverenti.</l></lg>
<lg><l>D'ogni parte quetato era lo squillo</l>
<l>delle angeliche tube, il tuon dormiva,</l>
<l>e il fulmine giacea freddo e tranquillo.</l></lg>
<lg><l>Allor Giustizia inesorabil Diva,</l>
<l>incominciò — Sire del ciel, che libri</l>
<l>nell'alta tua tremenda estimativa</l></lg>
<lg><l>le scelleranze tutte e a tutte vibri</l>
<l>il suo castigo, e fino a quando inulti</l>
<l>fian d'Europa i misfatti, e di ludibri</l></lg>
<lg><l>carco il tuo nome? Ve' tu come insulti</l>
<l>l'umano seme a tua bontade e ingrato</l>
<l>del par che stolto nella colpa esulti?</l></lg>
<lg><l>Vedi sozzi di strage e di peccato</l>
<l>i troni della terra e dalla forza</l>
<l>il delitto regal santificato.</l></lg>
<lg><l>Vedi come la ria ne' petti ammorza</l>
<l>di ragion la scintilla, e i sacri eterni</l>
<l>dell'uom diritti cancellar si sforza:</l></lg>
<lg><l>mentre nuda al rigor di caldi e verni</l>
<l>getta la vita una misera plebe,</l>
<l>che sol si ciba di dolor di scherni,</l></lg>
<lg><l>e a rio macello spinta, come zebe,</l>
<l>per l'utile d'un solo, in campo esangue</l>
<l>l'itale ingrassa e le tedesche glebe.</l></lg>
<lg><l>Di propria man squarciata intanto langue</l>
<l>la peccatrice Europa, ed Anglia cruda</l>
<l>l'onor ne compra e coll'onore il sangue.</l></lg>
<lg><l>Per lei Megera nell'inferno suda</l>
<l>armi esecrate, per lei tôschi mesce;</l>
<l>suo brando è l'oro, ed il suo Marte, Giuda.</l></lg>
<lg><l>Che di Francia direm? A che riesce</l>
<l>de' suoi sublimi scotimenti il frutto?</l>
<l>Mira che agli altri e a sé medesma incresce.</l></lg>
<lg><l>Potea col senno e col valor far tutto</l>
<l>libero il mondo, e il fece di tremende</l>
<l>follie teatro e lo coprì di lutto.</l></lg>
<lg><l>Libertà, che alle belle alme s'apprende,</l>
<l>le spedisti dal ciel, di tua divina</l>
<l>luce adornata e di virginee bende;</l></lg>
<lg><l>vaga sì che né greca né latina</l>
<l>riva mai vista non l'avea, giammai</l>
<l>di più cara sembianza e pellegrina.</l></lg>
<lg><l>Commossa al lampo di que' dolci rai</l>
<l>ridea la terra intorno, ed — io t'adoro,</l>
<l>dir pareva ogni core, io ti chiamai. —</l></lg>
<lg><l>Nobil fierezza, matronal decoro,</l>
<l>candida fede, e tutto la seguìa</l>
<l>delle smarrite virtù prische il coro;</l></lg>
<lg><l>e maestosa al fianco le venìa</l>
<l>ragion d'adamantine armi vestita</l>
<l>con la nemica dell'error Sofia.</l></lg>
<lg><l>Allor mal ferma in trono e sbigottita</l>
<l>la Tirannia tremò; parve del mondo</l>
<l>allor l'antica servitù finita.</l></lg>
<lg><l>Ma tutte pose le speranze al fondo</l>
<l>la delira Parigi, e libertate</l>
<l>in Erinni cangiò, che furibondo</l></lg>
<lg><l>spiegò l'artiglio; e prime al suol troncate</l>
<l>cadder le teste de' suoi figli, e quante</l>
<l>fur più sacre e famose ed onorate.</l></lg>
<lg><l>Poi, divenuta in suo furor gigante,</l>
<l>l'orribil capo fra le nubi ascose,</l>
<l>e tentò porlo in ciel la tracotante;</l></lg>
<lg><l>e gli sdegni imitarne e le nembose</l>
<l>folgori e i tuoni, e culto ambir divino</l>
<l>fra le genti d'orror mute e pensose.</l></lg>
<lg><l>Tutta allor mareggiò di cittadino</l>
<l>sangue la Gallia: ed in quel sangue il dito</l>
<l>tinse il ladro il pezzente e l'assassino,</l></lg>
<lg><l>e in trono si locò vile marito</l>
<l>di più vil libertà, che di delitti</l>
<l>sitibonda ruggìa di lito in lito.</l></lg>
<lg><l>Quindi proscritte le città, proscritti</l>
<l>popoli interi, e di taglienti scuri</l>
<l>tutte ingombre le piazze e di trafitti.</l></lg>
<lg><l>O voi che state ad ascoltar, voi puri</l>
<l>spirti del ciel cui veggio al rio pensiero</l>
<l>farsi i bei volti per pietade oscuri;</l></lg>
<lg><l>che cor fu il vostro allor che per sentiero</l>
<l>d'orrende stragi inferocir vedeste</l>
<l>e strugger Francia un solo un Robespiero? —</l></lg>
<lg><l>Tacque. E al nome crudel su l'auree teste</l>
<l>si sollevar le chiome agl'immortali,</l>
<l>frementi in suon di nembi e di tempeste.</l></lg>
<lg><l>Gli angeli il volto si velar coll'ali,</l>
<l>e sotto ai piedi onnipossenti irato</l>
<l>mugolò il tuono e fiammeggiar gli strali.</l></lg>
<lg><l>E già bisbiglia il ciel, già d'ogni lato</l>
<l>grida vendetta; e vendetta iterava</l>
<l>dell'Olimpo il convesso interminato.</l></lg>
<lg><l>Carca d'ire celesti cigolava</l>
<l>de' fati intanto la bilancia: e Dio,</l>
<l>Dio sol si stava immoto e riguardava.</l></lg>
<lg><l>Surse allor la Pietade; e non aprìo</l>
<l>il divin labbro ancor, che già tacea</l>
<l>di quell'ire tremende il mormorìo.</l></lg>
<lg><l>Col dolce strale d'un sol guardo avea</l>
<l>già conquiso ogni petto. In questo dire</l>
<l>la rosea bocca alfin sciolse la dea:</l></lg>
<lg><l>— alte in mezzo de' giusti odo salire</l>
<l>di vendetta le grida, ed io domando</l>
<l>anch'io vendetta, sempiterno Sire.</l></lg>
<lg><l>Anch'io cacciata dai potenti in bando</l>
<l>batto indarno ai lor cuori, e inesaudita</l>
<l>vo scorrendo la terra e lagrimando.</l></lg>
<lg><l>Ma se i regnanti han mia ragion tradita,</l>
<l>perché la colpa de' regnanti, o Padre,</l>
<l>negl'innocenti popoli è punita?</l></lg>
<lg><l>Perché tante perir misere squadre</l>
<l>per la causa de' vili? Ahi! caro i crudi</l>
<l>fanno il sacro costar nome di madre.</l></lg>
<lg><l>Peccò Francia, gli è ver; ma spenti i drudi</l>
<l>d'insana libertà, perché in suo danno</l>
<l>gemono ancora le nimiche incudi?</l></lg>
<lg><l>Dunque eterne laggiù l'ire saranno?</l>
<l>e solo al pianto in avvenir le spose,</l>
<l>solo al ferro e al furor partoriranno?</l></lg>
<lg><l>Dunque Europa le guance lagrimose</l>
<l>porterà sempre? E per chi poi? Per una,</l>
<l>per due, per poche insomma alme orgogliose.</l></lg>
<lg><l>Taccio il nembo di duol che denso imbruna</l>
<l>tutto d'Olanda il ciel; taccio il lamento</l>
<l>della prostrata elvetica fortuna.</l></lg>
<lg><l>Ma l'affanno non taccio e il tradimento</l>
<l>che Italia or grava, Italia in cui natura</l>
<l>fe' tanto di bellezza esperimento.</l></lg>
<lg><l>Duro il servaggio la premea; più dura</l>
<l>una sognata libertà la preme,</l>
<l>che colma de' suoi mali ha la misura.</l></lg>
<lg><l>Su i cruenti suoi campi più non freme</l>
<l>di Marte il tuono; ma che val, se in pace</l>
<l>pur come in guerra si sospira e geme?</l></lg>
<lg><l>Prepotente rapina alla vorace</l>
<l>squallida fame spalancò le porte,</l>
<l>e chi serrarle le dovea si tace.</l></lg>
<lg><l>Meglio era pur dal ferro aver la morte,</l>
<l>che spirar nudo e scarno e derelitto</l>
<l>tra i famelici figli e la consorte.</l></lg>
<lg><l>Deh sia fine al furor, fine al delitto,</l>
<l>fine ai pianti mortali, e della spada</l>
<l>pera una volta e de' tiranni il dritto!</l></lg>
<lg><l>Paghi di sangue chi vuol sangue, e cada;</l>
<l>ma l'innocente viva, e dell'oppresso</l>
<l>il sospir, o Signor, ti persuada.</l></lg>
<lg><l>La Dea qui ruppe il suo parlar con esso</l>
<l>le lagrime sul ciglio: e chi per questa</l>
<l>chi per quella fremea l'alto consesso;</l></lg>
<lg><l>qual freme d'aquilon chiuso in foresta</l>
<l>il primo spiro, allor che ciechi aggira</l>
<l>i susurri forier della tempesta.</l></lg>
<lg><l>Mentre vario il favor ne' petti ispira</l>
<l>desianze diverse, incerto ognuno</l>
<l>qual fia vittrice, la clemenza o l'ira;</l></lg>
<lg><l>del ciel cangiossi il volto e si fe' bruno,</l>
<l>e caligine in cerchio orrenda e folta</l>
<l>il trono avvolse dell'Eterno ed Uno.</l></lg>
<lg><l>E una voce n'uscì che l'ardua volta</l>
<l>dell'Olimpo intronava. Attenta e muta</l>
<l>trema natura e la gran voce ascolta.</l></lg>
<lg><l>— Cieli, udite, odi, o terra, l'assoluta</l>
<l>di Dio parola. Tu che l'alto spegni</l>
<l>patrio delirio, e Francia hai restituta;</l></lg>
<lg><l>tu che vincendo moderanza insegni</l>
<l>all'orgoglio de' re, cui tua saggezza</l>
<l>tolse la scusa di cotanti sdegni;</l></lg>
<lg><l>fa cor! Quel Dio che abbatte ogni grandezza,</l>
<l>guerra e pace a te fida, a te devolve</l>
<l>il castigo d'Europa e la salvezza.</l></lg>
<lg><l>Tu sei polve al mio sguardo, ed io la polve</l>
<l>strumento fo del mio voler. — Qui tacque</l>
<l>colui che immoto tutto move e volve.</l></lg>
<lg><l>Qui sparve l'alta vision: poi nacque</l>
<l>per entro al negro vortice un confuso</l>
<l>romor d'ali e di piè che di molt'acque</l></lg>
<lg><l>parea lo scroscio. Ma repente schiuso</l>
<l>fiammeggiò quel gran buio, e folgorando</l>
<l>due cherubini si calaro in giuso:</l></lg>
<lg><l>que' due medesmi del divin comando</l>
<l>esecutori, che nel pugno aviéno</l>
<l>l'un d'olivo la fronda, e l'altro il brando.</l></lg>
<lg><l>Ratti a paro scendean come baleno,</l>
<l>e due gran solchi di mirabil vista</l>
<l>paralelli traean per lo sereno.</l></lg>
<lg><l>L'uno è pura di luce argentea lista;</l>
<l>l'altro è turbo di fumo che lampeggia,</l>
<l>e sangue piove che le stelle attrista.</l></lg>
<lg><l>Di qua tutto sorriso il ciel biancheggia;</l>
<l>di là son tuoni e nembi, e in suon di pianto</l>
<l>l'aria geme da lungi e romoreggia.</l></lg>
<lg><l>Seguìan coll'ali del vedere un tanto</l>
<l>prodigio stupefatti i due Lombardi,</l>
<l>coll'altro spirto di che parla il canto,</l></lg>
<lg><l>quando si vide a passi gravi e tardi</l>
<l>dalla parte ove rota il suo viaggio</l>
<l>la terra e obbliqui al sole invia gli sguardi</l></lg>
<lg><l>pensierosa salir l'ombra d'un saggio,</l>
<l>che il dito al mento e corrugata il ciglio,</l>
<l>uom par che frema di veduto oltraggio.</l></lg>
<lg><l>Dalla fronte sublime e dal cipiglio</l>
<l>nobilmente severo si procaccia</l>
<l>testimonianza il senno ed il consiglio.</l></lg>
<lg><l>Come trasse vicino, alzò la faccia,</l>
<l>gl'insubri ravvisò spirti diletti;</l>
<l>e mosse prima che il parlar le braccia.</l></lg>
<lg><l>Allor si vide con amor tre petti</l>
<l>confondersi e serrarsi, ed affollarse</l>
<l>gli uni su gli altri d'amicizia i detti.</l></lg>
<lg><l>Lo stringersi a vicenda e il dimandarse</l>
<l>tra quell'alme finito ancor non era,</l>
<l>che di note sembianze altra n'apparse;</l></lg>
<lg><l>e corse anch'ella, ed abbracciò la schiera</l>
<l>concittadina. Il volto avea negletto,</l>
<l>negletta la persona e la maniera:</l></lg>
<lg><l>ma la fronte, prigion d'alto intelletto,</l>
<l>ad or ad or s'infosca, e lampi invia</l>
<l>dell'eminente suo divin concetto.</l></lg>
<lg><l>Scrisse quel primo l'alta economia</l>
<l>che i popoli conserva, e tutta svolse</l>
<l>del piacer la sottile anatomia.</l></lg>
<lg><l>Intrepido a librar l'altro si volse</l>
<l>i delitti e le pene, ed al tiranno</l>
<l>l'insanguinato scettro di man tolse.</l></lg>
<lg><l>Poscia che le accoglienze, onde si fanno</l>
<l>lieti gli amici, s'iterar fra questi</l>
<l>che fur primieri tra color che sanno,</l></lg>
<lg><l>disse Parini — Perché irati e mesti</l>
<l>son tuoi sguardi, o mio Verri — Ed ei rispose</l>
<l>— Piango la patria: — e chinò gli occhi onesti.</l></lg>
<lg><l>— E anch'io la piango, anch'io, — con sospirose</l>
<l>voci soggiunse Beccaria: poi mise</l>
<l>su la fronte la mano, e la nascose.</l></lg>
<lg><l>Di duol che sdegna testimon conquise</l>
<l>vide Borda quell'alme, e in atto umano</l>
<l>disse a tutte — Salvete —; e si divise.</l></lg>
<lg><l>Col salutar degli occhi e della mano</l>
<l>risposer quelle, e in preda alla lor cura</l>
<l>mosser tacendo per l'etereo piano.</l></lg>
<lg><l>Come gli amici in tempo di sventura</l>
<l>van talvolta per via, né alcun domanda</l>
<l>per temenza d'udire cosa dura;</l></lg>
<lg><l>tale andar si vedea quell'onoranda</l>
<l>di sofi compagnia, curva le fronti,</l>
<l>aspettando chi primo il suo cor spanda.</l></lg>
<lg><l>Luogo è d'Olimpo su gli eccelsi monti</l>
<l>di piante chiuso che non han qui nome,</l>
<l>e rugiadoso di nettarei fonti,</l></lg>
<lg><l>ch'eterno il verde edùcano alle chiome</l>
<l>degli odorati rami, e i più bei fiori</l>
<l>di colei che fa il tutto e cela il come,</l></lg>
<lg><l>poi cadendo precipiti e sonori</l>
<l>tra scogli di smeraldo e di zaffiro</l>
<l>scendono a valle per diversi errori:</l></lg>
<lg><l>e là danzando del beato empiro</l>
<l>a inebriar si vanno i cittadini</l>
<l>dell'ambrosia che spegne ogni desiro.</l></lg>
<lg><l>A quest'ermo recesso i peregrini</l>
<l>spirti avviàrsi; e qui seduti al rezzo</l>
<l>tra color persi azzurri e porporini,</l></lg>
<lg><l>fêr di sé stessi un cerchio. O tu che in mezzo</l>
<l>di lor sedesti, olimpia Dea, né l'ira</l>
<l>temi del forte né del vil lo sprezzo,</l></lg>
<lg><l>tu verace consegna alla mia lira</l>
<l>l'alte loro parole; e siano spiedi</l>
<l>a infame ciurma che alle forche aspira</l></lg>
<lg><l>né vale il fango che mi lorda i piedi.</l></lg></div1>
<div1><head>CANTO IV</head>
<lg><l>— Sacro di patria amor che forza acquista,</l>
<l>ed eterno rivive oltre l'avello</l>
<l>(cominciò l'alto insubre economista),</l></lg>
<lg><l>desìo che pure ne' sepolti è bello</l>
<l>di visitar talvolta ombra romita</l>
<l>le care mura del paterno ostello,</l></lg>
<lg><l>e con gli affetti della prima vita</l>
<l>le vicende veder di quel pianeta</l>
<l>che l'alme al fango per patir marita,</l></lg>
<lg><l>mi fean poc'anzi abbandonar la lieta</l>
<l>region delle stelle: e il patrio nido</l>
<l>fu dolce e prima del mio vol la meta.</l></lg>
<lg><l>Per tutto armi e guerrier, tripudio e grido</l>
<l>di libertà; per tutto e danze e canti,</l>
<l>ed altari alle Grazie ed a Cupido,</l></lg>
<lg><l>e operose officine, e di volanti</l>
<l>splendidi cocchi fervida la via,</l>
<l>e care donne e giovinetti amanti,</l></lg>
<lg><l>sclamar mi fenno a prima giunta: Oh mia</l>
<l>gentil Milano, tu sei bella ancora!</l>
<l>Ancor bella e beata è Lombardia!</l></lg>
<lg><l>Poi nell'ascoso penetrai (ché fuora</l>
<l>sta le più volte il riso e dentro il pianto),</l>
<l>e venir mi credei nell'Antenora,</l></lg>
<lg><l>nella Caìna, o s'altro luogo è tanto</l>
<l>maladetto in inferno ove raccoglia</l>
<l>tutte insieme le colpe Radamanto.</l></lg>
<lg><l>Dell'albergo fatal guardan la soglia</l>
<l>le Cabale pensose e l'Impostura</l>
<l>che per vestirsi la Virtù dispoglia,</l></lg>
<lg><l>la Fraude che si tocca il petto e giura,</l>
<l>la fallace Amistà che sul tuo danno</l>
<l>piange e poi t'abbandona alla ventura.</l></lg>
<lg><l>Carezzanti negli atti in volta vanno</l>
<l>le bugiarde Promesse, accompagnate</l>
<l>dalle garrule Ciance e dall'Inganno.</l></lg>
<lg><l>Sta fra le valve a piè profan vietate</l>
<l>il Favor che bifronte or apre or chiude</l>
<l>e dice all'un: Non puossi; e all'altro: Entrate.</l></lg>
<lg><l>Su e giù sospinte le Speranze nude</l>
<l>van zoppicando, e inseguele per tutto</l>
<l>colei che tutte le speranze esclude.</l></lg>
<lg><l>Con umil carta in man lurido e brutto</l>
<l>grida il Bisogno, e sua ragione apporta;</l>
<l>ma duro niego de' suoi gridi è il frutto:</l></lg>
<lg><l>ché voce di ragion là dentro è morta,</l>
<l>e de' pieni scaffali tra le borre</l>
<l>dorme Giustizia in gran letargo assorta;</l></lg>
<lg><l>né dall'alto suo sonno la può sciorre</l>
<l>che il sonante cader di quella piova</l>
<l>che fe' lo stupro dell'acrisia torre.</l></lg>
<lg><l>Quest'io vidi nell'antro in cui si cova</l>
<l>della patria il dolor, che con grand'arte</l>
<l>tutto giorno si affina e si rinnova;</l></lg>
<lg><l>tal che guasta il bel corpo d'ogni parte,</l>
<l>trae già l'ultimo fiato e muore in culla</l>
<l>la figlia del valor di Buonaparte.</l></lg>
<lg><l>Circuisce la misera fanciulla</l>
<l>multiforme di mostri una congrega</l>
<l>che la sugge la spolpa e la maciulla:</l></lg>
<lg><l>il Furto, ch'al Poter fatto è collega,</l>
<l>Tirannia, che col dito entro gli orecchi,</l>
<l>scòstati, grida alla Pietà che prega;</l></lg>
<lg><l>Ignoranza che losca fra gli specchi</l>
<l>banchetta, e l'osso che non unge, arcigna</l>
<l>getta al Merto giacente in su gli stecchi:</l></lg>
<lg><l>e la patria frattanto, empia matrigna,</l>
<l>nega il pane a' suoi figli, e a tal lo dona</l>
<l>stranier, cui meglio si darìa gramigna.</l></lg>
<lg><l>Mossi più addentro il piede; e in logra zona</l>
<l>vidi l'inferma che <hi rend="italic">Finanza</hi> ha nome,</l>
<l>che scheletro pareva e non persona.</l></lg>
<lg><l>Colle man disperate entro le chiome</l>
<l>guarda i vuoti suoi scrigni, e stupefatta</l>
<l>cerca e non trova dell'empirli il come.</l></lg>
<lg><l>Or la Forza le invia fusa e disfatta</l>
<l>la pubblica sostanza; or la meschina</l>
<l>perdendo merca e supplicando accatta.</l></lg>
<lg><l>Scorre a fiumi il danaro, e la Rapina</l>
<l>di color mille a cento man l'ingozza</l>
<l>e giù nell'ampio ventre lo ruina</l></lg>
<lg><l>con sì gran fretta, che talor la strozza</l>
<l>tutto nol cape, e il vome, e vomitato</l>
<l>lo ricaccia nell'epa e lo rimpozza:</l></lg>
<lg><l>né del pubblico sazia, anco il privato</l>
<l>aver divora; e il vede e lo consente</l>
<l>suprema e muta Autorità di Stato. —</l></lg>
<lg><l>— Chiusa e stretta da Forza prepotente</l>
<l>(dolce interruppe allor Lorenzo), e in forse</l>
<l>di maggior danno, e inerme e dependente,</l></lg>
<lg><l>che far poteva Autorità? Deporse,</l>
<l>gridò fiero Parini: e, steso il dito,</l>
<l>gli occhi e la spalla brontolando torse.</l></lg>
<lg><l>Strinse allora le labbia in sé romito</l>
<l>dei delitti il sottil ponderatore;</l>
<l>e, — Fu giusto, poi disse, il tuo garrito.</l></lg>
<lg><l>Forza li vinse: e che può Forza in core</l>
<l>che verace virtute in sé raduna?</l>
<l>Cede il giusto la vita e non l'onore;</l></lg>
<lg><l>l'onor su cui né strale di fortuna,</l>
<l>né brando né tiranno né lo stesso</l>
<l>onnipossente non ha possa alcuna. —</l></lg>
<lg><l>Qual madre che del figlio intende espresso</l>
<l>grave fallo, si tace e non fa scusa,</l>
<l>ma china il guardo per dolor dimesso,</l></lg>
<lg><l>e tuttavolta col tacer l'escusa;</l>
<l>tal si fece Lorenzo, mansueta</l>
<l>alma cortese a perdonar sol usa.</l></lg>
<lg><l>Ma col cenno del capo il fier poeta</l>
<l>plause a quel dir, che il generoso fiele</l>
<l>de' bollenti precordii in parte acqueta.</l></lg>
<lg><l>Aprì di nuovo al ragionar le vele</l>
<l>Verri frattanto, e — Non ancor, soggiunse,</l>
<l>tutto scorremmo questo mar crudele.</l></lg>
<lg><l>Poiché protetta la Rapina emunse</l>
<l>del popolo le vene, e di ben doma</l>
<l>putta sfacciata il portamento assunse;</l></lg>
<lg><l>la meretrice che laggiù si noma</l>
<l><hi rend="italic">libertà depurata</hi> iva in bordello</l>
<l>coi vizi tutti che dier morte a Roma.</l></lg>
<lg><l>Alla fronte lasciva era cappello</l>
<l>il berretto di Bruto, ma di serva</l>
<l>avea gli atti, il parlare ed il mantello.</l></lg>
<lg><l>E la seguìa di drudi una caterva,</l>
<l>che da questa d'Italia a quella fogna</l>
<l>a fornicar correa colla proterva.</l></lg>
<lg><l>Altri perduta nel peccar vergogna,</l>
<l>fuggì la patria no ma il manigoldo;</l>
<l>altri è resto di scopa, altri di gogna:</l></lg>
<lg><l>qual repe e busca ruffianando il soldo;</l>
<l>qual è spia; qual il falso testimonio</l>
<l>vende pel quarto e men d'un leopoldo.</l></lg>
<lg><l>Quei chiede un Robespier che il sangue ausonio</l>
<l>sparga, e le funi e la Senavra impetra</l>
<l>con questo che biscazza il patrimonio.</l></lg>
<lg><l>V'ha, ventoso raschiator di cetra,</l>
<l>il pudor caccia e sé medesmo in brago,</l>
<l>e segnato da Dio corre alla Vetra.</l></lg>
<lg><l>V'ha chi salta in bigoncia dallo spago;</l>
<l>v'ha chi versuto ciurmador le quadre</l>
<l>muta in tonde figure, e non è mago.</l></lg>
<lg><l>Disse rea d'adulterio altri la madre,</l>
<l>e di vile semenza di convento</l>
<l>sparso il solco accusò del proprio padre.</l></lg>
<lg><l>Altri è schiuma di prete, e, fraudolento</l>
<l>de' galeotti aringator, per fame</l>
<l>va trafficando Cristo in sacramento.</l></lg>
<lg><l>Tutto è strame letame e putridame</l>
<l>d'intollerando puzzo, e lo fermenta</l>
<l>tutto quanto de' vizi il bulicame.</l></lg>
<lg><l>E questa ciurma ell'è colei che addenta</l>
<l>i migliori, colei che tuona e getta</l>
<l>d'Itala libertà le fondamenta?</l></lg>
<lg><l>Oh inopia di capestri! oh maladetta</l>
<l>lue cisalpina! oh patria! oh giusto Iddio!</l>
<l>Perché pigra in tua mano è la saetta?</l></lg>
<lg><l>Terror mi prese a tanto; e nell'obblìo</l>
<l>del mio stato immortale, al patrio tetto</l>
<l>per celarmi, tremante il piè fuggìo.</l></lg>
<lg><l>Oh mia dolce consorte! oh mio diletto</l>
<l>fratello! Oh quanto nell'udir mi piacqui</l>
<l>da voi nomarmi coll'antico affetto,</l></lg>
<lg><l>e ricordar siccome amai né tacqui</l>
<l>la pubblica ragion, sin che già franta</l>
<l>de' buon la speme, addio vi dissi, e giacqui!</l></lg>
<lg><l>Piansi di gioia nel veder cotanta</l>
<l>carità della patria, e come intera</l>
<l>de' miei figli nel cor la si trapianta.</l></lg>
<lg><l>Ed io vana allor corsi ombra leggera,</l>
<l>e gli strinsi, e sentii tutta in quel punto</l>
<l>la dolcezza di padre, e più sincera.</l></lg>
<lg><l>Ma il tenero lor petto al mio congiunto</l>
<l>ahi! quell'amplesso non intese, e invano</l>
<l>vivi corpi abbracciai spirto defunto.</l></lg>
<lg><l>Mi staccai da' miei cari; e di Milano</l>
<l>ratto fuggendo, a quel sordo mi tolsi</l>
<l>delle lagrime altrui gonfio oceàno.</l></lg>
<lg><l>Città discorsi e campi; e pria mi volsi</l>
<l>al longobardo piano, ove superbe</l>
<l>strinser catene al re de' Franchi i polsi,</l></lg>
<lg><l>e il villan coll'aratro ancor tra l'erbe</l>
<l>urta le gallic'ossa, e quell'aspetto</l>
<l>par che 'l natìo rancor gli disacerbe.</l></lg>
<lg><l>Vidi 'l campo ove Scipio giovinetto</l>
<l>contro i punici dardi allo spirante</l>
<l>padre fe' scudo del roman suo petto.</l></lg>
<lg><l>Vidi l'umil Agogna intollerante</l>
<l>del suo fato novel: vidi la valle</l>
<l>cui nome ed ubertà fa la sonante</l></lg>
<lg><l>Sesia. Di là varcai per arduo calle</l>
<l>l'Alpe che il nutritor di molte genti</l>
<l>Verbano adombra colle verdi spalle.</l></lg>
<lg><l>Quindi del Lario attinsi le ridenti</l>
<l>rive e la terra ove alla luce aprìrsi</l>
<l>i solerti di Plinio occhi veggenti,</l></lg>
<lg><l>ed or l'odi di Volta insuperbirsi,</l>
<l>che vita infonde pe' contatti estremi</l>
<l>di due metalli (maraviglia a dirsi!)</l></lg>
<lg><l>nei membri già di pelle e capo scemi</l>
<l>delle rauche di stagno abitatrici,</l>
<l>e di Galvan ricrea gli alti sistemi.</l></lg>
<lg><l>I placidi cercai poggi felici</l>
<l>che con dolce pendìo cingon le liete</l>
<l>dell'Eupili lagune irrigatrici;</l></lg>
<lg><l>e nel vederli mi sclamai: Salvete,</l>
<l>piagge dilette al Ciel, che al mio Parini</l>
<l>foste cortesi di vostr'ombre quete,</l></lg>
<lg><l>quando ei fabbro di numeri divini,</l>
<l>l'acre bile fe' dolce, e la vestìa</l>
<l>di tebani concenti e venosini.</l></lg>
<lg><l>Parea de' carmi tuoi la melodìa</l>
<l>per quell'aure ancor viva, e l'aure e l'onde</l>
<l>e le selve eran tutte un'armonìa.</l></lg>
<lg><l>Parean d'intorno i fior, l'erbe, le fronde</l>
<l>animarsi e iterarmi in suon pietoso:</l>
<l>il cantor nostro ov'è? chi lo nasconde?</l></lg>
<lg><l>Ed ecco in mezzo di ricinto ombroso</l>
<l>sculto un sasso funébre che dicea:</l>
<l>AI SACRI MANI DI PARIN RIPOSO.</l></lg>
<lg><l>E donna di beltà che dolce ardea</l>
<l>(tese l'orecchio, e fiammeggiando il Vate</l>
<l>alzò l'arco del ciglio, e sorridea)</l></lg>
<lg><l>colle dita venìa bianco–rosate</l>
<l>spargendolo di fiori e di mortella,</l>
<l>di rispetto atteggiata e di pietate.</l></lg>
<lg><l>Bella la guancia in suo pudor; più bella</l>
<l>su la fronte splendea l'alma serena,</l>
<l>come in limpido rio raggio di stella.</l></lg>
<lg><l>Poscia che dati i mirti ebbe a man piena,</l>
<l>di lauro, che parea lieto fiorisse</l>
<l>tra le sue man, fe' al sasso una catena:</l></lg>
<lg><l>e un sospir trasse affettuoso, e disse:</l>
<l>Pace eterna all'Amico: e te chiamando</l>
<l>i lumi al cielo sì pietosi affisse,</l></lg>
<lg><l>che gli occhi anch'io levai, certa aspettando</l>
<l>la tua discesa. Ah qual mai cura, o quale</l>
<l>parte d'Olimpo ratteneati, quando</l></lg>
<lg><l>di que' bei labbri il prego erse a te l'ale?</l>
<l>Se questa indarno l'udir tuo percuote,</l>
<l>qual altra ascolterai voce mortale?</l></lg>
<lg><l>Riverente in disparte alle devote</l>
<l>ceremonie assistea colle tranquille</l>
<l>luci nel volto della donna immote,</l></lg>
<lg><l>uom d'alta cortesia, che il ciel sortille,</l>
<l>più che consorte, amico. Ed ei che vuole</l>
<l>il voler delle care alme pupille,</l></lg>
<lg><l>ergea d'attico gusto eccelsa mole,</l>
<l>sovra cui d'ogni nube immacolato</l>
<l>raggiava immemor del suo corso il sole.</l></lg>
<lg><l>E AMALIA la dicea dal nome amato</l>
<l>di costei che del loco era la Diva,</l>
<l>e più del cor che al suo congiunse il fato.</l></lg>
<lg><l>Al pio rito funébre, a quella viva</l>
<l>gara d'amor mirando, già di mente</l>
<l>del mio gir oltre la cagion m'usciva.</l></lg>
<lg><l>Mossi al fine; e quei colli ove si sente</l>
<l>tutto il bel di natura, abbandonai,</l>
<l>l'orme segnando al cor contrarie e lente.</l></lg>
<lg><l>Vagai per tutto: nel tugurio entrai</l>
<l>dell'infelice, e il ricco vidi in grembo</l>
<l>dell'auree case più infelice assai.</l></lg>
<lg><l>Salii discesi e risalii lo sghembo</l>
<l>sentier di balze e fiumi, e il mio cammino</l>
<l>oltre l'Adda affrettando ed oltre il Brembo,</l></lg>
<lg><l>alla tua patria giunsi, o pellegrino</l>
<l>di Bergamo splendor, che qui m'ascolti;</l>
<l>e mesta la trovai del repentino</l></lg>
<lg><l>tuo dipartire, e lagrimosi i volti</l>
<l>su la morte di Lesbia illustre salma,</l>
<l>che al cielo i vanni per seguirti ha sciolti.</l></lg>
<lg><l>Brillò di gaudio a quell'annunzio l'alma</l>
<l>dell'amoroso geomètra, e uscire</l>
<l>parve alcun poco dell'usata calma:</l></lg>
<lg><l>e già surto partìa, per lo desire</l>
<l>di riveder quel volto che le penne</l>
<l>di Pindo ai voli gli solea vestire;</l></lg>
<lg><l>ma dignitosa coscienza il tenne,</l>
<l>e il narrar grave di quell'altro saggio,</l>
<l>che, precorso un sorriso, così venne</l></lg>
<lg><l>seguitando il suo dir. — Dritto il viaggio</l>
<l>di là volsi al terren che il Mella irriga,</l>
<l>ricco d'onor di ferro e di coraggio.</l></lg>
<lg><l>Quindi al Benàco che dal vento ha briga</l>
<l>pari al liquido grembo d'Amfitrite</l>
<l>quando irato Aquilon l'onde castiga;</l></lg>
<lg><l>quindi al fiume, ove tardi diffinite</l>
<l>fur l'italiche sorti, e non del duce,</l>
<l>ma de' condotti il cor vinse la lite.</l></lg>
<lg><l>E l'Adige seguii fino alla truce</l>
<l>Adria, ove stanchi già del lungo corso</l>
<l>trenta seguaci il re de' fiumi adduce.</l></lg>
<lg><l>Tutto in somma il paese ebbi trascorso</l>
<l>che alla manca del Po tra 'l mare e 'l monte,</l>
<l>sente de' freni cisalpini il morso.</l></lg>
<lg><l>E di dolore di bestemmie e d'onte</l>
<l>per tutto intesi orribili favelle,</l>
<l>che le chiome arricciar ti fanno in fronte:</l></lg>
<lg><l>pianto di scarna plebe a cui la pelle</l>
<l>si figura dall'ossa, e per le vie</l>
<l>famelica suonar fa le mascelle;</l></lg>
<lg><l>pianto d'orbi fanciulli e madri pie</l>
<l>d'erba e d'acqua cibate, onde di mulse</l>
<l>e d'orzo sagginar lupi ed arpie:</l></lg>
<lg><l>pianto d'attrite meschinelle, avulse</l>
<l>ai sacri asili, e con tremanti petti</l>
<l>di porta in porta ad accattar compulse;</l></lg>
<lg><l>pianto di padri, ahi lassi! a dar costretti</l>
<l>l'aver la dote e tutto, anche le poche</l>
<l>care memorie de' più sacri affetti:</l></lg>
<lg><l>cupi sospiri e voci or alte or fioche</l>
<l>di tutte genti, per gridar pietade</l>
<l>e per continuo maledir già roche.</l></lg>
<lg><l>D'orror fremetti; e venni alla cittade</l>
<l>che dal ferro si noma. O dalle Muse</l>
<l>abitate mai sempre alme contrade,</l></lg>
<lg><l>onde tanta pel mondo si diffuse</l>
<l>Itala gloria e tal di carmi vena</l>
<l>che non Ascra, non Chio la maggior schiuse,</l></lg>
<lg><l>d'onor di cortesia nutrice arena,</l>
<l>come giaci deserta! e dal primiero</l>
<l>splendor caduta, e di squallor sol piena!</l></lg>
<lg><l>Questi sensi io volgea nel mio pensiero,</l>
<l>quando un'ombra m'occorse alla veduta</l>
<l>mesta sì, ma sdegnosa e in atto altero.</l></lg>
<lg><l>Sovresso un marmo sepolcral seduta</l>
<l>stava l'afflitta, e della manca il dosso</l>
<l>era letto alla guancia irta e sparuta.</l></lg>
<lg><l>Ombrata avea di lauro non mai scosso</l>
<l>la spaziosa fronte, e sui ginocchi</l>
<l>epico plettro, che dall'aura mosso</l></lg>
<lg><l>dir fremendo parea: Nessun mi tocchi.</l>
<l>Vêr lei mi spinsi, e dissi: O tu che spiri</l>
<l>dolor cotanto e maestà dagli occhi,</l></lg>
<lg><l>sodisfammi d'un detto a' miei desiri;</l>
<l>parlami 'l nome tuo, spirto gentile,</l>
<l>parlami la cagion de' tuoi sospiri,</l></lg>
<lg><l>se nulla puote onesto prego umile. —</l></lg></div1>
<div1><head>CANTO V</head>
<lg><l>Non mi fece risposta quell'acerbo,</l>
<l>ma riguardommi colla testa eretta</l>
<l>a guisa di leon queto e superbo.</l></lg>
<lg><l>Qual uomo io stava che a scusar s'affretta</l>
<l>involontaria offesa, e più coll'atto</l>
<l>che col disdirsi, umìl fa sua disdetta.</l></lg>
<lg><l>e lo spirto parea quei che distratto</l>
<l>guata un oggetto, e in altro ha l'alma intesa;</l>
<l>finché dal suo pensier sbattuto e ratto</l></lg>
<lg><l>gridò con voce d'acre bile accesa:</l>
<l>— "Oh d'ogni vizio fetida sentina,</l>
<l>dormi, Italia imbriaca, e non ti pesa</l></lg>
<lg><l>ch'or questa gente, or quella è tua reina</l>
<l>che già serva ti fu? Dove lasciasti,</l>
<l>poltra vegliarda, la virtù latina?</l></lg>
<lg><l>La gola e 'l sonno ti spogliar de' casti</l>
<l>primi costumi, e fra l'altare e 'l trono</l>
<l>co' tuoi mille tiranni adulterasti</l></lg>
<lg><l>e mitre e gonne e ciondolini e suono</l>
<l>di molli cetre abbandonar ti fenno</l>
<l>elmo ed asta, e tremar dell'armi al tuono.</l></lg>
<lg><l>Senza pace tra' figli e senza senno,</l>
<l>senza un Camillo, a che stupir, se avaro</l>
<l>un'altra volta a' danni tuoi vien Brenno?</l></lg>
<lg><l>Or va! coltiva il crin, fatti riparo</l>
<l>delle tue psalmodìe; godi, se puoi,</l>
<l>d'aver cangiato in pastoral l'acciaro!</l></lg>
<lg><l>Taque ciò detto il disdegnoso. I suoi</l>
<l>liberi accenti, e al crin gli avvolti allori,</l>
<l>de' poeti superbia e degli eroi,</l></lg>
<lg><l>m'eran già del suo nome accusatori,</l>
<l>all'intelletto mio manifestando</l>
<l>quel grande che cantò l'armi e gli amori.</l></lg>
<lg><l>Perch'io la fronte e 'l ciglio umìl chinando,</l>
<l>Oh gran vate, sclamai, per cui va pare</l>
<l>d'Achille all'ira la follia d'Orlando!</l></lg>
<lg><l>Ben ti disdegni a dritto, e con amare</l>
<l>parole Italia ne rampogni, in cui</l>
<l>dell'antico valore orma non pare.</l></lg>
<lg><l>Ma dimmi, o padre: chi da' marmi bui</l>
<l>suscitò l'ombra tua? — Concittadino</l>
<l>amor, rispose, e dirò come il fui.</l></lg>
<lg><l>Fra i boati di barbaro latino</l>
<l>son tre secoli omai ch'io mi dormìa</l>
<l>nel tempio sacro al divo di Cassino.</l></lg>
<lg><l>Pietosa cura della patria mia</l>
<l>qui concesse più degna e taciturna</l>
<l>sede alla pietra che il mio fral coprìa.</l></lg>
<lg><l>Fra il canto delle Muse alla diurna</l>
<l>luce fui tratto; e la mia polve anch'essa</l>
<l>riviver parve e s'agitò nell'urna.</l></lg>
<lg><l>Ma desto non foss'io, che manomessa</l>
<l>non vedrei questa terra, e questi marmi</l>
<l>molli del pianto di mia gente oppressa!</l></lg>
<lg><l>Oh! qualunque tu sia, non dimandarmi</l>
<l>le sue piaghe, e, per Dio! ma trar m'aita</l>
<l>di lassù la vendetta a consolarmi.</l></lg>
<lg><l>Di ragion, di pietade hanno schernita</l>
<l>i tiranni la voce; e fu delitto</l>
<l>supplicare e mostrar la sua ferita.</l></lg>
<lg><l>Fu chiamato ribelle ed interditto.</l>
<l>anche il sospiro, e il cittadin fedele</l>
<l>or per odio percosso, or per profitto;</l></lg>
<lg><l>e le preghiere intanto e le querele</l>
<l>derise e storpie gemono alle porte</l>
<l>inesorate di pretor crudele. —</l></lg>
<lg><l>Mentr'egli sì dicea, ferinne un forte</l>
<l>muggir di fiumi, che tolte le sponde</l>
<l>s'avean sul corno, orror portando e morte.</l></lg>
<lg><l>Stendean Reno e Panàr le indomit'onde</l>
<l>con immensi volumi alla pianura;</l>
<l>e struggendo venìan le furibonde</l></lg>
<lg><l>la speranza de' campi già matura:</l>
<l>co' piangenti figliuoi fugge compreso</l>
<l>di pietade il villano e di paura:</l></lg>
<lg><l>ed uno in braccio e un altro per man preso,</l>
<l>ad or ad or si volge, e studia il passo,</l>
<l>pel compagno tremando e per lo peso;</l></lg>
<lg><l>ch'alto il flutto l'insegue, e con fracasso</l>
<l>le capanne ingoiando e i cari armenti,</l>
<l>fa vortice di tutto e piomba al basso.</l></lg>
<lg><l>Ed allora un rumor d'alti lamenti,</l>
<l>un lagrimare, un dimandar mercede,</l>
<l>con voci che farìan miti i serpenti.</l></lg>
<lg><l>Ma non le ascolta chi in eccelso siede</l>
<l>correttor delle cose, e con asperso</l>
<l>auro di pianto al suo poter provvede.</l></lg>
<lg><l>Mentre che d'una parte in mar converso</l>
<l>geme il pian ferrarese, ecco un secondo</l>
<l>strano lutto dall'altra e più diverso.</l></lg>
<lg><l>In terra, in mare e per lo ciel profondo</l>
<l>ecco farsi silenzio; il sol tacere</l>
<l>all'improvviso, e parer morto il mondo.</l></lg>
<lg><l>Le nubi in alto orribilmente nere</l>
<l>altre stan come rupi, altre ne miri</l>
<l>senza vento passar basse e leggere.</l></lg>
<lg><l>Tutti dell'aure i garruli sospiri</l>
<l>eran queti, e le foglie al suol cadute</l>
<l>si movean roteando in presti giri.</l></lg>
<lg><l>D'ogni parte al coperto le pennute</l>
<l>torme accorrono, e in tema di salvarse</l>
<l>empiono il ciel di querimonie acute.</l></lg>
<lg><l>Fiutan l'aria le vacche, e immote e sparse</l>
<l>invitan sotto alle materne poppe</l>
<l>mugolando i lor nati a ripararse.</l></lg>
<lg><l>Ma con muso atterrato e avverse groppe</l>
<l>l'una all'altra s'addossano le agnelle,</l>
<l>pria le gagliarde e poi le stanche e zoppe.</l></lg>
<lg><l>Cupo regnava lo spavento; e in quelle</l>
<l>meste sembianze di natura il core</l>
<l>l'appressar già sentìa delle procelle:</l></lg>
<lg><l>quando repente udissi alto un rumore</l>
<l>qual se a' tuoni commisto giù da' monti</l>
<l>vien di molte e spezzate acque il fragore.</l></lg>
<lg><l>Quindi un grido: — Ecco il turbo: — e mille fronti</l>
<l>si fan bianche, e le nebbie e le tenèbre</l>
<l>spazza il vento sì ratto, che più pronti</l></lg>
<lg><l>vanno appena i pensier. S'alza di crebre</l>
<l>stipe un nembo e di foglie e di rotata</l>
<l>polvere che serrar fa le palpebre.</l></lg>
<lg><l>Mugge volta a ritroso e spaventata</l>
<l>dell'Eridano l'onda, e sotto i piedi</l>
<l>tremar senti la ripa affaticata.</l></lg>
<lg><l>Ruggiscono le selve, ed or le vedi</l>
<l>come fiaccate rovesciarsi in giuso,</l>
<l>e innabbissarsi se allo sguardo credi;</l></lg>
<lg><l>or gemebonde rialzar diffuso</l>
<l>l'enorme capo, e giù tornarlo ancora,</l>
<l>qual pendolo che fa l'arco all'insuso.</l></lg>
<lg><l>Batte il turbo crudel l'ala sonora,</l>
<l>schianta uccide le messi e le travolve;</l>
<l>poi con rapido vortice le vora,</l></lg>
<lg><l>e tratte in alto le diffonde e solve</l>
<l>con immenso sparpaglio. Il crin si straccia</l>
<l>il pallido villan, che tra la polve</l></lg>
<lg><l>scorge rasa de' campi già la faccia,</l>
<l>e per l'aria dispersa la fatica</l>
<l>onde ai figli la vita e a sé procaccia;</l></lg>
<lg><l>e percosso l'ovil, svelta l'aprica</l>
<l>vite appiè del marito olmo, che geme</l>
<l>con tronche braccia su la tolta amica.</l></lg>
<lg><l>Oh giorno di dolor! giorno d'estreme</l>
<l>lagrime! E crudo chi cader le vede</l>
<l>e non le asciuga, ma più rio le spreme!</l></lg>
<lg><l>E chi le spreme? Chi in eccelso siede</l>
<l>correttor delle cose, e con ôr lordo</l>
<l>di sangue e pianto al suo poter provvede.</l></lg>
<lg><l>Poi che al duol di sua gente ogni cor sordo</l>
<l>vide il cantore della gran follìa,</l>
<l>e di pietà sprezzato ogni ricordo,</l></lg>
<lg><l>mise un grido e sparì. Mentre fuggìa,</l>
<l>si percotea l'irata ombra la testa</l>
<l>col chiuso pugno, e mormorar s'udìa.</l></lg>
<lg><l>Già il sol cadendo raccogliea la mesta</l>
<l>luce dal campo della strage orrenda;</l>
<l>ed io, com'uom che pavido si desta</l></lg>
<lg><l>né sa ben per timor qual via si prenda,</l>
<l>smarrito errava, e alla città giungea</l>
<l>che spinge obliqua al ciel la Carisenda.</l></lg>
<lg><l>Cercai la sua grandezza; e non vedea</l>
<l>che mestizia e squallor, tanto che appena</l>
<l>il memore pensier la conoscea.</l></lg>
<lg><l>Ne cercai l'ardimento; e nella piena</l>
<l>de' suoi mali esalava ire e disdegni</l>
<l>che parean di lion messo in catena.</l></lg>
<lg><l>Ne cercai le bell'arti e i sacri ingegni</l>
<l>che alzar sublime le facean la fronte</l>
<l>e toccar tutti del sapere i segni;</l></lg>
<lg><l>ed il Felsineo vidi Anacreonte</l>
<l>cacciato di suo seggio, e da profani</l>
<l>labbri inquinato d'eloquenza il fonte.</l></lg>
<lg><l>Vidi in vuoto liceo spander Palcani</l>
<l>del suo senno i tesori, e in tenebroso</l>
<l>ciel la stella languir di Canterzani;</l></lg>
<lg><l>e per la notte intanto un lamentoso</l>
<l>chieder pane s'udìa di poverelli</l>
<l>che agli orecchi toglieva ogni riposo.</l></lg>
<lg><l>Giacean squallidi, nudi, irti i capelli,</l>
<l>e di lampe notturne al chiaror tetro</l>
<l>larve uscite parean dai muffi avelli.</l></lg>
<lg><l>Batte la Fame ad ogni porta, e dietro</l>
<l>le vien la Febbre, e l'Angoscia, e la dira</l>
<l>che locato il suo trono ha sul ferétro.</l></lg>
<lg><l>Mentre presso al suo fin l'egro sospira,</l>
<l>entra la Forza, e grida — Cittadino,</l>
<l>muori, ma paga: — e il miser paga e spira.</l></lg>
<lg><l>Oh virtù! come crudo è il tuo destino!</l>
<l>Io so ben, che più bello è mantenuto</l>
<l>pur dai delitti il tuo splendor divino:</l></lg>
<lg><l>so che sono gli affanni il tuo tributo;</l>
<l>ma perché spesso al cor che ti rinserra,</l>
<l>forz'è il blasfema proferir di Bruto?</l></lg>
<lg><l>Con la sventura al fianco su la terra</l>
<l>Dio ti mandò, ma inerme ed impotente</l>
<l>de' tuoi nemici a sostener la guerra.</l></lg>
<lg><l>E il reo felice, e il misero innocente</l>
<l>fan sull'eterno provveder pur anco</l>
<l>del saggio vacillar dubbia la mente.</l></lg>
<lg><l>Come che intorno il guardo io mova e 'l fianco,</l>
<l>strazio tanto vedea, tante ruine,</l>
<l>che la memoria fugge, e il dir vien manco.</l></lg>
<lg><l>Langue cara a Minerva e alle divine</l>
<l>Muse la donna del Panàr, né quella</l>
<l>più sembra che fu invidia alle vicine:</l></lg>
<lg><l>ma sul Crostolo assisa la sorella</l>
<l>freme, e l'ira premendo in suo segreto,</l>
<l>le sue piaghe contempla e non favella.</l></lg>
<lg><l>Freme Emilia, e col fianco irrequieto</l>
<l>stanca del rubro fiumicel la riva</l>
<l>che Cesare saltò, rotto il decreto.</l></lg>
<lg><l>E de' gemiti al suon che il ciel feriva,</l>
<l>d'ogni parte iracondo e senza posa,</l>
<l>l'adriaco flutto ed il tirren muggiva.</l></lg>
<lg><l>Ripetea quel muggir l'Alpe pietosa,</l>
<l>e alla Senna il mandava, che pentita</l>
<l>dell'indugio pareva e vergognosa.</l></lg>
<lg><l>E spero io ben che la promessa aita</l>
<l>piena e presta sarà, ché la parola</l>
<l>di lui che diella non fu mai tradita:</l></lg>
<lg><l>spero io ben che il mio Melzi, a cui rivola</l>
<l>della patria il sospiro... — E più bramava</l>
<l>quel magnanimo dir; ma nella gola</l></lg>
<lg><l>spense i detti una voce che gridava:</l>
<l>— Pace al mondo: — e quel grido un improvviso</l>
<l>suon di cetere e d'arpe accompagnava.</l></lg>
<lg><l>Tutto quanto l'Olimpo era un sorriso</l>
<l>d'amor; né dirlo né spiegarlo appieno</l>
<l>pur lingua lo potrìa di paradiso.</l></lg>
<lg><l>Si rizzar tutte e quattro in un baleno</l>
<l>l'alme lombarde in piedi; e vêr la plaga,</l>
<l>d'onde il forte venìa nuovo sereno,</l></lg>
<lg><l>con pupilla cercar intenta e vaga</l>
<l>quest'atomo rotante, ove dell'ire</l>
<l>e degli odii sì caro il fio si paga.</l></lg>
<lg><l>E largo un fiume dalla Senna uscire</l>
<l>vider di luce, che la terra inonda,</l>
<l>e ne fa parte al ciel nel suo salire.</l></lg>
<lg><l>Tutto di lei si fascia e si circonda</l>
<l>un eroe, del cui brando alla ruina</l>
<l>tacea muta l'Europa e tremebonda.</l></lg>
<lg><l>Ed ei l'amava: e nella gran vagina</l>
<l>rimesso il ferro, offrì l'olivo al crudo</l>
<l>avversario maggior della meschina,</l></lg>
<lg><l>e col terror del nome e coll'ignudo</l>
<l>petto e col senno disarmollo, e pose</l>
<l>fine al lungo di Marte orrido ludo.</l></lg>
<lg><l>Sovra il libero mar le rugiadose</l>
<l>figlie di Dori uscìr, che de' metalli</l>
<l>fluttuanti il tonar tenea nascose:</l></lg>
<lg><l>Drimo, Nemerte, e Glauce de' cavalli</l>
<l>di Nettuno custode, e Toe vermiglia,</l>
<l>di zoofiti amante e di coralli;</l></lg>
<lg><l>Galatea, che nel sen della conchiglia</l>
<l>la prima perla invenne, e Doto e Proto,</l>
<l>e tutta di Neréo l'ampia famiglia,</l></lg>
<lg><l>tra cui confuse de' Tritoni a nuoto</l>
<l>van le torme proterve. In mezzo a tutti</l>
<l>dell'onde il re, da' gorghi imi commoto,</l></lg>
<lg><l>sporge il capo divino, e al carro addutti</l>
<l>gli alipedi immortali, il mar trascorre</l>
<l>su le rote volanti e adegua i flutti.</l></lg>
<lg><l>Cade al commercio, che ritorte abborre,</l>
<l>il britannico ceppo, e per le tarde</l>
<l>vene la vita che languìa ricorre.</l></lg>
<lg><l>Al destarsi, al fiorir delle gagliarde</l>
<l>membra del nume, la percossa ed egra</l>
<l>Europa a nuova sanità riarde.</l></lg>
<lg><l>Nuova lena le genti erge e rintegra:</l>
<l>e tu di questo, o patria mia, se saggio</l>
<l>farai pensiero, andrai più ch'altri allegra;</l></lg>
<lg><l>e le piaghe tue tante, e l'alto oltraggio</l>
<l>emenderai, che fêrti anime ingorde</l>
<l>di libertà più ria che lo servaggio;</l></lg>
<lg><l>anime stolte, svergognate e lorde</l>
<l>d'ogni sozzura. Or fa che tu ti forba</l>
<l>di tal peste, e il passato ti ricorde.</l></lg>
<lg><l>E voi che in questa procellosa e torba</l>
<l>laguna di dolore il piè ponete,</l>
<l>onde il puzzo purgarne che n'ammorba;</l></lg>
<lg><l>voi ch'alla mano il temo vi mettete</l>
<l>di conquassata nave (e tal vi move</l>
<l>senno e valor, che in porto la trarrete);</l></lg>
<lg><l>voi della patria le speranze nuove</l>
<l>tutte adempite, e di giustizia il telo</l>
<l>animosi vibrando, udir vi giove</l></lg>
<lg><l>che disse in terra, e che poi disse in cielo</l>
<l>lo scrittor dei delitti e delle pene:</l>
<l>ei di parlarvi, e voi rimosso il velo</l></lg>
<lg><l>d'ascoltar degni il ver che v'appartiene.</l></lg></div1></body></text></TEI.2>
