<?xml version="1.0" encoding="UTF-8"?>
<!DOCTYPE TEI.2 SYSTEM "http://backend.bibliotecaitaliana.it/DTD/bibit.dtd">
<TEI.2>
<teiHeader>
  <fileDesc>
    <titleStmt>
      <title>Rime</title>
      <author>Matteo Bandello</author>
    </titleStmt>
    <extent>280 Kb in UTF-8</extent>
    <publicationStmt>
      <publisher>Biblioteca Italiana</publisher>
      <pubPlace>Roma</pubPlace>
      <date>2003</date>
      <idno>bibit000957</idno>
      <availability>
        <p>Questa risorsa digitale è liberamente accessibile per uso
              personale o scientifico. Ogni uso commerciale è vietato</p>
      </availability>
    </publicationStmt>
    <seriesStmt>
      <title>Collezione BibIt</title>
    </seriesStmt>
    <sourceDesc>
      <bibl>
        <title>Matteo Bandello: rime</title>
        <author>Bandello, Matteo</author>
        <editor id="ed">Danzi, Massimo</editor>
        <publisher>Panini</publisher>
        <pubPlace>Modena</pubPlace>
        <date>1989</date>
      </bibl>
    </sourceDesc>
  </fileDesc>
  <encodingDesc>
                  <samplingDecl>
                    <p>Tutti i materiali paratestuali della fonte cartacea non riconducibili alla
                      responsabilità dell'autore dell'opera sono stati soppressi nella versione
                      digitale</p>
                  </samplingDecl>
                  <editorialDecl>
                    <correction method="silent" status="medium">
                      <p>Livello medio: controllo a video con collazione con edizione di
                      riferimento</p>
                    </correction>
                    <quotation form="data" marks="all">
                      <p>I simboli di citazione e di discorso diretto presenti sulla fonte cartacea
                        sono stati rappresentati sulla versione digitale</p>
                    </quotation>
                    <hyphenation eol="none">
                      <p>I trattini di sillabazione a fine riga sono stati soppressi e le parole
                        ricomposte</p>
                    </hyphenation>
                  </editorialDecl>
    <classDecl><taxonomy id="CGB"><bibl>Classificazione generi BibIt</bibl></taxonomy></classDecl></encodingDesc>
  <profileDesc>
    <creation>
      <date>500</date>
    </creation>
    <langUsage><language id="ita">Italiano</language></langUsage>
    <textClass>
      <keywords scheme="CGB">
        <term>Poesia</term>
      </keywords>
    </textClass>
  </profileDesc>
  <revisionDesc>
    <change>
      <date>Data sconosciuta anteriore al 2000</date>
      <respStmt>
        <name>CIBIT-Roma</name>
      </respStmt>
      <item>Digitalizzazione</item>
    </change>
    <change>
      <date>Data sconosciuta anteriore al 2000</date>
      <respStmt>
        <name>CIBIT-Roma</name>
      </respStmt>
      <item>Correzione linguistica</item>
    </change>
    <change>
      <date>Data sconosciuta anteriore al 2000</date>
      <respStmt>
        <name>Domitilla Olivieri</name>
        <name>BIBIT</name>
      </respStmt>
      <item>Codifica XML - Codifica con software</item>
    </change>
    <change>
      <date>2003-06-15T00:00:00.000+02:00</date>
      <respStmt>
        <name>Elena Pierazzo</name>
        <name>BIBIT</name>
      </respStmt>
      <item>Validazione</item>
    </change>
  </revisionDesc>
</teiHeader>
<text>

<body>

<div1 type="parte">
<head><add resp="ed">I</add></head>
<head><add resp="ed">«Alcuni fragmenti de le rime»</add></head>

<div2 n="Dedica">
<opener><salute rend="italic">Il Bandello a madama Margarita di Francia figliuola del
cristianissimo re Francesco I</salute></opener>

<p>Venne questi dì il signor Paolo Batista Fregoso a visitare
Madama Gostanza Fregosa, mia signora e Padrona, e tra molte
cose che ci ragionò non si saziò giammai di predicare le
molte vostre rare doti; e sì del bello ingegno vostro e
divine maniere predicò, che dal suo affettuoso dire fui
sforzato dirne qualche cosa in rima. Onde ne nacque questa
canzone, che ora vi mando, la quale se non giunge al vero
della eccellenza e sublimità delle vostre grazie, questo
almeno ci acquisterò io, che a chiunque la vederà, ella faràfede del buono volere dell'animo mio, che vorria al mondo
dimostrare quanto sia il merito vostro, ancorché sia
infinito. E accioché la canzone non venisse sola, esso
signor Paolo Batista mi astrinse ad aggiungerle qualche mia
Rima, di quelle che dalla diruba degli Spagnuoli mi sono
restate. Ora, se forse parerà ad alcuno che io sia troppo
audace presumendo mandare queste mie ciance a tanta e tale
Madama, quanta e quale Voi siete, iscusimi appo Voi il nome
che avete della più gentile, cortese e umana Prencipessa che
oggidì viva, siccome ne apporta la chiara fama con pubblico
grido, e con largo e fedele testimonio il mio Fregoso
afferma, al quale, conoscendolo veridico e uomo di sua
parola, non potrei non credere ciò che egli di Voi così
ragionevolmente dice. Degnarete dunque prendere queste mie
cosette con quella graziosissima umanità, che a tutta Europa
vi rende ammirabile; e ancor che non siano degne di venire
nelle vostre mani, Voi tanto più quelle farete di Voi degne,
quanto più a Voi piacerà (la vostra mercé) gradirle. Il che
mi persuado che farete, avendo più riguardo al buono voler
del mio animo, che alle cose mandate. Feliciti nostro
signore Iddio tutti li vostri pensieri. Ed alla vostra buona
grazia umilmente mi raccomando.</p>
<closer><salute>D'Agens alli due di maggio MDXLIIII.</salute></closer>
</div2>

<div2 type="poesia">
<head>I</head>
<epigraph><p>Canzone del Bandello delle divine doti di madama Margarita
di Francia figliuola del cristianissimo re Francesco I</p></epigraph>

<lg type="canzone">
<lg>
<l>Di tanti eccelsi e glorïosi Eroi,</l>
<l>e delle belle e sì saggie Eroine,</l>
<l>onor e pompa del gallico Regno,</l>
<l>qual, mia Musa, cantar ora t'inchine,</l>
<l>o qual pria dirai, o qual dapoi,</l>
<l>a tal che ti riesca il tuo disegno?</l>
<l>O questi, o quelle che tu canti, degno</l>
<l>canto sarà, perché di nostr'etate</l>
<l>in lor è 'l pregio ed il perfetto onore,</l>
<l>ché 'n quelli albergan con ben saldo core</l>
<l>quante 'l sol vede doti più lodate.</l>
<l>Ma la divinitate</l>
<l>non t'adeschi dell'alma <hi rend="sc">Margarita</hi>,</l>
<l>ch'unica al mondo di bontà s'addita.</l>
</lg><lg>
<l>Del Re de' Regi la Figliuola dico,</l>
<l>vergine saggia, e d'ogni tempo gloria,</l>
<l>le cui vertuti chi può dir a pieno?</l>
<l>Chi avrà l'ingegno ugual, o la memoria</l>
<l>a tant'altezza, se del tempo antico,</l>
<l>e del nostro verrebbe ogni stil meno?</l>
<l>Quegli, che nacque di Parnaso in seno,</l>
<l>ed Ulisse cantò, e 'l grande Achille,</l>
<l>e quel che a Dite il pio Troian conduce,</l>
<l>di cui la fama ancor sì chiara luce,</l>
<l>ben ch'ogni dir in lor Febo distille,</l>
<l>appena una di mille</l>
<l>spiegar potrian delle virtuti rare</l>
<l>di questa ricca Perla e singolare.</l>
</lg><lg>
<l>Chi potrà dir del bell'ingegno, quale</l>
<l>la virtù sia, o quanto sia capace;</l>
<l>di ciò che può capir uman sapere?</l>
<l>Chi sarà che si mostri tant'audace,</l>
<l>ch'all'altezza di quel dispieghi l'ale,</l>
<l>e possa il volo dietro a quel tenere?</l>
<l>Qual Icaro costui vedrai cadere,</l>
<l>arso dal fuoco di süa chiarezza,</l>
<l>o qual Fetonte fulminato al basso</l>
<l>con rovina cader e con fracasso,</l>
<l>cieco al splendor della sublime altezza,</l>
<l>la cui chiara vaghezza</l>
<l>abbaglia sì col lume ogni pensiero,</l>
<l>ch'umana lingua non arriva al vero.</l>
</lg><lg>
<l>Vorrai forse lodar l'altiera e umana</l>
<l>maniera, ch'Ella in ogni cosa mostra,</l>
<l>di maestà servando il bel decoro?</l>
<l>Non vedi come in Lei di pari giostra,</l>
<l>con quel divin favor che l'allontana</l>
<l>da cose basse, d'ogni grazia il coro?</l>
<l>Quai donne al mondo mai famose foro,</l>
<l>tra le più celebrate in Elicona,</l>
<l>u' tant'umanità mai si vedesse,</l>
<l>che 'n lor superbia parte non avesse?</l>
<l>Indarno a Lei s'aguaglia o paragona</l>
<l>qual più famosa suona.</l>
<l>Chi dunque dirla quanto merta sape,</l>
<l>s'umano ingegno il suo valor non cape?</l>
</lg><lg>
<l>O pensi di cantar la cortesia,</l>
<l>che 'n Lei sfavilla sovr'ogn'altra chiara,</l>
<l>tant'è gentil e liberal, cortese?</l>
<l>Quest'una dote in Lei sì larga e rara</l>
<l>fiorisce, e frutto fa di leggiadrìa,</l>
<l>tanto mai sempr' a farsi chiara attese!</l>
<l>Ma chi può farla col cantar palese,</l>
<l>se l'uno e l'altro stile quest'eccede?</l>
<l>Chi puote il giorno numerar le stelle,</l>
<l>e la virtù narrar a pien di quelle,</l>
<l>esser potrà di tanta grazia erede,</l>
<l>che canti e faccia fede</l>
<l>dell'alta cortesia che 'n questa splende,</l>
<l>sì ch'a adorarla tutto 'l mondo accende.</l>
</lg><lg>
<l>Or l'accoglienze grazïose e schiette,</l>
<l>d'umiltà piene e piene di grandezze,</l>
<l>ma sempre grate, oneste e signorili,</l>
<l>chi scoprirà con quelle gentilezze,</l>
<l>ch' ivi Natura saggiamente mette,</l>
<l>così leggiadre, vaghe e sì gentili?</l>
<l>Ov'ha Parnaso sì sonori stili,</l>
<l>che possino eguagliar questa virtute</l>
<l>e dirne quanto merta simil grazia?</l>
<l>Quivi il giudicio con mill' occhi spazia</l>
<l>e scerne il tutto con le viste acute,</l>
<l>che fa le lingue mute</l>
<l>di tant'altezza dir la minor parte,</l>
<l>che avanza d'ogni ingegno il dir e l'arte.</l>
</lg><lg>
<l>Ma la dolce armonia delle parole,</l>
<l>col perfetto parlar e ' saggi modi,</l>
<l>ch'altro qui suonan che mortai concenti,</l>
<l>chi fia, ch'a par del ver, esalti e lodi?</l>
<l>Perché non parla come ogn'altra suole,</l>
<l>ma del ciel spirto ragionar tu senti.</l>
<l>Soavi, ben limati, e cari accenti</l>
<l>empion l'orecchie con sì dolci tuoni,</l>
<l>che fan che 'l suono al corpo l'alma involi</l>
<l>e ch'ella in quelle labbra ratto voli,</l>
<l>ond'escon sì purgati e bei sermoni,</l>
<l>che son pungenti sproni</l>
<l>a trovar la virtù e seguitarla,</l>
<l>di cose così belle e saggie parla.</l>
</lg><lg>
<l>Chi l'ode, e non le resta servo eterno,</l>
<l>uomo non è, ché quel soave suono</l>
<l>fermar i fiumi può, far gir i monti.</l>
<l>E chi dal ciel acquista tanto dono,</l>
<l>che dinanzi le stia l'estate e 'l verno,</l>
<l>e gusti le parole e i motti pronti,</l>
<l>dirà che d'eloquenza tutti i fonti</l>
<l>sorgono in questa, così freschi e chiari,</l>
<l>che senza par faconda Ella si trova.</l>
<l>Indi forza è che l'uom allor si mova,</l>
<l>e mille cose degne quivi impari;</l>
<l>dolci parlari e cari,</l>
<l>che l'uom dal ben alzate a far il meglio</l>
<l>e sète delle Grazie il vero speglio.</l>
</lg><lg>
<l>Qual parte dunque, Musa mia, dirai</l>
<l>di tanta Donna eccelsa e glorïosa,</l>
<l>s'ogni in lei parte avanza il nostro dire?</l>
<l>Quel divin spirto forse, dove posa</l>
<l>quanto di buon si vide in terra mai,</l>
<l>cerchi lodar e quanto val scoprire?</l>
<l>Ma chi potrà tant'alto unqua salire?</l>
<l>Chi le virtù di questa s'affatica,</l>
<l>quali elle sono dimostrar al mondo,</l>
<l>vuol questi il largo mar e sì profondo,</l>
<l>in picciol rivo por senza fatica.</l>
<l>Dunque altro non si dica</l>
<l>se non del Re <hi rend="sc">Francesco</hi> la Figliuola,</l>
<l>e dirà donna vera, saggia e sola.</l>
</lg><lg>
<l>Tu n'anderai, canzon, sovra la Senna,</l>
<l>u' l'alma <hi rend="sc">Margarita</hi> Francia ammira.</l>
<l>Dille: – un che in riva alla Garonna stassi,</l>
<l>Voi m'invia con riverenti passi,</l>
<l>e vostre lodi indarno dir sospira;</l>
<l>perciocché Dio sì mira</l>
<l>vi fa, che qui l'idea del Valor sète,</l>
<l>'l titol di perfetta possedete –.</l>
</lg>
</lg>
</div2>

<div2 type="poesia">
<head>II</head>
<lg type="sonetto">
<lg>
<l>Se mai sarà chi queste rime prenda</l>
<l>mosso dal suon d' i caldi lor sospiri,</l>
<l>pietoso pensi a gli aspri miei martiri</l>
<l>e, quanto può, d'amar il cor difenda.</l>
</lg><lg>
<l>Di me si faccia specchio e non attenda</l>
<l>di duo begli occhi a sì fallaci giri,</l>
<l>che forza poi sarà che 'n van sospiri</l>
<l>il folle error, che mal al fin s'ammenda.</l>
</lg><lg>
<l>Al ciel si volga mentre in libertate</l>
<l>l'alma si trova e 'l tempo in miglior studi,</l>
<l>con più lodati inchiostri, al fin consumi.</l>
</lg><lg>
<l>I' che lunga stagion i regni crudi</l>
<l>seguì' d'Amor, trovai ch'in ogni etate</l>
<l>il cor si pasce sol di sogni e fumi.</l>
</lg>
</lg>
</div2>

<div2 type="poesia">
<head>III</head>
<lg type="sonetto">
<lg>
<l>Di madre bella, ma più bella figlia,</l>
<l>anzi d'ogn'altra assai più bella e vaga,</l>
<l>in cui del mondo tutto 'l bel s'appaga</l>
<l>e d'ogni grazia è grazia a meraviglia;</l>
</lg><lg>
<l>chi i bei vostr'occhi ardenti e quelle ciglia</l>
<l>mira, ch'han forza più ch'umana e maga,</l>
<l>vedrà che Amor con quei percuote e impiaga,</l>
<l>ed ogni freddo cor incende e piglia.</l>
</lg><lg>
<l>I' che di ghiaccio al cor un duro smalto</l>
<l>tenea per non sentir d'Amor il fuoco,</l>
<l>lasso, m'accesi al primo sguardo allora.</l>
</lg><lg>
<l>Ma chi potrebbe sopportar l'assalto</l>
<l>di quei begli occhi, s'ivi è sol il luoco</l>
<l>u' tien gli strali e l'arco Amor ognora?</l>
</lg>
</lg>
</div2>

<div2 type="poesia">
<head>IV</head>
<lg type="sonetto">
<lg>
<l>Questa nova beltà ch'oggi si vede,</l>
<l>sì bella e rara, e senza par si trova,</l>
<l>le vere pompe di beltà rinova,</l>
<l>anzi le antiche e le moderne eccede.</l>
</lg><lg>
<l>Ché 'n que' begli occhi, come in propria sede,</l>
<l>armato regna Amor, e vuol che piova</l>
<l>quinci ogni grazia, ogni dolcezza a prova,</l>
<l>per far del mondo inusitate prede.</l>
</lg><lg>
<l>Alma sì fiera, sì spietata e cruda,</l>
<l>non è, che senta il caldo di que' rai,</l>
<l>che tutta non si cangie al primo sguardo.</l>
</lg><lg>
<l>I' ch'avea l'alma d'ogni aìta ignuda,</l>
<l>da sì bel fuoco, che non manca mai,</l>
<l>sfatto in faville incenerisco ed ardo.</l>
</lg>
</lg>
</div2>

<div2 type="poesia">
<head>V</head>
<lg type="sonetto">
<lg>
<l>Lascive chiome, inanellate e sparte,</l>
<l>che bianco avorio e minio ricoprite,</l>
<l>stellanti ciglia, al mondo e al ciel gradite,</l>
<l>occhi, u' Natura usò l'ingegno e l'arte,</l>
</lg><lg>
<l>rosate labra, donde for si parte</l>
<l>il bel parlar, ch'ha tante grazie unite,</l>
<l>alabastrine guancie e colorite,</l>
<l>isnelle membra e belle, a parte a parte;</l>
</lg><lg>
<l>cieco pur è chi le bellezze vostre</l>
<l>non sa veder, che per se stesse sono</l>
<l>sì chiare, come 'l sol nel bel sereno.</l>
</lg><lg>
<l>Ma quel valor, del ciel perfetto dono,</l>
<l>chi sarà mai, ch'a par del vero mostre,</l>
<l>se 'l mio gran Tosco qui verrebbe meno?</l>
</lg>
</lg>
</div2>

<div2 type="poesia">
<head>VI</head>
<lg type="sonetto">
<lg>
<l>Cantar il biondo, crespo crine e quella,</l>
<l>quella serena fronte a meraviglia,</l>
<l>le nere, vaghe e ben arcate ciglia,</l>
<l>dolce ombra all'una e all'altra chiara stella;</l>
</lg><lg>
<l>lodar la bocca corallina e bella,</l>
<l>u' l'eloquenza tanta forza piglia,</l>
<l>la guancia, ch'ostro e neve rassomiglia,</l>
<l>la gola, il petto, e la persona snella,</l>
</lg><lg>
<l>chi non saprà, se chiar si vede ognora</l>
<l>ivi ogni bel del mondo esser raccolto</l>
<l>con quanta grazia mai non fu, né fia?</l>
</lg><lg>
<l>Ma dir il bell'ingegno qual si sia,</l>
<l>con le grazie di quel divino volto,</l>
<l>opra d'Omero o di Virgilio fora.</l>
</lg>
</lg>
</div2>

<div2 type="poesia">
<head>VII</head>
<lg type="sonetto">
<lg>
<l>Come fa il sol delle dorate stelle</l>
<l>e della bella aurora quando appare,</l>
<l>così delle compagne i' vidi fare</l>
<l>quella ch'è bella più dell'altre belle.</l>
</lg><lg>
<l>Rivolte al vago viso stavan quelle,</l>
<l>sovra duo carri aurati a contemplare</l>
<l>quel dolce paradiso che mostrare</l>
<l>ci suole Amor, ascoso in le fiammelle.</l>
</lg><lg>
<l>Ma come que' begli occhi a me rivolse,</l>
<l>ratto un splendor si vide uscirne fora</l>
<l>ch'ogni altra luce a tutto 'l mondo tolse.</l>
</lg><lg>
<l>E vinto il ciel da tanta grazia allora,</l>
<l>in pioggia pien d'invidia si risolse:</l>
<l>e più che mai s'adira e piange ancora.</l>
</lg>
</lg>
</div2>

<div2 type="poesia">
<head>VIII</head>
<lg type="sonetto">
<lg>
<l>I' volli, donna, già contarvi a pieno</l>
<l>come per voi m'ancide e avviva Amore,</l>
<l>com'ei mi ruba e poi mi rende il core,</l>
<l>ed altre cose assai ch'io porto in seno.</l>
</lg><lg>
<l>Ma come i' veggio il bel viso sereno,</l>
<l>e gli occhi, sfavillar con quel splendore</l>
<l>che quel del sol offusca e fa minore,</l>
<l>sento alla lingua porsi un duro freno,</l>
</lg><lg>
<l>e sì freddo timor m'agghiaccia il petto,</l>
<l>ch'io resto innanzi a voi tremante e fioco,</l>
<l>di ragion privo, d'alma e d'intelletto.</l>
</lg><lg>
<l>Perch'io taccia, madonna, non è poco</l>
<l>l'occulto incendio ch'ho nel cor ristretto:</l>
<l>chi può dir com'egli arde è in picciol fuoco!</l>
</lg>
</lg>
</div2>

<div2 type="poesia">
<head>IX</head>
<lg type="ballata">
<lg>
<l>Qual fiamma ognor m'incenda</l>
<l>chi potrà, donna, a pieno discoprire?</l>
<l>Poco arde, chi com'arde puote dire.</l>
</lg><lg>
<l>Ben si potrà mostrar alcuna parte</l>
<l>di quell'incendio chiaro,</l>
<l>che tant'arsura nel mio cor adopra.</l>
<l>Che chiar si vede, ch'ogni membro a paro</l>
<l>arde con l'alma, e parte</l>
<l>in me non è, che 'l fuoco non ricopra.</l>
<l>Ma non ci è poi chi scopra</l>
<l>quant'è la fiamma, e quanto sia 'l martire.</l>
<l>Dir non si può, se ben si può soffrire.</l>
</lg>
</lg>
</div2>

<div2 type="poesia">
<head>X</head>
<lg type="sonetto">
<lg>
<l>Stanco già di ferir, non sazio Amore</l>
<l>volò nel grembo di colei che suole,</l>
<l>con duo begli occhi, e angeliche parole,</l>
<l>di libertate trarmi ognora fore.</l>
</lg><lg>
<l>Ella sentendo il non usato ardore,</l>
<l>quell'alme e dive luci al mondo sole</l>
<l>chinò sdegnata, e disse: – or qui che vuole</l>
<l>il falso lusinghier, il traditore –?</l>
</lg><lg>
<l>Qual chi col piede il serpe all'improviso</l>
<l>calca, divenne Amor, e sbigottito</l>
<l>fuggendo, disse: – dove m'era assiso!</l>
</lg><lg>
<l>Non è quell'il bel volto al ciel gradito?</l>
<l>Quei pur son gli occhi, e quell'è 'l vago viso,</l>
<l>le mamme e 'l petto dove i' fui nodrito –.</l>
</lg>
</lg>
</div2>

<div2 type="poesia">
<head>XI</head>
<lg type="sonetto">
<lg>
<l>Quella che sola al mondo è vera donna,</l>
<l>di cui più caro pegno Amor non have,</l>
<l>nel giardin stando al venticel soave,</l>
<l>d'un verde lauro si facea colonna.</l>
</lg><lg>
<l>Amor, ch'a trar suoi strali non assonna,</l>
<l>ma che dinanzi a lei tremando pave,</l>
<l>l'arco scoccando poderoso e grave,</l>
<l>ferille il lembo dell'aurata gonna.</l>
</lg><lg>
<l>Ella, sdegnata, disse: – invano invano</l>
<l>ti sforzi, nudo arcier –, e poi legollo</l>
<l>d'un dolce sguardo altieramente umano.</l>
</lg><lg>
<l>L'arme levolli e l'ali, e andar lasciollo,</l>
<l>onde per segno porta l'arco in mano,</l>
<l>le piume in capo, e la faretra al collo</l>
</lg>
</lg>
</div2>

<div2 type="poesia">
<head>XII</head>
<lg type="sonetto">
<lg>
<l>Non duo begli occhi, anzi due chiare stelle,</l>
<l>non l'alma fronte, di bellezza un mare,</l>
<l>non le labra rosate, dove appare</l>
<l>quant'ebbe il mondo mai di cose belle;</l>
</lg><lg>
<l>no 'l bianco petto, non le due mamelle,</l>
<l>che ponno un paradiso in terra fare,</l>
<l>non le mani sottili, schiette e rare,</l>
<l>son la cagion che 'l cuor da me si svelle.</l>
</lg><lg>
<l>Casti pensieri, sol disìo d'onore,</l>
<l>alta umiltade e santa leggiadria</l>
<l>ch'han messo il seggio alla mia donna in core,</l>
</lg><lg>
<l>son le catene ove la vita mia</l>
<l>lieta s'intrica con sì bel favore,</l>
<l>ché di salire al ciel mi fan la via.</l>
</lg>
</lg>
</div2>

<div2 type="poesia">
<head>XIII</head>
<lg type="sonetto">
<lg>
<l>S'io vuo' di te cantar, o diva, s'io</l>
<l>delle tue grazie il campo mieter voglio,</l>
<l>se smeraldi, rubini e perle accoglio,</l>
<l>e qualche cosa dir di lor disìo;</l>
</lg><lg>
<l>fra quante for ne scieglie il canto mio,</l>
<l>quando fra mille e mille una ci toglio,</l>
<l>più bella lode in te trovar non soglio</l>
<l>che madre dirti del Figliuol di Dio.</l>
</lg><lg>
<l>Quest'una grazia, questo don ti leva</l>
<l>sovra ogni cosa; ché farti maggiore</l>
<l>non puote Iddio, se Dio non ti faceva.</l>
</lg><lg>
<l>Madre dunque di Dio, per tant'onore</l>
<l>porgi soccorso a noi, che qui per Eva</l>
<l>l'altrui piangiamo, e insieme il nostro errore.</l>
</lg>
</lg>
</div2>

<div2 type="poesia">
<head>XIV</head>
<lg type="sonetto">
<lg>
<l>Non vider mai gli antichi o nostri tempi</l>
<l>levarsi il sol così lucente e chiaro,</l>
<l>né di bellezza in terra tanti esempi</l>
<l>o sì bel viso unquanco rimiraro,</l>
</lg><lg>
<l>ch'a par del vivo sol, dei dolci ed empi</l>
<l>begli occhi, che dal volgo mi sviaro,</l>
<l>non fosser ombra, e vuo' ch'Amor mi scempi,</l>
<l>ché dolce fa tal vista il pianto amaro.</l>
</lg><lg>
<l>Siede sovente Amor alla calda ombra</l>
<l>di que' leggiadri lumi, e stassi tale</l>
<l>ch'a mezza notte l'aër fosco sgombra;</l>
</lg><lg>
<l>e folgorando il giorno batte l'ale,</l>
<l>soave sì che l'altro sol adombra:</l>
<l>beltà divina e grazia senz'uguale!</l>
</lg>
</lg>
</div2>

<div2 type="poesia">
<head>XV</head>
<lg type="sonetto">
<lg>
<l>Non sparge quinci e quindi l'Apennino,</l>
<l>pagando all'uno e all'altro mar il fio,</l>
<l>fonte né fiume; né dall'Alpi rio</l>
<l>casca nel pian lombardo lor vicino,</l>
</lg><lg>
<l>ch'aguagli il dotto fiume, e cristallino</l>
<l>del Mencio fortunato, ov'apparìo</l>
<l>l'alta beltà che tanto m'infollìo,</l>
<l>che riverente ognor il cor l'inchino.</l>
</lg><lg>
<l>Queste le belle sono, e lucide acque,</l>
<l>u' Virgilio le Muse pria lavaro,</l>
<l>quand'ei fanciullo nella culla giacque.</l>
</lg><lg>
<l>Né per quel tanto al ciel giammai s'alzaro,</l>
<l>quant'oggi s'alzan per costei che nacque,</l>
<l>di grazia e di beltate esempio raro.</l>
</lg>
</lg>
</div2>

<div2 type="poesia">
<head>XVI</head>
<lg type="sonetto">
<lg>
<l>Se questa, cui non vede par il sole,</l>
<l>per far l'età d'Augusto più famosa</l>
<l>fosse allor stata, donna glorïosa,</l>
<l>com'ella fora, al mondo non si cole.</l>
</lg><lg>
<l>Ché 'l mio Virgilio quelle carte sole,</l>
<l>cui canto altrui paragonar non s'osa,</l>
<l>in questa speso avrebbe, com'in cosa</l>
<l>assai piu degna che d'Enea le fole.</l>
</lg><lg>
<l>Ond'io che senza stile e senz'ingegno</l>
<l>di lei parlar ardisco, veggio certo</l>
<l>che di gran lunga non arrivo al segno.</l>
</lg><lg>
<l>E forse il gran Poeta fora incerto</l>
<l>del più caro del mondo, e vero pegno,</l>
<l>poter cantar quant'è il valor e 'l merto.</l>
</lg>
</lg>
</div2>

<div2 type="poesia">
<head>XVII</head>
<lg type="sonetto">
<lg>
<l>A che cercar in terra altro Parnaso,</l>
<l>altr'Aganippe, e pallida Pirene,</l>
<l>o 'l sacro fonte fatto in Ipocrene,</l>
<l>dai poderosi piè del gran Pegaso?</l>
</lg><lg>
<l>Cercate l'orïente, e ancor l'occaso,</l>
<l>Mantova, Smirna, Arpino, Ascra ed Atene,</l>
<l>e Febo, che le Muse in guardia tiene,</l>
<l>del liquor santo vi conceda il vaso.</l>
</lg><lg>
<l>Vostre fatiche indarno spenderete,</l>
<l>se questa donna tutti non cantate,</l>
<l>donna non già mortal, ma ben divina.</l>
</lg><lg>
<l>Questa per guida adunque omai prendete,</l>
<l>che Febo e Musa è sol di nostr'etate,</l>
<l>cui tutto 'l mondo com'a Dea s'inchina.</l>
</lg>
</lg>
</div2>

<div2 type="poesia">
<head>XVIII</head>
<lg type="sonetto">
<lg>
<l>Quando la bella e saggia donna mia</l>
<l>soavemente i suoi bei lumi gira,</l>
<l>tant'allor grazia d'ognintorno spira,</l>
<l>che un mar di gioia, innanzi, se le crìa.</l>
</lg><lg>
<l>Ivi modestia e somma leggiadria,</l>
<l>e casto amore impara chi vi mira,</l>
<l>che 'l vago lume dentro ai petti inspira</l>
<l>virtù, che scopre al Ciel di gir la via.</l>
</lg><lg>
<l>E chiar si vede, com' in mezzo Amore</l>
<l>stassi a' begli occhi, ed ivi accende il fuoco,</l>
<l>e l'arco scocca, e le quadrella affina.</l>
</lg><lg>
<l>Da sì felice e avventuroso luoco</l>
<l>m'infiamma, agghiaccia, fere e ruba il core,</l>
<l>mercé di quella vista alma e divina.</l>
</lg>
</lg>
</div2>

<div2 type="poesia">
<head>XIX</head>
<lg type="sonetto">
<lg>
<l>Così potesse in voi di me pietate,</l>
<l>tal che piegasse il vostro duro core,</l>
<l>com'io m'accesi al lucido splendore</l>
<l>di quelle vostre luci alme e beate.</l>
</lg><lg>
<l>Ché l'aspre pene e 'l duol ch'ognor mi date</l>
<l>in parte temprereste, e forse Amore</l>
<l>del petto il ghiaccio vi trarrebbe fuore,</l>
<l>facendo in voi pietà com'è beltate.</l>
</lg><lg>
<l>Ma tant'altiera e disdegnosa sète,</l>
<l>e di gradire altrui così vi spiace,</l>
<l>ch'Amor sprezzate e 'l suo gioioso regno.</l>
</lg><lg>
<l>Tacerò dunque, poiché non vi piace</l>
<l>che 'l fuoco scopra dov'ognor m'ardete:</l>
<l>ché men doglia è morir che farvi sdegno!</l>
</lg>
</lg>
</div2>

<div2 type="poesia">
<head>XX</head>
<lg type="sonetto">
<lg>
<l>S'innanzi ai bei vostr'occhi, donna, i' tremo,</l>
<l>anzi ardo, e son sperando for di speme,</l>
<l>se lieto e tristo il cor s'allegra e geme,</l>
<l>e sente gioia, ed un dolor estremo;</l>
</lg><lg>
<l>vien dall'amaro, dolce, umìl, supremo,</l>
<l>altiero sguardo, che tant'alto freme,</l>
<l>e chiaro gira, ch'io mi trovo insieme,</l>
<l>di gioia e di dolor, e colmo e scemo.</l>
</lg><lg>
<l>E bench'io viva, e più sovente mora</l>
<l>'nanzi a' vostr'occhi, come vuol mia stella,</l>
<l>pur senza quei non posso star un'ora.</l>
</lg><lg>
<l>Anzi mi par che 'l cor da me si svella</l>
<l>senza il lume, che tant'il mondo onora,</l>
<l>io perché ingordo, e voi perché sì bella.</l>
</lg>
</lg>
</div2>

<div2 type="poesia">
<head>XXI</head>
<lg type="sonetto">
<lg>
<l>Non vi sdegnate, donna, se talvolta</l>
<l>vi par ch'io passi a rimirarvi il segno,</l>
<l>ché quando innanzi ai bei vostr'occhi io vegno,</l>
<l>m'è la ragion da lor per forza tolta.</l>
</lg><lg>
<l>E l'alma al vostro viso intenta e volta,</l>
<l>fiso il contempla come suo sostegno,</l>
<l>e dentro al vago lume d'Amor pegno,</l>
<l>com'augelletto al vischio resta involta.</l>
</lg><lg>
<l>E sì m'abbaglia un vostro sguardo, o un riso,</l>
<l>ch'ogni altra voglia mi si fa rubella</l>
<l>tant'è dolcezza in mezzo 'l vostro viso!</l>
</lg><lg>
<l>Indi vi cerco in questa parte e 'n quella</l>
<l>ché non posso da voi mai star diviso;</l>
<l>io perché ingordo, e voi perché sì bella.</l>
</lg>
</lg>
</div2>

<div2 type="poesia">
<head>XXII</head>
<lg type="sonetto">
<lg>
<l>Foss'io bastante dir di voi, di quelle,</l>
<l>di quelle vostre luci alme e cocenti,</l>
<l>che son tra l'altre così chiare e ardenti,</l>
<l>com'è del sol la luce tra le stelle,</l>
</lg><lg>
<l>cose direi tant'alte e così belle,</l>
<l>con sì leggiadro stil, con novi accenti,</l>
<l>ch'arder farei le più gelate menti</l>
<l>di starvi sempre innanzi per vedelle.</l>
</lg><lg>
<l>E fora tal la fama all'altra etate,</l>
<l>che dopo noi verrà, ch'ogni uom direbbe:</l>
<l>felice chi cantò tanta beltate.</l>
</lg><lg>
<l>Ma chi potesse dir quanto sarebbe</l>
<l>il merto lor, e vostra dignitate,</l>
<l>annoverar le stelle il dì potrebbe.</l>
</lg>
</lg>
</div2>

<div2 type="poesia">
<head>XXIII</head>
<lg type="ballata">
<lg>
<l>Donna, cui donna uguale</l>
<l>non vive in terra, affrena il tuo martire,</l>
<l>se la mia vita brami, e 'l mio gioire.</l>
</lg><lg>
<l>Là su nel ciel in mezzo ai vaghi segni</l>
<l>posto m'ha Giove, e vuole</l>
<l>che nova stella, ma benigna, i' sia.</l>
<l>Or quando i' sento, che di me ti duole,</l>
<l>e i tuo' begli occhi pregni</l>
<l>veggio di pianto in tanta doglia ria,</l>
<l>manca la gioia mia,</l>
<l>perché m'affligge tanto il tuo languire,</l>
<l>che per più non morir vorrei morire.</l>
</lg>
</lg>
</div2>

<div2 type="poesia">
<head>XXIV</head>
<lg type="sonetto">
<lg>
<l>Di te non so se mi lamenti, Amore,</l>
<l>e pur mi par cagion' averne assai,</l>
<l>o de' begli occhi, e lor ardenti rai,</l>
<l>onde nel mondo acquisti tant'onore.</l>
</lg><lg>
<l>Di lor che posso dir, se non ch'ardore</l>
<l>m'instillan con tormenti ed aspri guai,</l>
<l>né ponno sofferir ch'un'ora mai</l>
<l>libero viva, e senz'incendio il core?</l>
</lg><lg>
<l>Tu il vedi e sai che 'l mio bruciar a gioco</l>
<l>piglia madonna, e piange un can perduto,</l>
<l>né di pietà ver' me mai mostrò segno.</l>
</lg><lg>
<l>Lasso, i' son morto in tanta fiamma e fuoco:</l>
<l>ma chi mi piange? Chi mi porge aiuto?</l>
<l>E fa madonna un can del pianto degno.</l>
</lg>
</lg>
</div2>

<div2 type="poesia">
<head>XXV</head>
<lg type="ballata">
<lg>
<l>Non sa che cosa sia</l>
<l>gioir perfettamente chi non mira</l>
<l>com'i vostri occhi Amor, o donna, gira.</l>
</lg><lg>
<l>Ché 'n mezzo a quell'altiera e santa luce</l>
<l>piena di casto amor e di virtute,</l>
<l>Amor ridendo spazia;</l>
<l>e seco un certo non so che riluce,</l>
<l>che non si può narrar, ma a noi salute</l>
<l>apporta ognor e grazia.</l>
<l>Né mai si vede sazia</l>
<l>umana vista, mentre in voi si mira,</l>
<l>ove s'abbassa ogn'alto orgoglio ed ira.</l>
</lg><lg>
<l>Ma chi potrà giammai mirarvi fiso,</l>
<l>quand'Amor regge il dolce nero e 'l bianco</l>
<l>di que' begli occhi vostri?</l>
<l>Al discoprir del novo paradiso,</l>
<l>occhio mortal convien ch'infermo e stanco,</l>
<l>donna gentil, si mostri,</l>
<l>perch'ivi vuol che giostri</l>
<l>quanto di grazia il ciel in terra spira,</l>
<l>ond'a sé l'alme for de' corpi tira.</l>
</lg><lg>
<l>Ed io che sento il caldo de' bei rai,</l>
<l>senza il cui fuoco Amor non fora Amore,</l>
<l>dico pur meco sempre:</l>
<l>– quest'è colei che gli amorosi guai</l>
<l>e 'l saggio vaneggiar e 'l vago errore,</l>
<l>tempra in sì dolci tempre,</l>
<l>che forza è alfin si stempre</l>
<l>chi senza lei salir al ciel aspira,</l>
<l>o chi per altra fra mortai sospira.</l>
</lg>
</lg>
</div2>

<div2 type="poesia">
<head>XXVI</head>
<lg type="madrigale">
<l>So ben che chiar vedete, ahi caso rio,</l>
<l>donna, com'io per voi son posto in fuoco,</l>
<l>ma l'aspro mio martir prendete a gioco.</l>
<l>Or s'a voi piace, e pur v'aggrada, ch'io</l>
<l>ardendo pera, dolce m'è ch'i' mora;</l>
<l>perch'altro al mondo, donna, i' non disio</l>
<l>che farmi vostro ed ubbedirvi ognora.</l>
<l>E se per voi di vita i' vado fora,</l>
<l>vostro morendo, qual più lieta morte</l>
<l>può darmi il Ciel, Fortuna, Amor, o Sorte?</l>
</lg>
</div2>

<div2 type="poesia">
<head>XXVII</head>
<lg type="sonetto">
<lg>
<l>Se 'l mio bel fuoco m'arde e agghiaccia in modo</l>
<l>che scemar non si può non che smorzarsi,</l>
<l>ond'io sì dolcemente ed alsi ed arsi,</l>
<l>e gielo ed ardo sì, che sempre i' godo,</l>
</lg><lg>
<l>volete al ghiaccio e al fuoco i' ponga modo,</l>
<l>com'Amor possa a voglia raffrenarsi;</l>
<l>né vi par debba il tempo consumarsi</l>
<l>in lodar quella, ond'io me stesso lodo.</l>
</lg><lg>
<l>Ogni impossibil cosa prima fia,</l>
<l>ch'i' non desidri e cerchi, che per lei,</l>
<l>tutta si spenda questa vita mia.</l>
</lg><lg>
<l>Ché s'io potessi far quanto vorrei,</l>
<l>e Laura e Bice il mondo già vedria</l>
<l>non esser degne d'agguagliar costei.</l>
</lg>
</lg>
</div2>

<div2 type="poesia">
<head>XXVIII</head>
<lg type="sonetto">
<lg>
<l>Un dolce folgorar di duo begli occhi,</l>
<l>che fan d'oscura notte chiaro giorno,</l>
<l>un celar e scoprir il viso adorno,</l>
<l>ond'Amor l'arco in van non vuol che scocchi;</l>
</lg><lg>
<l>l'andar celeste, il far che 'l piede tocchi</l>
<l>la terra a pena, il bel girar intorno</l>
<l>quell'aurea testa, e dar di sé soggiorno,</l>
<l>sì che bellezza e castità vi fiocchi;</l>
</lg><lg>
<l>il portamento pien di leggiadrìa,</l>
<l>que' santi modi fatti in paradiso,</l>
<l>l'alte accoglienze, il parlar dolce e schivo;</l>
</lg><lg>
<l>mostrar rubini e perle al suon d'un riso,</l>
<l>con quanta grazia fu giammai, né fia,</l>
<l>son l'esca al fuoco, dov'ardend'i' vivo.</l>
</lg>
</lg>
</div2>

<div2 type="poesia">
<head>XXIX</head>
<lg type="sonetto">
<lg>
<l>Benché la lingua il mio tormento taccia,</l>
<l>che mi conduce a manifesta morte,</l>
<l>non è che 'l duol non sia penace e forte,</l>
<l>ma così fa chi 'l nodo ognor m'allaccia.</l>
</lg><lg>
<l>Forza è tacendo ch'i' mi strugga e sfaccia,</l>
<l>e l'aspro mio martir in pace porte,</l>
<l>ché far le genti del mio duol accorte,</l>
<l>non scema il mal, e 'l nodo non mi slaccia.</l>
</lg><lg>
<l>Lagnasi il cor, e con pietosa voce</l>
<l>dentro a' begli occhi di madonna grida,</l>
<l>ov'ei prigion rimase al primo sguardo.</l>
</lg><lg>
<l>Ma che mi giovan le dolenti strida,</l>
<l>se più si stringe il nodo, e più mi coce</l>
<l>la fiamma, ed ogni aiuto si fa tardo?</l>
</lg>
</lg>
</div2>

<div2 type="poesia">
<head>XXX</head>
<lg type="ballata">
<lg>
<l>Vedi, madonna, quanto</l>
<l>ti dona il ciel favor, che 'n poco d'ora</l>
<l>doni la vita a chi di vita è fora.</l>
</lg><lg>
<l>Colui ch'a te n'invia si trova tale</l>
<l>che senz'il tuo favor unqua non vive,</l>
<l>poich'a' begli occhi tuoi prigion si rese.</l>
<l>Noi morte fummo mentre eramo vive,</l>
<l>or che siam morte si vedrà palese</l>
<l>che darne vita la tua fronte vale.</l>
<l>Ché quella, senz'uguale,</l>
<l>ombrando, vita avremo, ed egli ancora,</l>
<l>come scherzar si veggia alla dolce ora.</l>
</lg>
</lg>
</div2>

<div2 type="poesia">
<head>XXXI</head>
<lg type="sonetto">
<lg>
<l>Hammi ridotto il mio soverchio ardore</l>
<l>che 'n un punto son lieto e malcontento,</l>
<l>tutto di fuoco, e come neve al vento,</l>
<l>morto con l'alma, e vivo senza cuore.</l>
</lg><lg>
<l>Dubbia speranza, certo e fier timore,</l>
<l>gioia di pena mista e di tormento,</l>
<l>fan che più volte l'ora i' provo e sento,</l>
<l>come mai non morendo ognor si more.</l>
</lg><lg>
<l>Così mi regge Amor, che s'a quest'alma</l>
<l>desse solo martir o gioia pura,</l>
<l>col peso ne morrei di tanta salma.</l>
</lg><lg>
<l>Ma mentre l'un con l'altro fa mistura,</l>
<l>morte non può di me portar la palma,</l>
<l>ché se m'impiaga l'un, l'altro mi cura.</l>
</lg>
</lg>
</div2>

<div2 type="poesia">
<head>XXXII</head>
<lg type="ballata">
<lg>
<l>Omai che più bramate,</l>
<l>occhi, di que' begli occhi il dolce giro,</l>
<l>s'i' mi sento morir quando lo miro?</l>
</lg><lg>
<l>Non v'accorgete come l'arso core,</l>
<l>misero, piange sempre</l>
<l>che vi specchiate in que' superbi rai?</l>
<l>Cangiasi l'alma d'una in mille tempre,</l>
<l>e di se stessa fore,</l>
<l>va vaneggiando con tormenti e guai;</l>
<l>onde con duri lai,</l>
<l>scoprir volendo l'aspro mio martiro,</l>
<l>invece di parlar sempre sospiro.</l>
</lg>
</lg>
</div2>

<div2 type="poesia">
<head>XXXIII</head>
<lg type="sonetto">
<lg>
<l>Timida lepre ed al fuggir leggiera,</l>
<l>ch'a me dinanzi qual saetta vai,</l>
<l>ferma il tuo corso, e ti riposa omai,</l>
<l>che qui non c'è chi ti persegua o fera.</l>
</lg><lg>
<l>Lascia fuggir a me, che come fera</l>
<l>da veltri ognor cacciata teme guai,</l>
<l>e temo e fuggo i folgoranti rai,</l>
<l>di tal che vuol ch'al suo bel guardo i' pera.</l>
</lg><lg>
<l>Tu pur in qualche fratta ascosa spesso</l>
<l>delli sagaci cani il naso falli,</l>
<l>ond'ei ne perdon di seguir la traccia.</l>
</lg><lg>
<l>Ma me per piagge, per li campi e valli,</l>
<l>sempre persegue Amor, e lunge e appresso,</l>
<l>arde col fuoco di begli occhi e agghiaccia.</l>
</lg>
</lg>
</div2>

<div2 type="poesia">
<head>XXXIV</head>
<lg type="sonetto">
<lg>
<l>Chi chiamerà cotante volte l'ora</l>
<l>il nome di madonna dolcemente;</l>
<l>qual fia l'augel che gridi chiaramente:</l>
<l>viva la Mencia in mar e 'n terra ognora?</l>
</lg><lg>
<l>Di vita il papagallo uscito è fuora,</l>
<l>che madonna chiamar solea sovente,</l>
<l>ond'ella, sospirando acerbamente,</l>
<l>le sue delizie sconsolata plora.</l>
</lg><lg>
<l>La colomba di Stella, e di Catullo</l>
<l>il passer, tanto vince il papagallo</l>
<l>quanto ei di lor si vede esser più grande.</l>
</lg><lg>
<l>Iante e Lesbia a par del viso bello</l>
<l>son della Mencia tai, com'io son nullo</l>
<l>al nome che Catullo e Stella spande.</l>
</lg>
</lg>
</div2>

<div2 type="poesia">
<head>XXXV</head>
<lg type="sonetto">
<lg>
<l>Dal nostro clima, come 'l ciel dispone,</l>
<l>il verno si diparte, e perde il regno,</l>
<l>e per li campi già si mostra il segno</l>
<l>di più temprata e florida stagione.</l>
</lg><lg>
<l>Apollo si dilunga dal Montone</l>
<l>sferzando i suoi corsier per far disegno</l>
<l>d'un vago April col Toro, ed ogni legno</l>
<l>spiega di fior e frondi le corone.</l>
</lg><lg>
<l>Con Zefiro gentil s'accampa Flora,</l>
<l>e rende a nostra madre i tolti onori,</l>
<l>ed agli augelli il lor soave canto.</l>
</lg><lg>
<l>Escon le fere delle grotte fora,</l>
<l>scherzan le Ninfe e cantan lor amori;</l>
<l>sol io m'abbrucio e mi consumo in pianto.</l>
</lg>
</lg>
</div2>

<div2 type="poesia">
<head>XXXVI</head>
<lg type="sonetto">
<lg>
<l>Quando l'Aurora coi bei crini d'oro</l>
<l>adorna il ciel di rose e di vïole,</l>
<l>e for del Gange i suoi corsier il Sole,</l>
<l>sferzar comincia al vago lor lavoro,</l>
</lg><lg>
<l>i' che la notte mi consumo e ploro</l>
<l>l'aspre mie pene sì penaci e sole,</l>
<l>rinforzo il pianto allor; così mi duole</l>
<l>lontano andar dal mio vital ristoro.</l>
</lg><lg>
<l>I' vado errando, com'Amor mi guida,</l>
<l>ed agli altri m'involo, ond'in luoghi ermi</l>
<l>sovente il mio caval perduto arriva.</l>
</lg><lg>
<l>Lasso, mai fia, che senza pianto o strida</l>
<l>mi trovi il sole, e questi piedi fermi</l>
<l>'nanzi a colei che sì lontan m'avviva?</l>
</lg>
</lg>
</div2>

<div2 type="poesia">
<head>XXXVII</head>
<lg type="sonetto">
<lg>
<l>La chiara Fama, che volando grida</l>
<l>le vostre rare doti e 'l gran valore,</l>
<l>esser del vero trovo assai minore,</l>
<l>tant'alta è la virtù che 'n voi s'annida.</l>
</lg><lg>
<l>Lingua mortal, ancorché dotta e fida,</l>
<l>a par del vero non può farvi onore,</l>
<l>Virbia, ché tanto il Ciel vi dà favore,</l>
<l>che di bellezza e grazia il mondo sfida.</l>
</lg><lg>
<l>A che dunque tentar di porre il mare</l>
<l>chiuso in un vaso, e pienamente dire</l>
<l>le sparse arene e i lumi d'ogni sfera?</l>
</lg><lg>
<l>Chi vostre lodi, donna, può scoprire</l>
<l>veracemente ognor potrà contare</l>
<l>quante erbe e quanti fior ha primavera.</l>
</lg>
</lg>
</div2>

<div2 type="poesia">
<head>XXXVIII</head>
<lg type="sonetto">
<lg>
<l>Qual sia 'l mio stato non cercate udire,</l>
<l>Virbia gentil, che tropp'è acerbo e crudo,</l>
<l>e tal, ch'a un petto di pietate ignudo,</l>
<l>nascer pietà faria del mio martire.</l>
</lg><lg>
<l>Amo chi me non ama, e 'l mio languire</l>
<l>disprezza, e quanta pena in petto chiudo;</l>
<l>e 'l fuoco ov'io sì spesso tremo e sudo,</l>
<l>punto non cura, né mi vuol gradire.</l>
</lg><lg>
<l>Ride ella sempre, e sa lo strazio mio,</l>
<l>ma così poco del mio mal le cale,</l>
<l>che finge non veder ciò ch'ella vede.</l>
</lg><lg>
<l>In questo stato sono, Virbia, e male</l>
<l>posso salvarmi. Ahi, duro caso e rio,</l>
<l>ch'indi ritrar non so, né voglio il piede.</l>
</lg>
</lg>
</div2>

<div2 type="poesia">
<head>XXXIX</head>
<lg type="sonetto">
<lg>
<l>E questa, e quella, i piedi snelli or basso</l>
<l>mover, or alto, in sì veloci giri,</l>
<l>e qual rota mirar, ch'ognor s'aggiri,</l>
<l>col suon reggendo la persona e 'l passo,</l>
</lg><lg>
<l>rallegran spesso un cor dolente e lasso,</l>
<l>cangiando in gioia i mesti suoi sospiri;</l>
<l>ma tutto questo gli aspri miei martiri</l>
<l>rinfresca, e fa maggior di passo in passo.</l>
</lg><lg>
<l>Ché non veggendo quella, che mi siede</l>
<l>donna nel cor con quei vaghi sembianti,</l>
<l>che sovente mi fan cangiar aspetto,</l>
</lg><lg>
<l>forza è che questi balli, suoni e canti,</l>
<l>ed il veder sprezzar mia pura fede,</l>
<l>faccian che 'l cor non senta alcun diletto.</l>
</lg>
</lg>
</div2>

<div2 type="poesia">
<head>XL</head>
<lg type="sonetto">
<lg>
<l>L'alte maniere e umìli, e la divina</l>
<l>alma, che 'l crudo viso bello e pio</l>
<l>governa, e que' begli occhi d'onde uscìo</l>
<l>l'eterno fuoco e la gelata brina,</l>
</lg><lg>
<l>sì dolce di me fanno ognor rapina,</l>
<l>che 'n me son morto, e 'n lor vivo son io,</l>
<l>e a lor dinanzi star sempre desìo,</l>
<l>sì n'ho la mente fissa, intenta e china.</l>
</lg><lg>
<l>Veggio la forma angelica e serena,</l>
<l>l'andar celeste, e quell'aspetto vago,</l>
<l>che del mondo la mostran vera diva,</l>
</lg><lg>
<l>e sì gioisco, e del mio duol m'appago,</l>
<l>ch'i' rido, s'ella a morte ognor mi mena,</l>
<l>perch'un guardo de' suoi m'ancide e avviva.</l>
</lg>
</lg>
</div2>

<div2 type="poesia">
<head>XLI</head>
<lg type="sonetto">
<lg>
<l>Vorrei, mia donna, com' i vostri rai</l>
<l>passan per gli occhi miei di dentro al core,</l>
<l>ivi accendendo tant'estremo ardore,</l>
<l>ch'impossibil sarà che scemi mai,</l>
</lg><lg>
<l>così nel vostro cor più freddo assai</l>
<l>che ghiaccio alpino, e privo dentro e fore</l>
<l>di que' dolci pensier, figli d'Amore,</l>
<l>fesser pietate i miei dolenti guai.</l>
</lg><lg>
<l>Ché bramar di vedervi fuoco in petto,</l>
<l>è bramar secco il mar, calda la neve,</l>
<l>e dar le stelle il chiar splendor al sole.</l>
</lg><lg>
<l>Sol chieggo, che da voi si dia ricetto</l>
<l>a tanto di pietà, ch'una sol breve</l>
<l>voce mi dica che di me vi duole.</l>
</lg>
</lg>
</div2>

<div2 type="poesia">
<head>XLII</head>
<lg type="sonetto">
<lg>
<l>Questo colombo, e me di par ardore,</l>
<l>arde fervente Amor in crudo fuoco;</l>
<l>egli sen va cercando in ogni loco</l>
<l>la sua colomba, e di desir sen more;</l>
</lg><lg>
<l>ed io la notte e 'l dì, da tutte l'ore,</l>
<l>cerco la donna mia, e sì m'infuoco</l>
<l>non la trovando, e di chiamarla roco</l>
<l>vengo, che quasi mi si svelle il core.</l>
</lg><lg>
<l>Ei se l'amata sua ritrova, tanti</l>
<l>baci soavi dàlle, e sì s'avviva,</l>
<l>che poi va gonfio di soverchia gioia.</l>
</lg><lg>
<l>Ma s'io mi trovo alla mia donna avanti,</l>
<l>tremando e ardendo stommi, ed ella schiva</l>
<l>si volge altrove, e vuol alfin che moia.</l>
</lg>
</lg>
</div2>

<div2 type="poesia">
<head>XLIII</head>
<lg type="sonetto">
<lg>
<l>Di quelle prime mammole vïole,</l>
<l>che fur sì fresche e di soave odore,</l>
<l>ma sì tosto cangiaro il bel colore</l>
<l>al tramontar del lor nativo sole,</l>
</lg><lg>
<l>questa, che fa di me quant'ella vole,</l>
<l>l'immagin m'appresenta in mezzo al core,</l>
<l>e fuoco accresce al mio fervente ardore,</l>
<l>che sì m'incende e punto non mi duole.</l>
</lg><lg>
<l>Veggio quell'aria del bel viso santo,</l>
<l>con la tenera età, con quella grazia,</l>
<l>che la dolce memoria ognor rinfresca,</l>
</lg><lg>
<l>ma non vi scorgo mai da nessun canto</l>
<l>al mio languir pietà, perché mi strazia</l>
<l>ognor più questa, quanto più m'invesca.</l>
</lg>
</lg>
</div2>

<div2 type="poesia">
<head>XLIV</head>
<lg type="sonetto">
<lg>
<l>Torcete pur il viso, e gli occhi ancora</l>
<l>volgete altrove, acciò non miri mai</l>
<l>ver' me girarsi que' soavi rai,</l>
<l>sì che di doglia lagrimando i' mora.</l>
</lg><lg>
<l>Fuggite com'il vento irata ognora,</l>
<l>e più crudel ch'un'aspra tigre assai,</l>
<l>prendete a gioia i miei tormenti e guai,</l>
<l>e sia di vostra grazia in tutto fora.</l>
</lg><lg>
<l>Se 'n mezzo 'l cor l'immagin vostra porto,</l>
<l>che giorno e notte sempre adoro e veggio,</l>
<l>perché dinanzi a me, donna, fuggire?</l>
</lg><lg>
<l>Ma se morir in tanta pena deggio,</l>
<l>almen ritrovi in voi questo conforto,</l>
<l>che mi veggiate innanzi a voi morire.</l>
</lg>
</lg>
</div2>

<div2 type="poesia">
<head>XLV</head>
<lg type="sonetto">
<lg>
<l>Credete voi che quelle donne, quelle,</l>
<l>che fur tanto famose, e sì pregiate,</l>
<l>si sian con forza d'oro al ciel levate,</l>
<l>e da lor stesse fatte chiare e belle?</l>
</lg><lg>
<l>Aver bel viso con due vive stelle,</l>
<l>e dalle grazie starsi accompagnate,</l>
<l>nulla giovava se non fosser state</l>
<l>le lingue che cantar le lodi d'elle.</l>
</lg><lg>
<l>Così Corinna e Cinzia furon chiare,</l>
<l>e tutto 'l dì si cantan Laura e Bice,</l>
<l>con l'altre che le Muse han poste in cielo.</l>
</lg><lg>
<l>E chi 'l contrario, donna, scrive o dice,</l>
<l>si sforza il ner per bianco dimostrare,</l>
<l>far freddo 'l fuoco, sempr'ardente il gelo.</l>
</lg>
</lg>
</div2>

<div2 type="poesia">
<head>XLVI</head>
<lg type="sonetto">
<lg>
<l>Non è martir ugual al mio martire,</l>
<l>che d'estremo dolor mi spolpa e accora,</l>
<l>e sì m'avviva ancor e mi colora,</l>
<l>ché non v'è gioia a par del mio languire.</l>
</lg><lg>
<l>Ma non lo voglio al mondo discoprire,</l>
<l>perché di lui non venga l'ultim'ora,</l>
<l>poiché capace alcun mortal non fora</l>
<l>senza morir lo stato mio sentire.</l>
</lg><lg>
<l>Ché quella ond'io men moro e vivo è tale,</l>
<l>di bellezza, costumi, e leggiadrìa,</l>
<l>che donna a lei non vede il sol eguale.</l>
</lg><lg>
<l>Onde ciascun beato mi dirìa,</l>
<l>lodando la cagion del mio gran male,</l>
<l>ma percosso d'invidia ne morrìa.</l>
</lg>
</lg>
</div2>

<div2 type="poesia">
<head>XLVII</head>
<lg type="sonetto">
<lg>
<l>Quella, cui par non è, non fu, né fia,</l>
<l>di bei costumi specchio e di beltate,</l>
<l>onor e pompa della nostra etate,</l>
<l>di grazia albergo, e rara leggiadrìa,</l>
</lg><lg>
<l>da maligna e cocente febbre ria</l>
<l>arsa languiva, e quelle sue rosate</l>
<l>labbra movea con tanta maestate,</l>
<l>che 'n ciel non s'ode simile armonia.</l>
</lg><lg>
<l>Udilla e vide Amor, e a lei s'assise</l>
<l>a canto e disse: – Venere, che vuoi?</l>
<l>Ecco mie voglie per servirti pronte –.</l>
</lg><lg>
<l>Com'ella ciò sentì, di lui si rise,</l>
<l>la benda gli pigliò, e quella poi</l>
<l>s'avvinse intorno all'alma e altiera fronte.</l>
</lg>
</lg>
</div2>

<div2 type="poesia">
<head>XLVIII</head>
<lg type="sonetto">
<lg>
<l>S'un guardo sol di que' begli occhi vaghi,</l>
<l>possenti ad abbruciar Nettuno in mare,</l>
<l>m'arse e le fiamme son sì dolci e care</l>
<l>ch'altro non vuo' se non che 'l cor s'impiaghi,</l>
</lg><lg>
<l>Amor, perché quest'occhi non appaghi</l>
<l>dell'alma vista delle luci chiare?</l>
<l>Perché non fai ch' i' possa ognor mirare</l>
<l>que' rai che son così celesti e maghi?</l>
</lg><lg>
<l>Ché s'io potessi innanzi a lor fruire</l>
<l>quel caldo lume che sfavilla ognora,</l>
<l>qual fora gioia a par del mio tormento?</l>
</lg><lg>
<l>I' canterei sì dolcemente allora</l>
<l>le lodi di madonna e 'l mio martire,</l>
<l>ch'ella felice, ed io sarei contento!</l>
</lg>
</lg>
</div2>

<div2 type="poesia">
<head>XLIX</head>
<lg type="sonetto">
<lg>
<l>Era turbato il ciel, e tutto pieno</l>
<l>di folte nubi e torbide procelle,</l>
<l>con tuoni e lampi ed orride facelle,</l>
<l>che quasi il giorno ne veniva meno.</l>
</lg><lg>
<l>Scoteva l'aria il turbulento seno,</l>
<l>l'acque versando tempestose e felle,</l>
<l>quando madonna le sue vaghe stelle,</l>
<l>soave aperse al lume d'un baleno.</l>
</lg><lg>
<l>Sparver le nubi all'apparir del sole</l>
<l>di que' begli occhi, e l'aria queta e pura</l>
<l>rasserenossi tutta attorno attorno.</l>
</lg><lg>
<l>Così la Mencia, come sempre suole,</l>
<l>agli elementi fa cangiar natura;</l>
<l>né mai si vide così chiaro giorno.</l>
</lg>
</lg>
</div2>

<div2 type="poesia">
<head>L</head>
<lg type="sonetto">
<lg>
<l>Tant'è paragonar alla mia diva,</l>
<l>senza par bella, onor di quest'etate,</l>
<l>qual sia nel mondo, o fosse mai beltate</l>
<l>maggior veduta, o che poeta scriva,</l>
</lg><lg>
<l>quant'è paragonar all'alma e viva</l>
<l>luce che spande il sol, la chiaritate</l>
<l>dell'argentea luna, o le dorate</l>
<l>stelle, ch'ei scalda e col suo lume avviva.</l>
</lg><lg>
<l>Beltà sì bella mai non fu più vista,</l>
<l>né si vedrà, cred'io, ch'ognor maggiore</l>
<l>s'accresce e nuova grazia sempre acquista.</l>
</lg><lg>
<l>Oh me beato, se quel chiar splendore</l>
<l>lieto si volge a me di quella vista,</l>
<l>cui senz'Amor non fora in terra Amore!</l>
</lg>
</lg>
</div2>

<div2 type="poesia">
<head>LI</head>
<lg type="sonetto">
<lg>
<l>Madonna, i bei vostr'occhi chi rimira</l>
<l>con quella fronte spazïosa e pura,</l>
<l>e quelle guancie fatte di mistura</l>
<l>d'ostro e di neve, il paradiso mira.</l>
</lg><lg>
<l>Chi poi le labbra coralline ammira,</l>
<l>e quelle schiette perle ove Natura</l>
<l>pose ogni studio, ed ogni mastra cura,</l>
<l>di soverchia dolcezza ognor sospira.</l>
</lg><lg>
<l>E chi l'alabastrina e bianca gola</l>
<l>col petto albergo d'onestate vede,</l>
<l>gode quanto di bel quaggiù si move.</l>
</lg><lg>
<l>Vede beltà senz'arte e fuco sola,</l>
<l>come la fece Iddio per farci fede,</l>
<l>ch'ogni in voi grazia largamente piove.</l>
</lg>
</lg>
</div2>

<div2 type="poesia">
<head>LII</head>
<lg type="sonetto">
<lg>
<l>Spesso mi volgo, e intentamente miro</l>
<l>l'alte, felici e fortunate mura,</l>
<l>fatte a colei che adoro sepoltura,</l>
<l>ond'io dolente lagrimo e sospiro.</l>
</lg><lg>
<l>E qual si vide mai maggior martiro,</l>
<l>che 'l più bel d'ogni bel della natura</l>
<l>veder celarmi? Lasso, chi mi fura</l>
<l>di quel bel viso l'aria ond'io respiro?</l>
</lg><lg>
<l>Mora la crudeltà, mora l'asprezza</l>
<l>di ch'è cagion che non si veggia il sole</l>
<l>di quelle stelle, vita di mia vita.</l>
</lg><lg>
<l>I' sento che morrò, se, come suole,</l>
<l>l'incredibil, soave, alma dolcezza</l>
<l>di que' begli occhi non mi porge aìta.</l>
</lg>
</lg>
</div2>

<div2 type="poesia">
<head>LIII</head>
<lg type="sonetto">
<lg>
<l>Vide madonna, Amor, altiera gire</l>
<l>rubando a' corpi l'alme, e tal favore</l>
<l>da' begli occhi spirar con tal ardore,</l>
<l>che tutto 'l mondo la vedea seguire.</l>
</lg><lg>
<l>Ond'allor disse: – se costei ferire</l>
<l>potrò giammai, sì che le scalde il core,</l>
<l>che tutt'è ghiaccio, e privo d'ogni amore,</l>
<l>a somma gloria mi vedrò salire –.</l>
</lg><lg>
<l>Questo dicendo una saetta in mano</l>
<l>pigliò, ver' lei mirando intento molto,</l>
<l>per ferirla nel lato suo sinestro.</l>
</lg><lg>
<l>Ma vinto dal splendor del vago volto</l>
<l>sì s'abbagliò, che 'l colpo scese invano</l>
<l>e sol toccolle alquanto l'occhio destro.</l>
</lg>
</lg>
</div2>

<div2 type="poesia">
<head>LIV</head>
<lg type="sonetto">
<lg>
<l>Non è mortal l'angelica bellezza,</l>
<l>che qui m'apparve, quand'Amor mi prese,</l>
<l>e l'ossa e le midolle sì m'accese,</l>
<l>ch'altra beltà da me più non s'apprezza.</l>
</lg><lg>
<l>I' vidi allor in lei tanta vaghezza,</l>
<l>che tanta occhio mortal mai non comprese,</l>
<l>ch'ivi le Grazie d'ogni grazia accese</l>
<l>rendon del bel del ciel certa contezza.</l>
</lg><lg>
<l>M'entrar negli occhi sì que' suoi begli occhi,</l>
<l>e le parole in cor con gli atti santi,</l>
<l>ch'ogn'altra fiamma al mondo è fredda e vana.</l>
</lg><lg>
<l>Or se vi par che 'l bel color ammanti</l>
<l>febbre maligna, e l'arco più non scocchi,</l>
<l>piaga per allentar d'arco non sana.</l>
</lg>
</lg>
</div2>

<div2 type="poesia">
<head>LV</head>
<lg type="sonetto">
<lg>
<l>Dal terso or biondo che pulisce Amore,</l>
<l>dal ciel di perla sovra gli archi teso,</l>
<l>cui sotto duo zaffir sì m'hanno acceso,</l>
<l>che 'n cener s'è converso l'arso core;</l>
</lg><lg>
<l>da schietto avorio, che spiegando fore</l>
<l>fin'ostro è qui fra noi dal ciel disceso,</l>
<l>da un fil di perle orïentali steso</l>
<l>sotto coralli di natìo colore;</l>
</lg><lg>
<l>dal petto, ch'alabastro vivo mostra,</l>
<l>con que' duo pomi colti in paradiso,</l>
<l>u' vera castitate alberga ognora;</l>
</lg><lg>
<l>da quella donna, ahimè, son qui diviso,</l>
<l>ch'è gloria e pompa dell'etate nostra,</l>
<l>e spiro, e parlo, e non son morto ancora?</l>
</lg>
</lg>
</div2>

<div2 type="poesia">
<head>LVI</head>
<lg type="sonetto">
<lg>
<l>I' non credea giammai da voi lontano,</l>
<l>dolce mia pena, quell'ardor soffrire,</l>
<l>ch'i bei vostr'occhi mi facean sentire,</l>
<l>quand'era innanzi al lume altiero e piano.</l>
</lg><lg>
<l>Ma trovo il creder mio fallace e vano;</l>
<l>così fin qui mi suol ognor seguire,</l>
<l>ch'un passo mai lasciato non m'ha gire,</l>
<l>ch'egli non m'arda e strugga a mano a mano.</l>
</lg><lg>
<l>Che dunque giova andar di luoco in luoco,</l>
<l>e ritrovarmi ognor da voi più lunge,</l>
<l>s'arder mai sempre debbo in tanto fuoco?</l>
</lg><lg>
<l>Ah, pera quell'asprezza, che mi sgiunge</l>
<l>da voi, madonna, o prove almeno un poco,</l>
<l>com'Amor sferza il cor, e l'arde e punge.</l>
</lg>
</lg>
</div2>

<div2 type="poesia">
<head>LVII</head>
<lg type="sonetto">
<lg>
<l>A piè d'un verde alloro sulla riva</l>
<l>d'un chiar ruscel cantava Delio allora</l>
<l>che 'l sol s'alzava dal bel Gange fora,</l>
<l>e l'aria si temprava all'aura estiva:</l>
</lg><lg>
<l>sarà la lepre timidetta e schiva,</l>
<l>e l'agnel puro, col vitello ancora,</l>
<l>scaltra la volpe, e 'l toro ardito ognora,</l>
<l>e di pietate la leonza priva;</l>
</lg><lg>
<l>sarà rapace il lupo, e l'orso fiero,</l>
<l>il capro snello, e ognor veloce il cervo,</l>
<l>che così dato è lor dalla Natura.</l>
</lg><lg>
<l>Ed io mai sempre, vivo e morto, servo</l>
<l>della Mencia sarò, n'altro più chiero:</l>
<l>sì co' begli occhi suoi il cor mi fura!</l>
</lg>
</lg>
</div2>

<div2 type="poesia">
<head>LVIII</head>
<lg type="sonetto">
<lg>
<l>Questi bei fior e pallide vïole</l>
<l>prendi tu, Delio, e piglia, Mencia cara,</l>
<l>di cui le voglie l'aspra morte amara</l>
<l>sol dividrà, che 'l tutto partir suole.</l>
</lg><lg>
<l>I colti fior all'apparir del sole,</l>
<l>allor che l'aria si fa calda e chiara,</l>
<l>Delio, mettrai nel sen dell'alma e rara</l>
<l>tua bella Mencia, che sì t'ama e cole.</l>
</lg><lg>
<l>E tu poi, Mencia, le vïole poni</l>
<l>in petto a Delio, che te sola onora,</l>
<l>e Mencia, Mencia sempre cerca e chiama.</l>
</lg><lg>
<l>Così si veggia più fervente ognora</l>
<l>il vostro fuoco, e 'l ciel ancor vi doni</l>
<l>che di voi viva eterna e chiara fama.</l>
</lg>
</lg>
</div2>

<div2 type="poesia">
<head>LIX</head>
<lg type="canzone">
<lg>
<l>Se quanto è 'l gran desir, ch'a dir mi sprona,</l>
<l>gentil mia donna, e sforzami lodarvi,</l>
<l>tanto fosse il poter, vedreste farvi</l>
<l>riverenza Aganippe ed Elicona.</l>
<l>Ché se la lingua mia di voi ragiona,</l>
<l>vinta dall'immortale</l>
<l>vostra bellezza, quale</l>
<l>alberghi in voi valor, com'è non suona.</l>
<l>Né giunger può di vostre lodi al segno,</l>
<l>ond'io di più cantar quasi mi sdegno.</l>
</lg><lg>
<l>Sdegnasi il cor, che vede il certo danno,</l>
<l>che per questo ne segue a vostr'altezza,</l>
<l>ché non sapendo dir tanta bellezza,</l>
<l>senz'il lor pregio l'alme doti stanno.</l>
<l>E le virtù, ch'al mondo fatta v'hanno</l>
<l>perfetta senza pare,</l>
<l>e tante grazie rare</l>
<l>quand'a pien mai lodate si vedranno?</l>
<l>Ma chi sarà d'ingegno sì sottile,</l>
<l>se debil fora l'uno e l'altro stile?</l>
</lg><lg>
<l>I' ben le veggio, le contemplo e miro</l>
<l>(vostra mercé), che tolto avete a farme</l>
<l>gentil, acciò dal volgo allontanarme</l>
<l>tanto più possa, quanto in voi mi miro.</l>
<l>Veggio in voi cose, e tanto me n'ammiro,</l>
<l>che non so poi di fore</l>
<l>mostrar il lor valore</l>
<l>e de' begli occhi quel soave giro;</l>
<l>e quest'è che m'ancide fier martire,</l>
<l>che quanto bella sète non so dire.</l>
</lg><lg>
<l>E pur mi sforzo con parole e cenni,</l>
<l>come m'inspira Amor, scoprir al mondo</l>
<l>quanto nel petto dolcemente ascondo,</l>
<l>da ch'io fedele, ligio vi divenni:</l>
<l>e so, che poi ch'a ragionar i' venni</l>
<l>di voi, quel poco ch'io</l>
<l>ne scopro col dir mio,</l>
<l>par che rallegri il mondo, e Amor impenni.</l>
<l>Or che sarìa, se si potesse aperto</l>
<l>cantar di vostre lodi il vero merto?</l>
</lg><lg>
<l>Direbbe allor ogni uomo, ecco chi sola</l>
<l>a nostri giorni donna è pur perfetta;</l>
<l>ecco chi saggiamente i cori alletta,</l>
<l>e di proprie virtuti altiera vola.</l>
<l>Questa gli spirti a' corpi rende e invola,</l>
<l>e sparge tanta gioia,</l>
<l>che non può scorno o noia</l>
<l>durar dinanzi al suon di sua parola.</l>
<l>Così di vera gloria sulla cima</l>
<l>vi vedereste, e tra le prime prima.</l>
</lg><lg>
<l>Ond'io n'andrei per questo altiero tanto,</l>
<l>quant'altro amante mai fosse beato,</l>
<l>che dir i' sentirei in ogni lato:</l>
<l>questi sen vola alla sua donna a canto.</l>
<l>A questi è dato dimostrar col canto</l>
<l>cose celesti e nove,</l>
<l>non mai vedute altrove,</l>
<l>che pose il Re del ciel nel viso santo.</l>
<l>Bella donna, ver' dir, felici Amori,</l>
<l>caste faville, onesti e santi ardori!</l>
</lg><lg>
<l>E queste lodi, ch'udirei spiegarse</l>
<l>per mille dotte bocche in ogni luoco,</l>
<l>dolc'esca al vivo e sempiterno fuoco</l>
<l>sarìan, che dolce sì nel ghiaccio m'arse.</l>
<l>Così vedreste, o bella donna, farse</l>
<l>l'un nome e l'altro eterno,</l>
<l>e volar in eterno</l>
<l>poi con le vostre le mie lodi sparse.</l>
<l>Ma disuguali ognor le mie da quelle,</l>
<l>come del sol men chiare son le stelle.</l>
</lg>
</lg>
</div2>

<div2 type="poesia">
<head>LX</head>
<lg type="sonetto">
<lg>
<l>Mopso sen va superbo, perché Nisa</l>
<l>d'un bel drappo di lin gli fa favore;</l>
<l>Neera al caro Aminta manda un fiore,</l>
<l>ed uno anel a Glico dona Lisa.</l>
</lg><lg>
<l>A Meri Galatea con dolci risa</l>
<l>un cinto cinge, e Cice cava fore</l>
<l>dal bianco seno un nastro e dice: – Amore</l>
<l>meco lega Dameta d'una guisa –.</l>
</lg><lg>
<l>– La Mencia a que' pastor che vede, dona</l>
<l>rose, amaranti, gigli e croco, e mai</l>
<l>di me non le sovvien, che 'n fuoco coce.</l>
</lg><lg>
<l>Scherza con tutti e a me sol dona guai,</l>
<l>da me sen fugge, e 'n tutto m'abbandona –,</l>
<l>diceva Delio con dolente voce.</l>
</lg>
</lg>
</div2>

<div2 type="poesia">
<head>LXI</head>
<lg type="ballata">
<lg>
<l>Donna, che sète il sol degli occhi miei</l>
<l>e vita date alla mia vita sempre,</l>
<l>con sì diverse tempre,</l>
<l>che senza vostra aìta i' ne morrei.</l>
</lg><lg>
<l>Ecco che for del corso di Natura,</l>
<l>or che si vede chiaro</l>
<l>la neve, e 'l ghiaccio a paro</l>
<l>coprir le piagge e i colli d'ogn'intorno,</l>
<l>ch'odorate le viole oltre misura,</l>
<l>il vostro lume chiaro</l>
<l>(effetto altiero e raro)</l>
<l>fa germogliar, e 'l sol è in Capricorno.</l>
<l>Felice, avventuroso e sacro giorno,</l>
<l>u' col favor de' vostri caldi rai,</l>
<l>come nei mesi gai,</l>
<l>col ghiaccio le vïole a par vedei.</l>
</lg>
</lg>
</div2>

<div2 type="poesia">
<head>LXII</head>
<lg type="madrigale">
<lg>
<l>Se con mie basse e mal limate carte,</l>
<l>donna gentil, vostre virtù celèbro</l>
<l>il dir mio rozzo non prendete a sdegno;</l>
</lg><lg>
<l>ché quanti ornar la chioma sovra il Tebro</l>
<l>di lauro o d'edra, di mille una parte</l>
<l>dir non potrìan, non ch'arrivar al segno.</l>
</lg><lg>
<l>E s'io sì fral a tant'impresa vegno,</l>
<l>fo per mostrarvi l'alto voler mio:</l>
<l>ché 'n le gran cose basta il buon desìo.</l>
</lg>
</lg>
</div2>

<div2 type="poesia">
<head>LXIII</head>
<lg type="sonetto">
<lg>
<l>In ciel di perla duo bei soli ardenti,</l>
<l>che fanno ognor invidia all'altro sole,</l>
<l>i' vidi fiammeggiar, e udi' parole</l>
<l>con non uditi mai soavi accenti.</l>
</lg><lg>
<l>E vidi altiera donna a passi lenti</l>
<l>mostrarsi, com'in Pafo Vener suole,</l>
<l>con bellezze divine al mondo e sole,</l>
<l>da far di fuoco le più fredde menti.</l>
</lg><lg>
<l>E vidi que' begli atti onesti e vaghi</l>
<l>possenti a tôr di mano a Giove l'arme,</l>
<l>quando gli strali avventa colmo d'ira.</l>
</lg><lg>
<l>Ond'io senti' di fiamma tutto farme,</l>
<l>sì che non vuo' che 'l cor d'altro s'appaghi,</l>
<l>perch'è beato chi per lor sospira.</l>
</lg>
</lg>
</div2>

<div2 type="poesia">
<head>LXIV</head>
<lg type="sonetto">
<lg>
<l>Quanto di te, superbo e crudo Amore,</l>
<l>più la mia donna possa, da vostr'opre</l>
<l>si vede chiar; che tu gli strali adopre</l>
<l>forz'è, se vuoi del mondo esser signore:</l>
</lg><lg>
<l>ma senza lei che fai? S'in tuo favore</l>
<l>que' suoi begli occhi vaga non discopre,</l>
<l>eterno ghiaccio le tue fiamme copre,</l>
<l>né sei potente pur scaldar un core.</l>
</lg><lg>
<l>Ch'ella per sé con gli occhi, ed atti gravi,</l>
<l>con le maniere belle, e l' parlar dolce,</l>
<l>tutt'i mortali infiamma, prende e lega.</l>
</lg><lg>
<l>E l'alme vinte sì leggiadra molce,</l>
<l>e fa parer le pene sì soavi,</l>
<l>che teco il mondo a riverirla piega.</l>
</lg>
</lg>
</div2>

<div2 type="poesia">
<head>LXV</head>
<lg type="sonetto">
<lg>
<l>– Come dinanzi al lupo suol fuggire</l>
<l>il semplicetto agnel pien di paura,</l>
<l>come la lepre si dilegua e fura,</l>
<l>quando si vede dalli can seguire;</l>
</lg><lg>
<l>come dinanzi all'aquila sparire</l>
<l>alli colombi insegna la Natura,</l>
<l>come l'anitra vola, né sicura</l>
<l>tiensi, mentre il falcon la vuol rapire,</l>
</lg><lg>
<l>così dinanzi a me presta e leggera</l>
<l>la Mencia vola, ed ogni studio adopra,</l>
<l>perch'io que' suoi begli occhi non rimiri.</l>
</lg><lg>
<l>Ma che poss'io, se dato m'è di sopra,</l>
<l>che lei seguendo mi distrugga e pera –,</l>
<l>Delio dicea con lagrime e sospiri?</l>
</lg>
</lg>
</div2>

<div2 type="poesia">
<head>LXVI</head>
<lg type="sonetto">
<lg>
<l>Donna, chi voi con occhio sano mira,</l>
<l>e le vostre bellezze a parte a parte</l>
<l>contempla intentamente in ogni parte,</l>
<l>vede beltà suprema, sola e mira.</l>
</lg><lg>
<l>Quindi la fronte a dir di voi lo tira,</l>
<l>lo lega il biondo crin negletto ad arte,</l>
<l>l'accendon que' begli occhi, ove comparte</l>
<l>suoi strali Amor, e tutto 'l mondo ammira.</l>
</lg><lg>
<l>E le vaghezze del bel viso sempre</l>
<l>l'infiamman col leggiadro e vago petto,</l>
<l>ch'albergo d'onestate il mondo appella.</l>
</lg><lg>
<l>Come può dunque mai mancar soggetto</l>
<l>a chi volge a cantarvi le sue tempre,</l>
<l>s'ogni in voi parte è cosi rara e bella?</l>
</lg>
</lg>
</div2>

<div2 type="poesia">
<head>LXVII</head>
<lg type="sonetto">
<lg>
<l>Chi dice che duo soli gli occhi vostri</l>
<l>avanzan col divin splendore, e poi</l>
<l>ch'ogni bellezza ed ogni grazia in voi</l>
<l>stan come perla, che s'indori e inostri,</l>
</lg><lg>
<l>e che non fu, né v'è ne' tempi nostri,</l>
<l>né mai sarà mill'anni ancor, e poi,</l>
<l>sì vago e sì bel petto, u' tutti i suoi</l>
<l>favori vuol Amor, che 'l Ciel ci mostri.</l>
</lg><lg>
<l>V'è chi 'l bel viso senza par estolle,</l>
<l>chi 'l saggio ragionar e dolce loda,</l>
<l>e que' bei modi leva sin al cielo.</l>
</lg><lg>
<l>«D'ogni bel, d'ogni buon» – ciascun – «la loda»</l>
<l>dice –, «costei a tutte l'altre tolle,</l>
<l>se non ch'ha il cor di marmo, e pien di gelo».</l>
</lg>
</lg>
</div2>

<div2 type="poesia">
<head>LXVIII</head>
<lg type="sonetto">
<lg>
<l>I' vo mirando quello e questo viso</l>
<l>di tante belle donne, se si vede</l>
<l>di voi sembianza, che qui fate fede</l>
<l>di tutto 'l bel che s'ha nel paradiso.</l>
</lg><lg>
<l>E quanto più vi guardo intento e fiso,</l>
<l>so che s'inganna chi trovar qui crede</l>
<l>a par di voi beltà cui tutto cede,</l>
<l>quant'è di bello in qual si voglia assiso.</l>
</lg><lg>
<l>Dunque voi sola il bel del bel del cielo,</l>
<l>e d'ogni buono il buon perfetto e vero,</l>
<l>unitamente, oh rara grazia, avete!</l>
</lg><lg>
<l>Oh me beato, poi che 'l mio pensiero</l>
<l>a voi si volge, e sotto 'l mortal velo</l>
<l>scerno che sola al mondo bella sète!</l>
</lg>
</lg>
</div2>

<div2 type="poesia">
<head>LXIX</head>
<lg type="sonetto">
<lg>
<l>I' benedico, Amor, e lodo ognora</l>
<l>il caro laccio, e l'alma fiamma ardente,</l>
<l>con che m'allacci ed ardi dolcemente,</l>
<l>e fai ch' i' viva in altri ed in me mora.</l>
</lg><lg>
<l>M'annoda il biondo e crespo crin, ch'all'ora</l>
<l>soave scherza, e abbrucia ardentemente</l>
<l>di que' begli occhi il lume chiar, cocente,</l>
<l>che per mio sol il mondo ammira e onora.</l>
</lg><lg>
<l>Così lodando le catene e 'l fuoco,</l>
<l>mi pasco di pensar alla beltate,</l>
<l>onde la corda ed il fucile prendi.</l>
</lg><lg>
<l>E così godo privo di pietate,</l>
<l>ch'ogni tuo strazio, Amor, mi par un giuoco,</l>
<l>mercé di lei, per cui mi leghi e incendi.</l>
</lg>
</lg>
</div2>

<div2 type="poesia">
<head>LXX</head>
<lg type="sonetto">
<lg>
<l>I' che fui solo 'l tutto, cui tra tanti</l>
<l>Roma trionfo fu, Roma matrigna</l>
<l>al padre della patria aspra e maligna,</l>
<l>che 'l riso mi cangiò in doglia e pianti,</l>
</lg><lg>
<l>Cesar qui sono, cui da quattro canti</l>
<l>del mondo, il mondo, che dal ben traligna</l>
<l>tremante s'inchinò: con sì benigna</l>
<l>man fur da me li miei nemici affranti.</l>
</lg><lg>
<l>A me più nocque assai la mia pietate,</l>
<l>che ne' campi il nemico armato e atroce;</l>
<l>ciò che forza non puote, inganno face.</l>
</lg><lg>
<l>Gli empii e ferali spirti dispogliate,</l>
<l>crudi omicidi: a Cesar non si noce,</l>
<l>ma Roma seco cade, e 'n terra giace.</l>
</lg>
</lg>
</div2>

<div2 type="poesia">
<head>LXXI</head>
<lg type="madrigale">
<l>Cavalco il dorso dell'ombroso e altiero,</l>
<l>nubifero Apennin, ch'Italia parte,</l>
<l>e quinci veggio il bel toscano Impero,</l>
<l>che riga l'Arno, e stagna in qualche parte;</l>
<l>quindi poi scorgo il fertile terreno</l>
<l>di Romagna coi colli e valli sparte.</l>
<l>Ma che mi giova, se di doglia pieno</l>
<l>sospiro il Mencio, e 'l viso bel sereno?</l>
</lg>
</div2>

<div2 type="poesia">
<head>LXXII</head>
<lg type="sonetto">
<lg>
<l>Aspere rupi, incolti sassi e aperte</l>
<l>dal terremoto e profondate grotte,</l>
<l>d'orror, di fredda tema e d'atra notte</l>
<l>piene, e caverne inospiti e deserte;</l>
</lg><lg>
<l>strade mai sempre perigliose ed erte</l>
<l>d'alte roine attraversate e rotte,</l>
<l>acque schiumanti con furor condotte</l>
<l>per valli ognor di nuvole coperte;</l>
</lg><lg>
<l>di famelici lupi e crude fiere,</l>
<l>d'orsi, di serpi e di mill'altre belve,</l>
<l>cove, spelonche, buconi, antri e tane,</l>
</lg><lg>
<l>e voi, sì spaventose e oscure selve:</l>
<l>com'è che mi facciate qui vedere</l>
<l>chi m'arde e fa le mie speranze vane?</l>
</lg>
</lg>
</div2>

<div2 type="poesia">
<head>LXXIII</head>
<lg type="ballata">
<lg>
<l>Se nel partir da voi</l>
<l>senz'alma non restai, qual mai martire</l>
<l>mi farà, donna, for di vita uscire?</l>
</lg><lg>
<l>So ben che quanta mai provasse doglia</l>
<l>più sfortunato amante,</l>
<l>di nulla è par al duol ch'io porto in core.</l>
<l>Ma come for di pena in pene tante</l>
<l>quest'alma non si toglia,</l>
<l>dir nol saprei, così mi concia Amore.</l>
<l>Onde per men dolore</l>
<l>'nanzi a' vostr'occhi bramo di morire,</l>
<l>ch' i' soffro quel che non si può soffrire.</l>
</lg>
</lg>
</div2>

<div2 type="poesia">
<head>LXXIV</head>
<lg type="madrigale">
<l>Gli animi vantatori e invitti Ispani,</l>
<l>e quella audace gente,</l>
<l>li fraudolenti e indomiti Affricani</l>
<l>col ferro e 'l fuoco ardente</l>
<l>aver a Roma soggiogati e umani</l>
<l>que' fatti in un repente,</l>
<l>è qualche cosa; ma la vera gloria</l>
<l>fu del Vittor d'Italia aver vittoria.</l>
</lg>
</div2>

<div2 type="poesia">
<head>LXXV</head>
<lg type="madrigale">
<l>Qual Dio è teco? o qual d' i Dei fu quello,</l>
<l>qual Dio, che ruppe con tua man Toscana?</l>
<l>Chi ti donò che 'n corpo umano e snello</l>
<l>fosse forza sì forte e sovrumana?</l>
<l>Chi fe' de' Fati vana</l>
<l>innanzi a te la forza?</l>
<l>Porsenna, ecco chi sforza</l>
<l>solo il tuo campo. Levalo, che fai?</l>
<l>Cocle sol, tutti val quanti tu n'hai.</l>
</lg>
</div2>

<div2 type="poesia">
<head>LXXVI</head>
<lg type="sonetto">
<lg>
<l>Quell'indole superba, e 'l sacro seme,</l>
<l>ch'anticamente il Re del ciel spargea</l>
<l>in l'alta stirpe del famoso Enea,</l>
<l>lasso, ch'eterna notte adugge e preme!</l>
</lg><lg>
<l>Allor unito si vedeva insieme</l>
<l>valor, ingegno, e quanto porge Astrea,</l>
<l>ed Eroi Roma al mondo producea</l>
<l>degni di fama eterna e lode estreme.</l>
</lg><lg>
<l>Era di tutti allor un sol desire,</l>
<l>con pensier maschi cose far divine,</l>
<l>e dopo morte in terra lasciar fama;</l>
</lg><lg>
<l>or ad altro non par che più s'inchine</l>
<l>Roma già Roma, che l'ozio seguire,</l>
<l>e gir u' l'appetito ognor la chiama.</l>
</lg>
</lg>
</div2>

<div2 type="poesia">
<head>LXXVII</head>
<lg type="sonetto">
<lg>
<l>Qui dove Roma il sacro Tebro parte</l>
<l>mi trovo, donna, e piango amaramente,</l>
<l>l'esser da voi sì lungo tempo assente;</l>
<l>né so se viva, o mora in questa parte.</l>
</lg><lg>
<l>Di me qui la mortal ho meco parte,</l>
<l>a voi l'eterna sempre sta presente,</l>
<l>vi s'inchina, v'onora, ammira e sente</l>
<l>l'ardor ch'io soffro, che da voi si parte.</l>
</lg><lg>
<l>Ben stran mi par ch'io duri tant'in vita,</l>
<l>quand' i' penso la terra, l'aria, e 'l mare,</l>
<l>che vuol il ciel da voi che mi divida.</l>
</lg><lg>
<l>Chi dunque sì lontan mi porge aìta?</l>
<l>Chi vivo in tante morti mi fa stare?</l>
<l>Voi, donna, voi che qui mi siete guida.</l>
</lg>
</lg>
</div2>

<div2 type="poesia">
<head>LXXVIII</head>
<lg type="sonetto">
<lg>
<l>Rupi arenose, grotte alpestri e oscure,</l>
<l>annose quercie, cerri duri e vivi,</l>
<l>ove convien che lagrimando arrivi,</l>
<l>fur mai querele a par delle mie dure?</l>
</lg><lg>
<l>Acque correnti, cristalline e pure,</l>
<l>che spargon questi fonti in mille rivi,</l>
<l>selvaggi augelli, crudi, fieri e schivi,</l>
<l>chi fia da morte omai che m'assicure?</l>
</lg><lg>
<l>Erbetta, al lagrimar ch'io faccio molle,</l>
<l>e più dell'altra verde; quando fia</l>
<l>che cesse il duol, ch'ogni piacer mi tolle?</l>
</lg><lg>
<l>Febo, ch'allumi il mondo, e questa mia</l>
<l>vita contempli, ond'io sono fatto folle,</l>
<l>quando vedrai che senza doglia i' sia?</l>
</lg>
</lg>
</div2>

<div2 type="poesia">
<head>LXXIX</head>
<lg type="sonetto">
<lg>
<l>Se' tu quella città, se' tu quel loco,</l>
<l>che più di Roma nocque ad Anniballe?</l>
<l>Se' tu la piaggia dov' il fier le spalle</l>
<l>sottomise ad Amor e venne fioco?</l>
</lg><lg>
<l>A me che pensi far s'io vivo in fuoco</l>
<l>ch'avviva l'alma e tanta gioia dàlle,</l>
<l>che da me scevra gode in quella valle</l>
<l>ove sul Mencio sta madonna in giuoco?</l>
</lg><lg>
<l>Lasso, donne gentili, a che tendete</l>
<l>vostri lacci, se meco non ho core,</l>
<l>né vita è ciò che viver mi vedete?</l>
</lg><lg>
<l>Ombra son io: però per quest'errore</l>
<l>si spieghi al vento e questa e quella rete,</l>
<l>che qui non può, né sa legarmi Amore.</l>
</lg>
</lg>
</div2>

<div2 type="poesia">
<head>LXXX</head>
<epigraph><p><add resp="ed">[A Beatrice d'Aragona]</add></p></epigraph>

<lg type="sonetto">
<lg>
<l>Del valor vostro ed alta cortesia,</l>
<l>magnanima, gentil, real Signora,</l>
<l>ciò che la Fama va gridando ognora</l>
<l>con mille lingue, e fa che noto sia,</l>
</lg><lg>
<l>mirabil è; ma certo quel che pria</l>
<l>n'udi' a par di quel che si vede ora,</l>
<l>è nulla o poco, e veramente fora</l>
<l>qual chi le stelle al sol oppor desìa.</l>
</lg><lg>
<l>Non soddisfate sol a ciò ch'aspetta</l>
<l>ogni disir uman da vostra mano,</l>
<l>ma prevenite quest'e quel desìo.</l>
</lg><lg>
<l>O mente saggia, o spirto sovr'umano,</l>
<l>o donna rara al mondo, alma, perfetta,</l>
<l>che quanto più si può rassembri a Dio.</l>
</lg>
</lg>
</div2>

<div2 type="poesia">
<head>LXXXI</head>
<epigraph><p><add resp="ed">[A Beatrice d'Aragona]</add></p></epigraph>

<lg type="ballata">
<lg>
<l>Canti chi vuol di voi, che nata sète</l>
<l>d'antichi Regi chiari e glorïosi;</l>
<l>altri che di natura i sensi ascosi</l>
<l>filosofando, come son, vedete;</l>
</lg><lg>
<l>altri che di Corvino foste moglie,</l>
<l>e que' regni reggeste con tai modi,</l>
<l>che mai tenzone non vi fu, né lite;</l>
<l>altri la vostra castitate lodi,</l>
<l>i pensier saggi e le modeste voglie,</l>
<l>e tante grazie in voi dal ciel unite.</l>
<l>Son vostre doti rare ed infinite,</l>
<l>son qual arena al mar, al maggio i fiori.</l>
<l>Ma chi sarà che spieghi i grandi onori</l>
<l>che d'esser sì cortese al mondo avete?</l>
</lg>
</lg>
</div2>

<div2 type="poesia">
<head>LXXXII</head>
<lg type="sonetto">
<lg>
<l>È questo il glorïoso, sacro e altiero,</l>
<l>venerando sepolcro di Marone,</l>
<l>gloria di Cirra e pompa d'Elicone,</l>
<l>che tra' poeti fu il poeta vero?</l>
</lg><lg>
<l>Ebb'egli sulle Muse quell'impero,</l>
<l>ch'al poëtar eccelso ogn'uom dispone,</l>
<l>e tal che mai non ebbe paragone,</l>
<l>sì fu sublime, dotto, dolce e intero?</l>
</lg><lg>
<l>O fortunato sovr'ogni altro monte,</l>
<l>che già sentisti la divina tromba,</l>
<l>cantante Enea con suon sonoro e sacro.</l>
</lg><lg>
<l>E tu fra l'altre più lodata tomba,</l>
<l>l'alte cui lodi son famose e conte,</l>
<l>quest'edra e quest'alloro i' ti consacro.</l>
</lg>
</lg>
</div2>

<div2 type="poesia">
<head>LXXXIII</head>
<lg type="sonetto">
<lg>
<l>In questo seno di Pozzuolo e Cume,</l>
<l>e dove Baie fur così nomate,</l>
<l>quant'alme, quante stanze già son state,</l>
<l>ch'ebber di fama glorïoso lume!</l>
</lg><lg>
<l>Il tempo fa che 'l tutto si consume,</l>
<l>le vite e ancor le cose inanimate;</l>
<l>resta la fama, e bene spesse fiate</l>
<l>chi non l'aita ha di morir costume.</l>
</lg><lg>
<l>Che val teatri far, alzar colossi,</l>
<l>forar i monti, e porre al mar il freno,</l>
<l>e soggiogar paesi, e spander l'oro?</l>
</lg><lg>
<l>In breve tempo il tutto verrà meno,</l>
<l>se li purgati ingegni non son mossi</l>
<l>a dargli vita con gli scritti loro.</l>
</lg>
</lg>
</div2>

<div2 type="poesia">
<head>LXXXIV</head>
<lg type="sonetto">
<lg>
<l>Il gran terror di Roma, Mitridate,</l>
<l>a bada tenni e fu da me cacciato;</l>
<l>con prestezza Tigrane ho superato,</l>
<l>e tante lor provincie soggiogate.</l>
</lg><lg>
<l>A' Parti le saette avrei spezzate,</l>
<l>se chi dovea m'avesse seguitato;</l>
<l>e 'l mar ircano, e 'l fin dell'Asia dato</l>
<l>termine a Roma, no 'l fecondo Eufrate.</l>
</lg><lg>
<l>Per un de' miei migliaia eran nemici,</l>
<l>ma 'l mio valor valeva tutti quei,</l>
<l>che sen fuggiro, e che restar mendici.</l>
</lg><lg>
<l>Or tu, Pompeo, se detto vittor sei</l>
<l>di tanti Re, non sai le lor radici</l>
<l>esser tagliate pria dai ferri miei?</l>
</lg>
</lg>
</div2>

<div2 type="poesia">
<head>LXXXV</head>
<epigraph><p><add resp="ed">[A Beatrice d'Aragona]</add></p></epigraph>

<lg type="sonetto">
<lg>
<l>I' mi credea partendo da Sebeto</l>
<l>la grandezza fuggir del vostro core,</l>
<l>ma l'animo real a tutte l'ore</l>
<l>qual è si mostra pubblico e segreto.</l>
</lg><lg>
<l>Ch' u' Bacco regna così dolce e lieto,</l>
<l>e già Vesevo empì d'orrend'ardore,</l>
<l>u' Silaro a Salerno presta umore,</l>
<l>e con Pomona e Flora stassi quèto,</l>
</lg><lg>
<l>la liberal, cortese ed infinita</l>
<l>vostra grandezza mai non m'abbandona,</l>
<l>ma più si mostra ognor profusa e larga.</l>
</lg><lg>
<l>Quando sarà che un giorno in Elicona</l>
<l>Febo mi meni, e doni tant'aìta</l>
<l>che vostre lodi i' canti e al mondo sparga?</l>
</lg>
</lg>
</div2>

<div2 type="poesia">
<head>LXXXVI</head>
<lg type="sonetto">
<lg>
<l>Quando sarà che gli occhi, Amor, appaghi</l>
<l>della fatal, divina lor viva esca,</l>
<l>quando che i passi fermi, che coi maghi</l>
<l>atti leggiadri la tua face adesca?</l>
</lg><lg>
<l>Felice Endimïon, ch'i lumi vaghi</l>
<l>tanto godesti in l'amorosa tresca,</l>
<l>e tu, Leandro, che i marini laghi</l>
<l>lieto solcasti all'aura dolce e fresca,</l>
</lg><lg>
<l>i' per me privo dell'amata vista,</l>
<l>ch'alluma e scalda il mondo freddo e cieco,</l>
<l>erro piangendo travagliato e lasso.</l>
</lg><lg>
<l>Dunque, se grazia mai da te s'impetra,</l>
<l>Amor, perché non fai, ch'un giorno seco</l>
<l>mi trovi ed indi mai non mova il passo?</l>
</lg>
</lg>
</div2>

<div2 type="poesia">
<head>LXXXVII</head>
<epigraph><p><add resp="ed">[A Beatrice d'Aragona]</add></p></epigraph>

<lg type="sonetto">
<lg>
<l>Alma Reina, cui di questa vita,</l>
<l>qual ella resti, debitor mi trovo,</l>
<l>venirti a riverir credea; ma novo</l>
<l>morbo mi fere, e non mi giova aìta.</l>
</lg><lg>
<l>In me l'un mal un altro innova e invita</l>
<l>con accidenti tai, che spesso i' provo</l>
<l>la morte istessa e punto non mi movo,</l>
<l>qual si fosse da me l'alma partita.</l>
</lg><lg>
<l>A darmi aiuto non si trova via,</l>
<l>onde al fin giunto a ritrovar men volo</l>
<l>il sacro mio maestro ai regni suoi.</l>
</lg><lg>
<l>Più della morte duolmi questo solo,</l>
<l>che mostrarti non posso quant'i' sia</l>
<l>grato di tanti beneficii tuoi.</l>
</lg>
</lg>
</div2>

<div2 type="poesia">
<head>LXXXVIII</head>
<epigraph><p><add resp="ed">[A Beatrice d'Aragona]</add></p></epigraph>

<lg type="sonetto">
<lg>
<l>Non era assai, Regina, quant'hai fatto</l>
<l>in tanti e varii modi a dimostrarme</l>
<l>che troppo se' cortese, senz'or farme</l>
<l>sì real, generoso e nobil fatto?</l>
</lg><lg>
<l>Se ricca perla Clëopatra ha sfatto,</l>
<l>per un amante fu; ma Tu per darme</l>
<l>contra 'l velen aìta, fai donarme</l>
<l>ricco smeraldo in polve a ber disfatto.</l>
</lg><lg>
<l>Quella d'amor lascivo ardendo a tale</l>
<l>la perla diè che fu di lei signore,</l>
<l>con speme di tener l'antico regno.</l>
</lg><lg>
<l>Tu mossa sol da generoso core,</l>
<l>a me che nulla vaglio infermo e frale,</l>
<l>di grandezza real doni tal pegno.</l>
</lg>
</lg>
</div2>

<div2 type="poesia">
<head>LXXXIX</head>
<lg type="canzone">
<lg>
<l>Anima afflitta, che così sovente,</l>
<l>come ti sforza il forte mio desire</l>
<l>ov'è madonna gire</l>
<l>hai per usanza e seco star in gioia;</l>
<l>se senza te mi trovo in un repente,</l>
<l>e resto morto, come posso dire</l>
<l>ch'io soffra allor martire,</l>
<l>e che vivendo ognor, ahi lasso, i' moia?</l>
<l>Qual dunque, oh strano caso, duol m'annoia,</l>
<l>se teco i sensi miei ne porti ancora?</l>
<l>Allor dove dimora</l>
<l>con tanti affanni il fido mio pensiero,</l>
<l>che così morto fa ch'io vivo e spero?</l>
</lg><lg>
<l>Che dico! o dove sono allor? o l'alma,</l>
<l>che queste membra lasci e al vago viso</l>
<l>vai, che da me diviso</l>
<l>ha con que' vivi di begli occhi rai;</l>
<l>un certo non so che nel cor s'inalma,</l>
<l>sì che mi fa veder il dolce viso,</l>
<l>che mostra il paradiso</l>
<l>di quanto bel si vide in terra mai.</l>
<l>Che fra rubini e perle allor ten stai,</l>
<l>ove chi mira mai non langue o more,</l>
<l>ed in sì caro errore</l>
<l>m'abbagli, in mille dolci e amare tempre.</l>
<l>Oh me beato, se durasser sempre!</l>
</lg><lg>
<l>Lasso, che poi ne dir so come i' veggio,</l>
<l>che vaneggiando vo la notte e 'l giorno,</l>
<l>ond'a me stesso torno</l>
<l>qual che sognando nel più bel si desta.</l>
<l>E come di sì dolce error m'avveggio,</l>
<l>in così fatta guisa al cor ritorno,</l>
<l>ch'aver mi par attorno</l>
<l>folgori e tuoni e lampi con tempesta.</l>
<l>E tu stordita, dolorosa e mesta</l>
<l>lasci madonna, e qui tornando trovi</l>
<l>che nulla più mi giovi,</l>
<l>perché stando lontano da colei,</l>
<l>meglio è morir che viver senza lei.</l>
</lg><lg>
<l>Anima errante, s'a madonna torni,</l>
<l>con lei ti ferma, e non tornar più meco.</l>
<l>Che mentre tu se' seco,</l>
<l>s'ogni dolcezza vaneggiando avemo,</l>
<l>resta là sempre, o venga il giorno estremo.</l>
</lg>
</lg>
</div2>

<div2 type="poesia">
<head>XC</head>
<lg type="ballata">
<lg>
<l>Dunque i' son vivo ancora</l>
<l>lontan dal vago viso,</l>
<l>che m'ha lasciand'anciso?</l>
</lg><lg>
<l>I' non son vivo, Amore,</l>
<l>da che qui sol restai;</l>
<l>ch'allor l'afflitto core</l>
<l>s'ascose in que' duo rai</l>
<l>del sol più vaghi assai,</l>
<l>ove da me diviso</l>
<l>là gode il paradiso.</l>
</lg>
</lg>
</div2>

<div2 type="poesia">
<head>XCI</head>
<lg type="sonetto">
<lg>
<l>Perché non trovo, ahimè, quella Cumea</l>
<l>sibilla sacra in queste sue caverne,</l>
<l>ove l'uom chiaramente ancor discerne</l>
<l>qual strada fesse a lei venendo Enea?</l>
</lg><lg>
<l>Che s'ella a' dimandanti rispondea</l>
<l>delle cose del ciel, di terra e inferne,</l>
<l>i' sol le chiederei s'ella mai scerne,</l>
<l>che di me si ricorda la mia Dea.</l>
</lg><lg>
<l>Che 'n questa lontananza che da lei</l>
<l>mi trovo, ahi lasso, s'una volta sola</l>
<l>di me l'è sovvenuto, oh me beato!</l>
</lg><lg>
<l>So ben che l'alma ognor a lei sen vola,</l>
<l>e tutti le dispiega i martir miei,</l>
<l>e qual men viva in sì doglioso stato.</l>
</lg>
</lg>
</div2>

<div2 type="poesia">
<head>XCII</head>
<epigraph><p><add resp="ed">[Ad Alessandro Pasolini]</add></p></epigraph>

<lg type="sonetto">
<lg>
<l>Qual a te non veder del Savio l'acque,</l>
<l>o in ripa a quel non star a capo chino,</l>
<l>doglia s'accresce, caro Pasolino,</l>
<l>da ch'ei cotanto alla tua vista piacque;</l>
</lg><lg>
<l>tal, anzi assai maggior, in cor mi nacque,</l>
<l>quando rimasi a mezzo del cammino,</l>
<l>poi che divisi all'ombra del gran pino</l>
<l>il caval, non so come, in terra giacque.</l>
</lg><lg>
<l>Ché tra gl'irsuti, e noderosi pini,</l>
<l>che 'n foce al Savio crescer fa Natura,</l>
<l>rimasi com'il mondo senza sole.</l>
</lg><lg>
<l>Così, per la foresta orrenda e scura,</l>
<l>alle mie voci i monti più vicini</l>
<l>davan con Eco l'ultime parole.</l>
</lg>
</lg>
</div2>

<div2 type="poesia">
<head>XCIII</head>
<lg type="sonetto">
<lg>
<l>Or son pur giunto al fin del mio vïaggio,</l>
<l>che tanto tempo m'ha tenuto lunge</l>
<l>dal vago lume, il cui splendor aggiunge</l>
<l>anzi del sol sormonta il chiaro raggio.</l>
</lg><lg>
<l>Caldo, vivace, altier senza paraggio</l>
<l>lume, ond'Amor mai sempre il cor mi punge,</l>
<l>poiché sì poco spazio mi disgiunge</l>
<l>da te, ragion di sospirar non aggio.</l>
</lg><lg>
<l>Ché del chiar Mencio solco le bell'acque,</l>
<l>e già propinquo sono al sacro loco</l>
<l>ove la figlia di Tiresia giacque.</l>
</lg><lg>
<l>E sento de' begli occhi il vivo fuoco,</l>
<l>per cui d'arder al mondo sol mi piacque,</l>
<l>e più m'allegro quanto più m'infuoco.</l>
</lg>
</lg>
</div2>

<div2 type="poesia">
<head>XCIV</head>
<lg type="sonetto">
<lg>
<l>Pure fontane, e voi fioriti campi,</l>
<l>amene piagge, ombrose rive e quete,</l>
<l>riposti luoghi, ch'oggi qui vedete</l>
<l>de' begli occhi soavi i chiari lampi;</l>
</lg><lg>
<l>erbetta molle, che 'l vestigio stampi</l>
<l>del schietto piede all'ombre più secrete,</l>
<l>quercia, olmo, faggio, cerro, pino, abete,</l>
<l>ove Zeffiro par ch'ognor s'accampi;</l>
</lg><lg>
<l>felice Villa, ov'il mio sol alberga,</l>
<l>anzi la luce pur di tutto 'l mondo,</l>
<l>cui tante carte la mia mano verga:</l>
</lg><lg>
<l>quando sarà che 'l viso almo e giocondo</l>
<l>le mie ferite di sua grazia asperga,</l>
<l>e tempri il mio dolor aspro e profondo?</l>
</lg>
</lg>
</div2>

<div2 type="poesia">
<head>XCV</head>
<lg type="canzone">
<lg>
<l>Dolce cantar d'Amore,</l>
<l>il terzo dì d'aprile,</l>
<l>di' la bella e altiera donna mia.</l>
<l>Ma qual potrà di fore</l>
<l>mostrar ingegno o stile</l>
<l>l'angelico concento, e l'armonia?</l>
<l>Che tra' mortali o sia</l>
<l>là su nel paradiso,</l>
<l>un cantar più soave</l>
<l>o simil già non s'have,</l>
<l>ch'ogni aspro pianto può cangiar in riso,</l>
<l>e tirar l'alma dove</l>
<l>tanta il ciel grazia piove.</l>
</lg><lg>
<l>Al suon delle parole,</l>
<l>che sì soave usciva</l>
<l>dalle rosate labbra dolcemente,</l>
<l>scoprir si vide il sole</l>
<l>con l'alta luce viva,</l>
<l>lume del mondo e vita d'ogni gente.</l>
<l>Ch'allor allor, repente,</l>
<l>cessò la pioggia e 'l vento,</l>
<l>e senza nubi o velo</l>
<l>sereno apparse il cielo,</l>
<l>alla dolce armonia fermato e intento.</l>
<l>Ahi, che soave voce</l>
<l>che m'arde e non mi noce!</l>
</lg><lg>
<l>E gli augelletti gai,</l>
<l>che 'n questi giorni lieti</l>
<l>van disfogando il duol acerbo e amaro,</l>
<l>i lor pietosi lai,</l>
<l>su per li rami queti,</l>
<l>dal bel concento vinti intralasciaro.</l>
<l>Che lor ben parve raro</l>
<l>quel canto, anzi divino,</l>
<l>veggendo l'erbe e i fiori</l>
<l>novi vestir colori</l>
<l>e farsi allor più vago il bel giardino,</l>
<l>dove cantava quella</l>
<l>dolce d'amor rubella.</l>
</lg><lg>
<l>Ella cantava allora</l>
<l>con tanta maestate,</l>
<l>che mortal lingua nol potrìa scoprire.</l>
<l>E ben che mostri ognora</l>
<l>nova divinitate,</l>
<l>che tutto 'l mondo fa di sé gioire,</l>
<l>faceva allor uscire</l>
<l>tante dolcezze e tali,</l>
<l>e non so che da quelli</l>
<l>coralli schietti e belli,</l>
<l>vago uscio a vere perle orïentali,</l>
<l>ch'ogni uom di lei dicea:</l>
<l>donna non è, ma Dea.</l>
</lg><lg>
<l>Indi la bianca mano,</l>
<l>del canto guida e norma,</l>
<l>movea sovente con sì bella grazia,</l>
<l>che for del mondo umano,</l>
<l>sol a mirarne l'orma,</l>
<l>è nostra voglia ognor contenta e sazia.</l>
<l>Che quel che mai non sazia,</l>
<l>nei suoi begli occhi stassi,</l>
<l>Amor vero e celeste,</l>
<l>con tai maniere oneste,</l>
<l>che quanto m'arde più, più saldo fassi.</l>
<l>E tal mi porge gioia,</l>
<l>che più non temo noia.</l>
</lg><lg>
<l>E se talor attorno</l>
<l>i suoi begli occhi ardenti</l>
<l>lieta girava con onesto modo,</l>
<l>Amor a lei d'intorno</l>
<l>scherzando, le cocenti</l>
<l>facelle ardeva, ond'io m'abbrucio e godo.</l>
<l>E 'l mio destino lodo,</l>
<l>e l'ora e 'l dì ringrazio,</l>
<l>ch'udir mi fece il canto,</l>
<l>tanto soave e santo</l>
<l>che di sentirlo non sarei mai sazio.</l>
<l>Ma di lodarlo a pieno</l>
<l>verrebbe ogni uomo meno.</l>
</lg><lg>
<l>Dunque il rozzo dir mio</l>
<l>frenando, a voi mi volgo,</l>
<l>donna, che sète il cor della mia vita.</l>
<l>E come ogni desìo</l>
<l>da' bei vostr'occhi colgo,</l>
<l>n'altronde vuo' soccorso, ovver aìta;</l>
<l>quando vedrò gradita</l>
<l>quanto conviensi, ahi lasso,</l>
<l>mia servitù sincera,</l>
<l>e quella fede vera,</l>
<l>che senza lei non lascia girmi un passo?</l>
<l>Quando sarò mai certo</l>
<l>aver, madonna, il merto?</l>
</lg><lg>
<l>Canzon, come madonna vedi, dille:</l>
<l>– d'esser prezzata sono</l>
<l>perché di voi ragiono –.</l>
</lg>
</lg>
</div2>

<div2 type="poesia">
<head>XCVI</head>
<lg type="sonetto">
<lg>
<l>Quel rossignuol che giorno e notte ognora</l>
<l>nel bel giardin cantando in dolci lai,</l>
<l>forse si sfoga, o saluta i dì gai</l>
<l>che Primavera adduce, e pigne Flora,</l>
</lg><lg>
<l>rammentar fammi e m'appresenta l'ora</l>
<l>quand' i begli occhi vostri rimirai,</l>
<l>donna gentil, e dentro a quei lasciai,</l>
<l>misero, l'alma, che v'alberga ancora.</l>
</lg><lg>
<l>Da indi in qua tornato al Toro è il Sole</l>
<l>cinque fïate, e finch'io resti in vita,</l>
<l>mi vedrà sempre nei vostr'occhi preso.</l>
</lg><lg>
<l>Ma duolmi sol che 'l vento le parole</l>
<l>ne porte, ahi lasso, né ritrovi aìta,</l>
<l>ch'allenti il fuoco, ov'io son tanto acceso.</l>
</lg>
</lg>
</div2>

<div2 type="poesia">
<head>XCVII</head>
<lg type="sonetto">
<lg>
<l>Se l'infinita, vostra, alma beltade,</l>
<l>ov'ogni grazia, ogni valor si miete,</l>
<l>fa ch'Amor preso e disarmato avete</l>
<l>con quelle de' begli occhi ardenti spade;</l>
</lg><lg>
<l>or ch'egli a voi dinanzi vinto cade,</l>
<l>e l'arco e le facelle sue tenete,</l>
<l>voi la beltà, l'amor, la gloria sète,</l>
<l>per cui superba splende nostr'etade.</l>
</lg><lg>
<l>E de' begli occhi vostri i dolci rai</l>
<l>mostrano aperto quanta mai dolcezza</l>
<l>donasse il ciel a donna qui fra noi.</l>
</lg><lg>
<l>Ch'onestà tanta, né sì gran bellezza,</l>
<l>occhio mortal non vide in terra mai,</l>
<l>e men vedralla chi verrà dappoi.</l>
</lg>
</lg>
</div2>

<div2 type="poesia">
<head>XCVIII</head>
<lg type="sonetto">
<lg>
<l>Se 'l gran Poeta che cantò d'Ulisse,</l>
<l>e del tanto lodato Achille ancora,</l>
<l>di voi cantasse, la sua fama fora</l>
<l>per voi più chiara che per quei che scrisse.</l>
</lg><lg>
<l>Se quel che seco a par cantando disse</l>
<l>le fatiche d'Enea, vivesse ancora,</l>
<l>l'alto suo stil in voi spendendo ognora,</l>
<l>visso esser non vorrebbe quando visse.</l>
</lg><lg>
<l>Ché delle grazie, e raro valor vostro</l>
<l>è tal il prezzo, e sì famoso stuolo,</l>
<l>che tal non ha latino o greco inchiostro.</l>
</lg><lg>
<l>E chi di voi ragiona, vosco a volo</l>
<l>si leva ornato non di gemme o d'ostro,</l>
<l>ma di chiar nome all'uno e all'altro polo.</l>
</lg>
</lg>
</div2>

<div2 type="poesia">
<head>XCIX</head>
<lg type="sestina">
<lg>
<l>Di quanto scalda il sol, e copre il cielo,</l>
<l>tutta la grazia, e tutto 'l bel ch' è 'n terra,</l>
<l>raccolto splende in questa vaga donna,</l>
<l>così quant'acque al mar da monti e valli</l>
<l>rendon tributo, e stagnan per li campi,</l>
<l>sormonta il Mencio, onor degli altri fiumi.</l>
</lg><lg>
<l>L'Eridano, chiamato Re de' fiumi,</l>
<l>ora soggiace per destin del cielo</l>
<l>al figlio di Benaco in questi campi,</l>
<l>di cui le limpide onde l'alma terra</l>
<l>in grembo accoglie, e sparge per le valli,</l>
<l>ove son l'ossa della maga donna,</l>
</lg><lg>
<l>che fuggendo da Tebe, quella donna,</l>
<l>dopo i solcati laghi, mari e fiumi,</l>
<l>la stanza elesse in queste acquose valli.</l>
<l>E prima che morisse, alzati al cielo</l>
<l>il viso e gli occhi dalla bassa terra,</l>
<l>disse cantando in mezzo a questi campi:</l>
</lg><lg>
<l>– vedrete dopo lunga etate, o campi,</l>
<l>posarsi qui sì glorïosa donna,</l>
<l>che simil non sarà sovra la terra,</l>
<l>ch'ella col lume de' begli occhi i fiumi</l>
<l>arder farà sovente. Allor il cielo</l>
<l>benigno guarderà le nostre valli.</l>
</lg><lg>
<l>Ché per veder il Mencio e queste valli</l>
<l>mille elevati spirti i proprii campi</l>
<l>lasciati ne verran cangiando cielo,</l>
<l>e poi dinanzi alla felice donna,</l>
<l>spargendo d'Elicona i dotti fiumi</l>
<l>faran le Muse aver il seggio in terra.</l>
</lg><lg>
<l>E tal ch' allor ritroverassi in terra,</l>
<l>alla fama di queste ondose valli</l>
<l>verrà sprezzando Schirmia e Po, soi fiumi,</l>
<l>e fatto agricoltor di questi campi</l>
<l>canterà sempre della bella donna,</l>
<l>che gli destina per sua guida il cielo –.</l>
</lg><lg>
<l>Diede il ciel segno allor, che questa terra</l>
<l>con la donna le Muse in mezzo ai campi</l>
<l>vedrebbe, e seco gir le valli e i fiumi.</l>
</lg>
</lg>
</div2>

<div2 type="poesia">
<head>C</head>
<lg type="sonetto">
<lg>
<l>Se mai si vide Amor tra l'erbe e ' fiori,</l>
<l>fra bei boschetti, e per campagne apriche,</l>
<l>o s'ebbe mai cittadi o ville amiche,</l>
<l>spargendo d'ogn'intorno i sacri ardori;</l>
</lg><lg>
<l>se donna mai mertò li primi onori</l>
<l>tra le più saggie ognor, e più pudiche</l>
<l>di queste nostre, oppur di quelle antiche,</l>
<l>ch'ancor il mondo come santa onori,</l>
</lg><lg>
<l>oggi il riposto e fortunato nido</l>
<l>del dotto e chiaro Mencio è quel sol loco,</l>
<l>ch'alberga Amor ed ogni grazia seco.</l>
</lg><lg>
<l>E questa, ch'arde il ghiaccio e agghiaccia il fuoco,</l>
<l>è quella donna di famoso grido</l>
<l>del latin degna, e del Poeta greco.</l>
</lg>
</lg>
</div2>

<div2 type="poesia">
<head>CI</head>
<lg type="sonetto">
<lg>
<l>I' che volea cantar di Marte l'armi,</l>
<l>che nostr'etate rendon glorïosa,</l>
<l>appena con lo stile all'amorosa</l>
<l>impresa posso uguale dimostrarmi.</l>
</lg><lg>
<l>Non vuol Amor, ch'a dir di Marte i' m'armi,</l>
<l>che puote quanto vuol in ogni cosa;</l>
<l>Marte l'orrenda spada e sanguinosa</l>
<l>lascia, se vuol Amor che si disarmi.</l>
</lg><lg>
<l>E forse non sarò men noto e chiaro,</l>
<l>cantando Amor, che s'io cantassi Marte:</l>
<l>ché l'uno e l'altro chiara fama dona.</l>
</lg><lg>
<l>Di Pindaro e d'Alceo le molli carte</l>
<l>van con l'armate foglie a paro a paro:</l>
<l>né men di quelle il gran Petrarca suona.</l>
</lg>
</lg>
</div2>

<div2 type="poesia">
<head>CII</head>
<lg type="sonetto">
<lg>
<l>Pasceva Delio le sue gregge allora</l>
<l>vicine al Mencio quando il sol ardea,</l>
<l>e sotto l'ombre quelle conducea,</l>
<l>poi la voce così mandava fora:</l>
</lg><lg>
<l>– Pan, dio d'Arcadia, se Siringa ancora</l>
<l>ti piace ed arde, come allor solea</l>
<l>che te fuggendo canna si facea,</l>
<l>e tu piangendo la chiamavi ognora,</l>
</lg><lg>
<l>di farina e di mel questa placenta,</l>
<l>e di vin generoso un vaso pieno</l>
<l>accetta, e la mia greggia intera serba.</l>
</lg><lg>
<l>Così sempre ti sïa il ciel sereno,</l>
<l>e della canna il suon da te si senta</l>
<l>allor che con le Ninfe scherzi in l'erba –.</l>
</lg>
</lg>
</div2>

<div2 type="poesia">
<head>CIII</head>
<lg type="canzone">
<lg>
<l>Se tu snodassi, Amore,</l>
<l>alla mia lingua il nodo,</l>
<l>come m'ingombri il cor di bei pensieri,</l>
<l>l'estremo e fier ardore</l>
<l>che m'arde senza modo</l>
<l>non mi darìa martir sì crudi e fieri.</l>
<l>E tu, come prima eri,</l>
<l>lodato ne saressi,</l>
<l>che forse si vedrìa</l>
<l>l'aspra nemica mia</l>
<l>di tant'orgoglio subito spogliarsi,</l>
<l>e più benigna farsi,</l>
<l>dolce ascoltando ciò ch'i' le dicessi.</l>
<l>Ond'io andrei a volo</l>
<l>seco poggiando all'uno e all'altro polo.</l>
</lg><lg>
<l>Ma tu mi lasci sempre</l>
<l>al cominciar senz'armi,</l>
<l>né del mio scorno par ch'unqua ti caglia.</l>
<l>E pur con varie tempre</l>
<l>non cessi d'invitarmi</l>
<l>ch'i' canti come m'arde e ancor abbaglia.</l>
<l>Or lascia ch'io mi vaglia</l>
<l>di quanto in cor m'inspiri</l>
<l>e pingi d'ora in ora,</l>
<l>ché se dimostro fora</l>
<l>fosse come colà, u' tu l'informe,</l>
<l>giammai più belle forme</l>
<l>non fur dipinte, né sì bei desiri;</l>
<l>ché ciò che 'n petto i' celo</l>
<l>è cosa d'allegrar la terra e 'l cielo.</l>
</lg><lg>
<l>E se dinanzi a quella,</l>
<l>a quell'Amor che sola</l>
<l>m'arde ed agghiaccia, non mi lasci dire,</l>
<l>(ché l'una e l'altra stella</l>
<l>così 'l poter m'invola</l>
<l>ch'ivi tremando resto senz'ardire),</l>
<l>lasciami almen scoprire</l>
<l>a queste limpid'acque</l>
<l>parte di quel che 'n petto,</l>
<l>con sommo mio diletto,</l>
<l>di nove ognor dolcezze l'alma ingombra,</l>
<l>e for di quella sgombra</l>
<l>ciò che tu sai ch'a lei mai sempre spiacque.</l>
<l>E fa' che in modo i' dica,</l>
<l>che 'n lode torni all'alta mia nemica.</l>
</lg><lg>
<l>Tranquillo e altiero fiume,</l>
<l>che da Benaco prendi</l>
<l>queste bell'acque, e queste picciol'onde,</l>
<l>prima ch'io mi consume</l>
<l>odi, ti prego, e attendi</l>
<l>l'alte mie voglie a null'altre seconde.</l>
<l>Che ciò che l'alma asconde</l>
<l>pensier sì fatto move</l>
<l>ch'ognor la donna nostra</l>
<l>leggiadra le dimostra,</l>
<l>e così bella e vaga la discopre,</l>
<l>che questa di quell'opre</l>
<l>è pur che il ciel di rado in terra piove.</l>
<l>Né palesar si sanno</l>
<l>così perfette, come in l'alma stanno.</l>
</lg><lg>
<l>Dico che 'l giorno quando</l>
<l>i' qui la vidi prima</l>
<l>seder sì vaga sull'erbetta e ' fiori,</l>
<l>stavasi Amor scherzando</l>
<l>dentro a' begli occhi, prima</l>
<l>cagion de' miei felici e santi ardori.</l>
<l>I pargoletti Amori</l>
<l>sovra quel casto seno</l>
<l>spiegavan le bell'ali,</l>
<l>scoccando mille strali</l>
<l>per gli occhi al freddo cor in un momento,</l>
<l>che m'arser sì ch'io sento</l>
<l>la fiamma ognor del guardo almo e sereno.</l>
<l>Ed odo il dir che face,</l>
<l>fra mille guerre e mille, vera pace.</l>
</lg><lg>
<l>Dal fondo allor usciro</l>
<l>guizzando i pesci snelli,</l>
<l>tratti dal fuoco di que' vivi rai.</l>
<l>E ratto si sentiro</l>
<l>i vaghi e pinti augelli</l>
<l>cantar più dolce dell'usato assai.</l>
<l>Ben tel ricordi e sai</l>
<l>com'in quell'ora e punto</l>
<l>per mirar la beltate</l>
<l>con tanta maestate</l>
<l>quanta ne mostra quel divino volto,</l>
<l>che Febo a lei rivolto</l>
<l>rattenne il carro a mezzo il corso giunto:</l>
<l>ch'innanzi al vago viso</l>
<l>vide la gloria d'un bel paradiso</l>
</lg><lg>
<l>Ella volgendo gli occhi</l>
<l>(ma chi dir puote come?)</l>
<l>rasserenava l'aria d'ognintorno:</l>
<l>e par ch'ancor mi tocchi</l>
<l>quando le bionde chiome</l>
<l>vidi scherzar al vago viso intorno.</l>
<l>In quel felice giorno</l>
<l>l'umil e altiero sguardo</l>
<l>qui fe' venir i monti,</l>
<l>e fermi star i fonti,</l>
<l>a sé tirando l'aspre fere a canto,</l>
<l>ché 'l vago lume e santo,</l>
<l>ond'io sì dolcemente agghiaccio ed ardo,</l>
<l>tal ha valor e forza,</l>
<l>che cangiar puote gli elementi a forza.</l>
</lg><lg>
<l>L'erbette al vivo caldo</l>
<l>di que' begli occhi ardenti</l>
<l>di mille fior' vestiro allor la piaggia,</l>
<l>che tutta di smeraldo</l>
<l>parea, che bei lucenti</l>
<l>rubin, zaffiri e perle per dentr'aggia.</l>
<l>Questa dura e selvaggia</l>
<l>Quercia che per colonna</l>
<l>al vago fianco pose,</l>
<l>con gigli, nardo e rose,</l>
<l>produr si vide e d'oro far le ghiande.</l>
<l>E l'ombra fresca e grande,</l>
<l>mentre vi ste' la glorïosa donna,</l>
<l>odor così soave</l>
<l>spirò, ch'Arabia più gentil non l'have.</l>
</lg><lg>
<l>E tu, famoso rivo,</l>
<l>il corso allor fermasti</l>
<l>per meglio vagheggiar tanta bellezza,</l>
<l>ch'al Re de' fiumi il vivo</l>
<l>tributo non mandasti:</l>
<l>sì t'abbagliò di quella la chiarezza.</l>
<l>Chi vide mai vaghezza</l>
<l>ch'a par di questa fusse?</l>
<l>Eterna la memoria</l>
<l>serberà l'alta gloria,</l>
<l>ch'alla mia donna aver allor qui vidi.</l>
<l>Lieti e riposti nidi,</l>
<l>u' de' begli occhi il lume sì rilusse,</l>
<l>e più felice l'erba,</l>
<l>che del bel piede alcun vestigio serba.</l>
</lg><lg>
<l>Giammai non vide il sole</l>
<l>congiunte in un sol loco</l>
<l>tante donnesche doti, e tanti doni.</l>
<l>Né sì dolci parole</l>
<l>piene di casto fuoco</l>
<l>s'udiro unquanco in quai si sian sermoni.</l>
<l>Ma che val ch'io ragioni,</l>
<l>se par che si dilegue</l>
<l>quant'in la mente accoglio,</l>
<l>e ciò che dir i' voglio</l>
<l>com'ivi sta nel mio parlar non mostro?</l>
<l>Indarno a quest'i' giostro,</l>
<l>perché 'l pensier la lingua poi non segue.</l>
<l>E meno il mio pensiero,</l>
<l>aguaglia di costei il merto vero.</l>
</lg><lg>
<l>Ciò che tu parli a par del vero è nulla,</l>
<l>però sì rozza e ignuda</l>
<l>meglio è, canzon, tra l'erbe ch'io ti chiuda.</l>
</lg>
</lg>
</div2>

<div2 type="poesia">
<head>CIV</head>
<lg type="sonetto">
<lg>
<l>A che spiegar le chiome all'aria fore</l>
<l>perché le asciughi il sol con li suoi rai,</l>
<l>s'al vostro sguardo pien d'invidia e lai</l>
<l>s'asconde né soffrir può quel splendore?</l>
</lg><lg>
<l>S'asciugar le volete, quell'ardore</l>
<l>che fan vostr'occhi fia bastante assai.</l>
<l>Ben conoscete il suo calor che mai</l>
<l>non mi trovate senza fiamma in core.</l>
</lg><lg>
<l>E s'ei non basta, s'un po' l'appoggiate</l>
<l>al fuoco che nel cor porto ristretto,</l>
<l>quelle vedrete subito asciugate.</l>
</lg><lg>
<l>Ma forse seguirebbe un altro effetto,</l>
<l>ché le vedreste in cenere cangiate</l>
<l>dal fier incendio che mi strugge il petto.</l>
</lg>
</lg>
</div2>

<div2 type="poesia">
<head>CV</head>
<lg type="sonetto">
<lg>
<l>Lambro, che sì sovente udito m'hai</l>
<l>solingo sospirar sulle tue rive,</l>
<l>e voi, fresch'ombre, alle stagioni estive,</l>
<l>ov'io già piansi e insieme ancor cantai,</l>
</lg><lg>
<l>se vosco i' stetti poscia ch'io lasciai</l>
<l>del Mencio l'ombre e le bell'acque vive,</l>
<l>or vado errando, e forz'è che mi prive</l>
<l>d'ogni allegrezza, e viva sempre in guai.</l>
</lg><lg>
<l>Ove vi lascio, luoghi cari e fidi,</l>
<l>e veri testimon della mia fede,</l>
<l>che salda più si mostra d'ora in ora?</l>
</lg><lg>
<l>I' m'allontano e per diversi lidi,</l>
<l>quantunque cangi or questa or quella sede,</l>
<l>non si cangia l'ardor che m'arde e accora.</l>
</lg>
</lg>
</div2>

<div2 type="poesia">
<head>CVI</head>
<lg type="sonetto">
<lg>
<l>Se nei passati tempi spesso udivi,</l>
<l>favoso Mencio, la divina lira</l>
<l>di Titiro pastor, ch'ancora spira</l>
<l>canti soavi, glorïosi e divi,</l>
</lg><lg>
<l>or vedi que' begli occhi altieri e vivi,</l>
<l>in cui stupendo nostr'età si mira,</l>
<l>ed odi quella ch'a sé l'alme attira</l>
<l>col bel parlar, con gli atti dolci e schivi.</l>
</lg><lg>
<l>E se le Ninfe allor, Satiri e Pani,</l>
<l>venìan sovente per udir il suono</l>
<l>che senza par sarà sempre tra noi,</l>
</lg><lg>
<l>per mirar questa or qui ridotti sono</l>
<l>da vicini paesi, e da lontani</l>
<l>con gli alti Semidei gl'invitti Eroi.</l>
</lg>
</lg>
</div2>

<div2 type="poesia">
<head>CVII</head>
<lg type="sonetto">
<lg>
<l>Dal più leggiadro e amorosetto viso,</l>
<l>che mai pigliasse Amor per fuoco ed esca,</l>
<l>dall'ampia fronte dov'ei vuol che cresca</l>
<l>quel ben che l'uom dal volgo tien diviso;</l>
</lg><lg>
<l>da' begli occhi che fanno un paradiso,</l>
<l>ov'ogni alma gentil s'incende e invesca,</l>
<l>da' coralli e da neve calda e fresca,</l>
<l>u' perle orïentali scopre un riso;</l>
</lg><lg>
<l>dal casto petto di virtute albergo,</l>
<l>e d'onestate altiera torre e salda,</l>
<l>ove mai sempre col pensiero albergo;</l>
</lg><lg>
<l>da bella donna timidetta e balda</l>
<l>del mondo onor, cui tante carte vergo,</l>
<l>nasce la fiamma che m'agghiaccia e scalda.</l>
</lg>
</lg>
</div2>

<div2 type="poesia">
<head>CVIII</head>
<lg type="sonetto">
<lg>
<l>Rose vermiglie, nate sulla neve,</l>
<l>chiome d'or terso inannellate e sparte,</l>
<l>l'arcate e nere ciglia a parte a parte,</l>
<l>duo lumi, onde 'l suo lume 'l sol riceve;</l>
</lg><lg>
<l>il parlar saggio, or schivo, or dolce, or greve,</l>
<l>ch'ogni basso desir da me diparte;</l>
<l>le labbra, che Natura, non fint'arte,</l>
<l>di schietto avorio imperla in minio breve;</l>
</lg><lg>
<l>una colomna d'alabastro puro,</l>
<l>che dritta sta sulle marmoree spalle</l>
<l>col caro peso della vaga testa;</l>
</lg><lg>
<l>son la cagion, che per diritto calle</l>
<l>al ciel men volo, e 'l mondo più non curo:</l>
<l>sì mi governa bella donna e onesta.</l>
</lg>
</lg>
</div2>

<div2 type="poesia">
<head>CIX</head>
<lg type="sonetto">
<lg>
<l>Cieco mi trovo e veggio in ogni loco</l>
<l>e voglio sempre quel che mai non voglio,</l>
<l>umile i' sono e pieno son d'orgoglio,</l>
<l>gelo nel fuoco e dentro il ghiaccio infuoco;</l>
</lg><lg>
<l>in odio ho 'l pianto e fuggo 'l riso e 'l giuoco,</l>
<l>ognor mi cangio e son quel ch'esser soglio,</l>
<l>quanto più sono allegro più mi doglio,</l>
<l>Amor non curo e 'l suo soccorso invoco;</l>
</lg><lg>
<l>son muto e parlo, e sordo e 'l tutto intendo,</l>
<l>il fuoco e l'acqua porto uniti in mano,</l>
<l>né v'è chi mi contrasti ed io mi rendo.</l>
</lg><lg>
<l>Morta è 'n me l'alma ed io son vivo e sano,</l>
<l>chi mi tien fuggo e chi mi fugge prendo:</l>
<l>così m'ha concio il guardo altiero e piano.</l>
</lg>
</lg>
</div2>

<div2 type="poesia">
<head>CX</head>
<epigraph><p><add resp="ed">[A Michele Brivio]</add></p></epigraph>

<lg type="sonetto">
<lg>
<l>Brivio, dall'Indo al Mauro tutto 'l mare</l>
<l>solchi chi vuol, e gemme, e perle ed oro</l>
<l>si metta in seno e accumuli tesoro,</l>
<l>ed abbia stati e regni senza pare.</l>
</lg><lg>
<l>Altri la notte e 'l dì leggendo, fare</l>
<l>acquisto cerchi del famoso alloro;</l>
<l>altri nell'armi sudi, altri nel foro</l>
<l>divenga sovra tutti singolare.</l>
</lg><lg>
<l>Segua ciascun sua stella a farsi grande,</l>
<l>che 'l tutto i' sprezzo, e ancor le Muse, salvo</l>
<l>quanto le veggio alla mia donna in grazia;</l>
</lg><lg>
<l>questa seguir portai dal matern'alvo,</l>
<l>questa che da' begli occhi in terra spande</l>
<l>tesoro ognor che l'appetito sazia.</l>
</lg>
</lg>
</div2>

<div2 type="poesia">
<head>CXI</head>
<lg type="sonetto">
<lg>
<l>D'un schietto e bianco serico d'attorno</l>
<l>fregiato di fin'oro era la mia</l>
<l>donna vestita, e 'l capo le coprìa</l>
<l>un ricco e aurato velo vago e adorno.</l>
</lg><lg>
<l>Il bel candido collo aveva intorno</l>
<l>rubini e perle, ed ella allor per via</l>
<l>moveva i piè con tanta leggiadrìa,</l>
<l>ch'ivi ogni grazia allor facea soggiorno.</l>
</lg><lg>
<l>E spesso rivolgendo mastramente</l>
<l>i dolci suoi begli occhi, in quelli Amore</l>
<l>con l'arco armato n'era, e con gli strali.</l>
</lg><lg>
<l>Ché col divino di costei favore</l>
<l>superbo trïonfava altieramente</l>
<l>di quanti allor la videro mortali.</l>
</lg>
</lg>
</div2>

<div2 type="poesia">
<head>CXII</head>
<lg type="sonetto">
<lg>
<l>Perché si levi dalle perle schiette</l>
<l>l'ordine lor, ed una se ne svella,</l>
<l>non è che la bellezza in voi sì bella,</l>
<l>non sia più bella ancor dell'altre belle.</l>
</lg><lg>
<l>Ché quante grazie furon mai perfette</l>
<l>dal ciel amico, o da benigna stella,</l>
<l>in questa donna sparse, e sparse in quella,</l>
<l>tutte raccolte in voi Natura mette.</l>
</lg><lg>
<l>Ed or scemando for de' bei rubini</l>
<l>parte del bianco avorio, tal vaghezza</l>
<l>v'accresce che non fu giammai maggiore.</l>
</lg><lg>
<l>Ch'Amor in quel bel luogo assiso sprezza</l>
<l>quant'è di bell'in terra, e fa s'inchini</l>
<l>il mondo a riverirvi e farvi onore.</l>
</lg>
</lg>
</div2>

<div2 type="poesia">
<head>CXIII</head>
<lg type="sonetto">
<lg>
<l>Vago ruscello, che l'erbetta molle</l>
<l>con le chiar'acque vai bagnando ognora,</l>
<l>com'all'usato teco non dimora</l>
<l>quella ch'ogn'altro ardor dal cor mi tolle?</l>
</lg><lg>
<l>Che qui più volte i piè bagnar si volle,</l>
<l>scherzando con le Ninfe alla fresc'ora;</l>
<l>poi qui la vidi uscir dell'onde fora,</l>
<l>tal che null'altra a par di lei s'estolle.</l>
</lg><lg>
<l>Qui poi s'assise onestamente all'ombra,</l>
<l>ove le chiome l'auro sì le attorse,</l>
<l>che la memoria ancor il cor m'ingombra.</l>
</lg><lg>
<l>Or ch'ella i passi altrove andando torse,</l>
<l>ogni piacer da me così si sgombra,</l>
<l>che di restar in vita sono in forse.</l>
</lg>
</lg>
</div2>

<div2 type="poesia">
<head>CXIV</head>
<epigraph><p><add resp="ed">[A Beatrice d'Aragona]</add></p></epigraph>

<lg type="sonetto">
<lg>
<l>Com'è 'l debito eterno e la mia voglia,</l>
<l>venir a Voi dinanzi non mi lece,</l>
<l>Donna real, cui diece volte e diece</l>
<l>quest'alma debbo e questa frale spoglia.</l>
</lg><lg>
<l>Si meraviglia ogni uom che tanto i' soglia</l>
<l>vostr'altezza lodar, da poi che 'n vece</l>
<l>di pagar tanto fio, altra più spece</l>
<l>non ho di grazie che da me si toglia.</l>
</lg><lg>
<l>Chi sa (vostra mercé) che per Voi vivo,</l>
<l>mi chiama ingrato, e dice ch'i' dovrei</l>
<l>ove Voi state sempre far dimora.</l>
</lg><lg>
<l>Se far potessi ciò che far vorrei,</l>
<l>m'avrebbe ancor Sebeto o morto o vivo:</l>
<l>or ch'altro posso che lodarvi ognora?</l>
</lg>
</lg>
</div2>

<div2 type="poesia">
<head>CXV</head>
<lg type="sonetto">
<lg>
<l>Corre la notte cinta il viso adorno</l>
<l>d'aurate stelle, ed a ciascun quïete</l>
<l>apporta dolcemente, tal che quete</l>
<l>riposan le genti egre a me d'intorno.</l>
</lg><lg>
<l>Sol io mi doglio e sento d'ognintorno</l>
<l>Silenzia, ch'ella sol le mie segrete,</l>
<l>acerbe pene ascolta, e mansuete</l>
<l>mi pore orecchie, finché viene il giorno.</l>
</lg><lg>
<l>Quanto ti debbo, cara notte e amica,</l>
<l>che sì pietosa i miei martiri ascolti</l>
<l>con l'interrotte voci in duro pianto?</l>
</lg><lg>
<l>Sonniferi papavri all'ombra colti</l>
<l>ti spargo in premio della tua fatica,</l>
<l>e le tue lodi riverente i' canto.</l>
</lg>
</lg>
</div2>

<div2 type="poesia">
<head>CXVI</head>
<lg type="sonetto">
<lg>
<l>Come da noi partendo lascia il sole</l>
<l>quest'Emispero freddo e nubiloso,</l>
<l>e col ritorno caldo e luminoso</l>
<l>in un momento poi tornar lo suole,</l>
</lg><lg>
<l>così partendo il mio bel vivo sole</l>
<l>freddo lasciommi e tutto sospiroso;</l>
<l>or che ritorna caldo e ancor gioioso</l>
<l>che resti e lieto canti ognora vuole.</l>
</lg><lg>
<l>S'allegra meco il ciel che più sereno</l>
<l>è dell'usato, e 'l Mencio assai più chiaro</l>
<l>corre ed ondeggia d'allegrezza pieno;</l>
</lg><lg>
<l>fanno gli augelli un bel concento e raro,</l>
<l>ride la terra, e scopre Flora il seno;</l>
<l>ché con madonna Amor ritorna a paro.</l>
</lg>
</lg>
</div2>

<div2 type="poesia">
<head>CXVII</head>
<lg type="sonetto">
<lg>
<l>Mentre da noi madonna è stata assente,</l>
<l>parea che l'aria ombrasse d'ogn'intorno</l>
<l>oscura notte, e tu, bel fiume adorno,</l>
<l>meco piangevi allora amaramente.</l>
</lg><lg>
<l>Or ch'ella è ritornata, e c'è presente,</l>
<l>non vide Febo mai più vago giorno;</l>
<l>e tu, superbo per lo suo ritorno,</l>
<l>rendi 'l tributo a Po pomposamente.</l>
</lg><lg>
<l>Ma se tanto ti cal, che teco viva,</l>
<l>(che pur ti dee caler, che senza quella</l>
<l>ogni grazia da te sarìa rimossa),</l>
</lg><lg>
<l>come del suo partir odi novella,</l>
<l>fa' che si colmi d'acqua ogni tua riva,</l>
<l>che di Mantoa partir ella non possa.</l>
</lg>
</lg>
</div2>

<div2 type="poesia">
<head>CXVIII</head>
<lg type="sonetto">
<lg>
<l>A che t'affliggi, e piangi il partir mio,</l>
<l>s'io son volata nel celeste coro,</l>
<l>ed ivi stommi in mezzo di coloro,</l>
<l>cui vita è sempre contemplar Iddio?</l>
</lg><lg>
<l>Non ti sovvien che quando l'alma uscìo</l>
<l>del carcer suo, ch'allor ti dissi: i' moro</l>
<l>lieta, Signor, ed emmi gran ristoro,</l>
<l>che qui ti veggio lagrimoso e pio.</l>
</lg><lg>
<l>Però se m'ami, come dimostravi</l>
<l>mentr'era in terra, non t'affligger tanto,</l>
<l>per non mostrar che 'l mio gioir ti gravi.</l>
</lg><lg>
<l>Che se potesse in questo luogo santo</l>
<l>doglia turbar dolcezze sì soavi,</l>
<l>i' che farei al suon del tuo gran pianto?</l>
</lg>
</lg>
</div2>

<div2 type="poesia">
<head>CXIX</head>
<lg type="madrigale">
<l>A che cercar gli specchi e ' freschi rivi,</l>
<l>se più d'ogn'altra bella, bella sete?</l>
<l>I vaghi specchi, e i fonti chiari e vivi</l>
<l>faran che disdegnosa diverrete.</l>
<l>Ma l'uno e l'altro, ohimè, pigliate ad ira,</l>
<l>s'umana e viva rimaner volete:</l>
<l>gli specchi fan superba chi li mira,</l>
<l>a morte il fonte chi 'l contempla tira.</l>
</lg>
</div2>

<div2 type="poesia">
<head>CXX</head>
<lg type="ballata">
<lg>
<l>Qual mai diletto o gioia</l>
<l>si senta in terra, Amor, non è già tale</l>
<l>ch'al ben ch'or godo dir si possa uguale.</l>
</lg><lg>
<l>Sì tranquillo è lo stato in ch'io mi trovo</l>
<l>(mercé di duo begli occhi)</l>
<l>che con la speme acquetasi il desire,</l>
<l>né tema ho più ch'indegnità mi tocchi:</l>
<l>ché ciò ch'amando i' provo</l>
<l>eternamente il cor mi fa gioire.</l>
<l>Qual dunque mai martire</l>
<l>potrà noiarmi, Amor, s'ancor mortale</l>
<l>mi fai gustar quel ben che fa immortale?</l>
</lg>
</lg>
</div2>

<div2 type="poesia">
<head>CXXI</head>
<lg type="madrigale">
<l>È la mia fede retta, chiara e pura,</l>
<l>ferma, sincera, e tale</l>
<l>che più d'ogn'altra vale.</l>
<l>E se morir bisogna, oh mia ventura,</l>
<l>pur che fedel i' mora,</l>
<l>venga la morte or ora!</l>
</lg>
</div2>

<div2 type="poesia">
<head>CXXII</head>
<lg type="sonetto">
<lg>
<l>O cameretta, che m'hai fatto degno</l>
<l>baciar la man che 'l cor legar mi suole,</l>
<l>e gli occhi vagheggiar, che fanno il sole</l>
<l>d'invidia discoprirsi e pien di sdegno.</l>
</lg><lg>
<l>O luogo mio riposto, o caro pegno,</l>
<l>ove in sì dolci accenti udi' parole,</l>
<l>che sovra l'altre sono accorte e sole,</l>
<l>e dolce fan d'Amor l'amaro regno.</l>
</lg><lg>
<l>Chi potrà mai narrar del mio pensiero</l>
<l>l'alte speranze e 'l vaneggiar sì dolce,</l>
<l>se mille volte in ciel egli salìo?</l>
</lg><lg>
<l>Amor, tu dillo, che ne scorgi il vero,</l>
<l>ché troppo gioia il cor ognor mi molce,</l>
<l>poiché ben non ha 'l mondo ugual al mio.</l>
</lg>
</lg>
</div2>

<div2 type="poesia">
<head>CXXIII</head>
<lg type="sonetto">
<lg>
<l>Chi vuol veder in poco spazio accolto</l>
<l>quant'è di bel al mondo, miri il viso,</l>
<l>che mille volte l'alma e 'l cor m'ha tolto,</l>
<l>e fede fa tra noi del paradiso.</l>
</lg><lg>
<l>Bellezze vederà nel vago volto</l>
<l>divine e sole, e vederà quel riso</l>
<l>ch'un rubin parte in orïente colto,</l>
<l>e perle scopre, u' regna Amor assiso.</l>
</lg><lg>
<l>E l'armonia poi delle parole</l>
<l>a chi l'ascolta fa sentir un suono,</l>
<l>che l'alme a sé tirar e vincer suole.</l>
</lg><lg>
<l>Ma se di que' begli occhi altrui fa dono,</l>
<l>vedesi chiar che l'uno e l'altro sole</l>
<l>d'ogni dolcezza il bel e dolce sono.</l>
</lg>
</lg>
</div2>

<div2 type="poesia">
<head>CXXIV</head>
<lg type="canzone">
<lg>
<l>Da que' begli occhi, da' begli occhi ond'io</l>
<l>involo l'esca alla mia vita frale,</l>
<l>un sì bel fuoco folgorando sale,</l>
<l>che ride l'alma mentre s'arde il core.</l>
<l>Ed egli tutt'acceso divien tale,</l>
<l>che si trasforma in lor, e a me restìo</l>
<l>qualità cangia, e volge ogni desìo</l>
<l>come l'informa quel divin splendore.</l>
<l>Manda poi spesso dal mio petto fore</l>
<l>d'alti sospiri una gran nebbia ardente</l>
<l>con un pensier, che la mia donna e 'l fuoco,</l>
<l>sì chiari mi dimostra in ogni loco,</l>
<l>che null'altro da me si vede o sente.</l>
<l>I' veggio allor presente</l>
<l>quel dolce lume lampeggiar in modo</l>
<l>che senza fine i' godo,</l>
<l>e bramo eternamente mirar fiso</l>
<l>tant'alte meraviglie del bel viso.</l>
</lg><lg>
<l>Or ciò ch'io senta, s'ella poi ragiona</l>
<l>come suol sempre, di cose alte e nuove</l>
<l>ed oda quanta in quelle labbra piove</l>
<l>grazia il parlar umanamente grave,</l>
<l>dicalo Amor, che vuol ch'allor si prove</l>
<l>una dolcezza tal che m'abbandona</l>
<l>subito l'alma, e vola dove suona</l>
<l>dei dolci accenti il ragionar soave.</l>
<l>Ben potrà dir ch'a par di lei non s'have</l>
<l>diletto o gioia: oh s'io il sapessi dire!</l>
<l>Certo so ben che 'l mondo invidia avrebbe</l>
<l>al viver mio felice, e ogni uom direbbe,</l>
<l>ch'avanza il mio piacer ogni gioire.</l>
<l>Vedesi allor scoprire</l>
<l>il trionfo d'Amor fra bei rubini,</l>
<l>perle e coralli fini,</l>
<l>e s'io vi guardo intentamente allora,</l>
<l>moro senza sentir come si mora.</l>
</lg><lg>
<l>Ma che dirà, se 'n parte si discopre</l>
<l>il casto petto albergo d'ogni grazia,</l>
<l>ov'ei trïonfa, né giammai si sazia,</l>
<l>l'alte sue pompe farne manifeste?</l>
<l>Ivi ridendo dolcemente spazia,</l>
<l>ed or l'un poggio, ed ora l'altro copre</l>
<l>con tanta maestà che di quell'opre,</l>
<l>che 'n terra senza par si fan, son queste.</l>
<l>Ma se per grazia la pomposa veste</l>
<l>talor dà luogo a tanta meraviglia,</l>
<l>come balena il ciel, vive faville</l>
<l>si veggion scintillar a mille a mille</l>
<l>onde fa strali Amor, e 'l fuoco piglia.</l>
<l>E s'egli mi consiglia</l>
<l>mirar intento quel candor sì vivo,</l>
<l>alla mia morte arrivo,</l>
<l>perché m'abbaglia sì quel chiaro lampo</l>
<l>che come solfo in mezzo 'l fuoco avvampo.</l>
</lg><lg>
<l>Così dagli occhi, dal parlar, da quello,</l>
<l>da quel candido petto i' veggio sempre</l>
<l>nuove dolcezze uscir, ch'ognor mi fanno</l>
<l>tremando e ardendo in dolce e lieto affanno</l>
<l>viver cangiando mille volte tempre;</l>
<l>né so come mi tempre,</l>
<l>tra sì soave e dilettevol noia.</l>
<l>Ma perché tanta gioia</l>
<l>mal si può dir e avanza ogni diletto,</l>
<l>tu viverai, canzon, sovra 'l bel petto.</l>
</lg>
</lg>
</div2>

<div2 type="poesia">
<head>CXXV</head>
<lg type="madrigale">
<l>Amor, se d'ora in or la doglia cresce,</l>
<l>anzi fatt'è immortale,</l>
<l>chi finirà 'l mio male?</l>
<l>Lasso, se 'n vita del dolor non s'esce,</l>
<l>s'ei doverà finire,</l>
<l>mi converrà morire.</l>
</lg>
</div2>

<div2 type="poesia">
<head>CXXVI</head>
<lg type="sonetto">
<lg>
<l>Vedrò quel giorno mai che pienamente</l>
<l>deporre i' possa in quelle caste orecchie,</l>
<l>come Amor fa ch'innanzi tempo invecchie,</l>
<l>per l'estremo dolor che l'alma sente?</l>
</lg><lg>
<l>Com'arda, e com'agghiacci assai sovente,</l>
<l>s'avvien che 'n que' begli occhi unqua mi specchie,</l>
<l>e quante pene i' soffra e nuove e vecchie</l>
<l>discoprirò piangendo amaramente.</l>
</lg><lg>
<l>E s'ascolta madonna i miei martiri,</l>
<l>i' spero pur pietà trovar del male,</l>
<l>che mi consuma in tante doglie e guai.</l>
</lg><lg>
<l>Almo Sol, se quel giorno a me tu giri,</l>
<l>i' prego che mai nube, o nebbia tale</l>
<l>ombrar non possa i tuoi fulgenti rai.</l>
</lg>
</lg>
</div2>

<div2 type="poesia">
<head>CXXVII</head>
<lg type="sonetto">
<lg>
<l>Amor mai sempre con duo sproni al fianco</l>
<l>di que' begli occhi ardenti come 'l sole,</l>
<l>mi caccia e punge amaramente, e vuole</l>
<l>che questa i' segua ancor ardito e franco.</l>
</lg><lg>
<l>I' che mi sento tutto lasso e stanco,</l>
<l>e veggio lei che sembra augel che vole</l>
<l>qual lieve vento, né ode mie parole,</l>
<l>al mezzo del cammin m'intoppo e manco.</l>
</lg><lg>
<l>Ma sì pungenti son gli acuti sproni,</l>
<l>che per forza mi fan seguir l'impresa,</l>
<l>e più 'l timor mi porta che la vita.</l>
</lg><lg>
<l>Amor, che sì mi sforzi e sì mi sproni,</l>
<l>perché non fai ch'i' veggia un tratto accesa</l>
<l>questa che puote, e non vuol darmi aìta?</l>
</lg>
</lg>
</div2>

<div2 type="poesia">
<head>CXXVIII</head>
<lg type="sonetto">
<lg>
<l>Sarà che mai mi trovi for di questi</l>
<l>strani accidenti, tra la neve e 'l fuoco,</l>
<l>e possa dir: – Amor, in questo gioco</l>
<l>la gioia senza duol mi concedesti –?</l>
</lg><lg>
<l>Sarà ch'un giorno sol lieto mi presti,</l>
<l>sì che di gioia senta almeno un poco,</l>
<l>né più divenga sospirando roco,</l>
<l>e dorma sì, ch'ognora non mi desti?</l>
</lg><lg>
<l>Sarà ch'i' veggia quel bel viso e adorno</l>
<l>ver' me scoprirsi sì benigno e pio,</l>
<l>che più non tema che l'ingombri sdegno?</l>
</lg><lg>
<l>O più d'ogni altro avventuroso giorno,</l>
<l>sereno e chiaro, vieni, e tempo rio</l>
<l>di nebbia o pioggia in te non mostri segno.</l>
</lg>
</lg>
</div2>

<div2 type="poesia">
<head>CXXIX</head>
<lg type="sestina">
<lg>
<l>Di campo in campo, e d'una in altra piaggia,</l>
<l>giva piangendo il mio perduto tempo,</l>
<l>quando nuovo pastor in ripa all'acque</l>
<l>del figlio di Benaco in dolce stile</l>
<l>udi' cantar, ond'io lungo il bel fiume</l>
<l>assiso stetti, ed egli disse i versi.</l>
</lg><lg>
<l>– O biondo Apollo, che celesti versi</l>
<l>all'ombra d'un bel lauro in quella piaggia,</l>
<l>ove l'Eurota corre altiero fiume,</l>
<l>cantasti, se rammenti di quel tempo,</l>
<l>alza, ti prego, il mio debile stile,</l>
<l>tal che 'l suon ne rimbombi per quest'acque.</l>
</lg><lg>
<l>E voi, qual vetro pure e lucid'acque,</l>
<l>u' nacque il buon testor di tanti versi,</l>
<l>che dalle gregge e ' campi alza lo stile</l>
<l>alle fiere armi, questa verde piaggia</l>
<l>di varii fior vestite, né sia tempo</l>
<l>che manchi vostra vena al dotto fiume.</l>
</lg><lg>
<l>Qual rivo, stagno, fonte, mare o fiume</l>
<l>sparge di voi più cristalline l'acque?</l>
<l>Al più cocente, e al più gelato tempo</l>
<l>chi ode di voi più dotte Muse e versi?</l>
<l>Qual arbor è, che 'n quest'antica piaggia</l>
<l>non senta novi carmi e novo stile?</l>
</lg><lg>
<l>Ch'al gran Gonzaga innalza altri lo stile,</l>
<l>altri dispiega d'eloquenza un fiume</l>
<l>cantando l'alma Elisa in bosco e 'n piaggia.</l>
<l>Altri poi sparge d'Elicona l'acque,</l>
<l>e loda l'arboscel con alti versi,</l>
<l>che venne di Damasco è già gran tempo.</l>
</lg><lg>
<l>Così per me finché fia moto e tempo,</l>
<l>se nulla ponno insieme col mio stile</l>
<l>tant'intagliati in mille pioppe versi,</l>
<l>eterna fia madonna, e tu, chiar fiume,</l>
<l>pomposo te n'andrai gonfiando l'acque,</l>
<l>e sempre avrai poeti in questa piaggia.</l>
</lg><lg>
<l>Ceda di Tempe la fiorita piaggia,</l>
<l>che presso a Pindo è verde in ogni tempo,</l>
<l>a questi campi, ceda a voi, bell'acque,</l>
<l>il chiar Peneo, o qual si trova in stile</l>
<l>cantato lago, o più superbo fiume,</l>
<l>ed a costei le più lodate in versi.</l>
</lg><lg>
<l>Quant'ho mai messo in prosa, o scritto in versi,</l>
<l>di quest'allegra e avventurosa piaggia,</l>
<l>e del corrente e limpido bel fiume,</l>
<l>e di costei, ch'onora il nostro tempo,</l>
<l>è breve stilla d'infinito stile:</l>
<l>tai son, madonna, il Mencio, il luogo e l'acque.</l>
</lg><lg>
<l>Qual meraviglia dunque, se dell'acque,</l>
<l>che sorgon qui d'intorno gli miei versi</l>
<l>parlan mai sempre, n'altro nel mio stile</l>
<l>ribomba, ed ho cangiato in questa piaggia</l>
<l>il nido mio natìo per ogni tempo,</l>
<l>bramando far mia vita in mezzo 'l fiume?</l>
</lg><lg>
<l>Tranquillo, chiaro ed onorato fiume,</l>
<l>che quinci e quindi spargi le bell'acque,</l>
<l>perché non ti conobbi io più per tempo?</l>
<l>Perché non ho sonori ed alti versi,</l>
<l>che 'l nome di madonna in ogni piaggia</l>
<l>facesser noto con soave stile?</l>
</lg><lg>
<l>So ben che non aguaglio col mio stile,</l>
<l>tante tue lode, o glorïoso fiume,</l>
<l>né dell'aprica e ognor ridente piaggia,</l>
<l>u' così fresche e chiare corron l'acque,</l>
<l>né di madonna ponno, cetre o versi,</l>
<l>la gran virtù cantar in alcun tempo.</l>
</lg><lg>
<l>Sacri Poeti che per ogni tempo</l>
<l>immortali vi fate con lo stile,</l>
<l>gli alti e sottili vostri ornati versi</l>
<l>a tanta donna, a sì famoso fiume,</l>
<l>lieti sacrate, e meco di quest'acque</l>
<l>cantate in questa al ciel sì cara piaggia –.</l>
</lg><lg>
<l>Qui 'l pastor tacque, e la piaggia in quel tempo</l>
<l>e l'acque segno fer, che 'l novo stile</l>
<l>gradiva al fiume dei cantati versi.</l>
</lg>
</lg>
</div2>

<div2 type="poesia">
<head>CXXX</head>
<lg type="madrigale">
<l>Ognor in voi bellezza</l>
<l>cresce, madonna, e manca la pietate;</l>
<l>in me di giorno in giorno più s'avvezza</l>
<l>l'alma a fruir le vostre luci amate.</l>
<l>Cresca vostra beltate</l>
<l>e seco la fierezza, mentre ch'io</l>
<l>non perda da' begli occhi il gioir mio.</l>
</lg>
</div2>

<div2 type="poesia">
<head>CXXXI</head>
<lg type="sonetto">
<lg>
<l>Non t'accostar, Europa, al vago Bue,</l>
<l>che va scherzando in questo verde piano,</l>
<l>non ti fidar, che tanto paia umano,</l>
<l>che più superbo visto mai non fue.</l>
</lg><lg>
<l>Trasformato s'è Giove, e l'arti sue</l>
<l>adopra per rapirti umìle e piano:</l>
<l>or scherza, or salta, or fugge ed or la mano</l>
<l>ti bacia, ed or sospeso sta tra due.</l>
</lg><lg>
<l>Sciocca che fai? dove vuoi porre il piede?</l>
<l>Ahi scendi, Europa, scendi, torna torna,</l>
<l>che lascivo si volge all'ampio mare.</l>
</lg><lg>
<l>Ella stringendo le novelle corna</l>
<l>il mar turbato d'ogn'intorno vede,</l>
<l>né più quel lito a' suoi begli occhi appare.</l>
</lg>
</lg>
</div2>

<div2 type="poesia">
<head>CXXXII</head>
<lg type="sonetto">
<lg>
<l>Grazia non ebbi mai d'ornar la fronte</l>
<l>del verde alloro, o ber di quel liquore,</l>
<l>che fe' Pegaso con sì largo umore,</l>
<l>quando ferì del piede il sacro monte.</l>
</lg><lg>
<l>Ma pur bramoso di far chiare, e conte</l>
<l>l'alte virtuti, il pregio, e 'l rar valore</l>
<l>di quella, che mi dà per donna Amore,</l>
<l>gustai in fallo l'Acidalio fonte.</l>
</lg><lg>
<l>Lasso, che 'n vece d'acqua ardente fiamma</l>
<l>trovai nel dolce e velenoso rivo,</l>
<l>ond'arser queste membra in poco d'ora.</l>
</lg><lg>
<l>Così le pene mie cantando scrivo,</l>
<l>non le lodi di quella che m'infiamma,</l>
<l>ove con Smirna, Manto debil fora.</l>
</lg>
</lg>
</div2>

<div2 type="poesia">
<head>CXXXIII</head>
<lg type="sonetto">
<lg>
<l>Poi ch'ebbe Amor in questa parte e 'n quella,</l>
<l>ferito uomini e Dei, piegando l'ale</l>
<l>s'assise in grembo di costei, che sale</l>
<l>per vera fama sovr'ogni altra bella.</l>
</lg><lg>
<l>Che come vide l'arco e le quadrella,</l>
<l>e sentì 'l fuoco ardente ed immortale,</l>
<l>gridò sdegnata: – dunque, i' sono tale,</l>
<l>che mi speri scaldar con tua facella –?</l>
</lg><lg>
<l>A questa voce Amor for di se stesso:</l>
<l>– ohimè, chi parla? Certo i' pur pensai</l>
<l>essermi in seno di mia madre messo.</l>
</lg><lg>
<l>Di Venere son questi gli occhi, e i rai,</l>
<l>la bocca, il naso, e tutto 'l volto espresso:</l>
<l>ma questa voce non senti' più mai –.</l>
</lg>
</lg>
</div2>

<div2 type="poesia">
<head>CXXXIV</head>
<lg type="sonetto">
<lg>
<l>Vinto dal sonno i' riposava alquanto,</l>
<l>allorché di Titon la bella Aurora,</l>
<l>esce, partendo, dell'albergo fora,</l>
<l>e Progne rinovella il vecchio pianto.</l>
</lg><lg>
<l>Ed ecco del mio letto al destro canto,</l>
<l>madonna i' sento, che s'assise allora,</l>
<l>dicendomi: – che vuoi? Qui pur son ora –!</l>
<l>E quella man mi sporse amata tanto.</l>
</lg><lg>
<l>Ond'io che di sognarmi immaginai,</l>
<l>per l'insolita gioia fra me dissi:</l>
<l>– beato me, se non mi sveglio mai –!</l>
</lg><lg>
<l>E perché gli occhi poscia i' non aprissi,</l>
<l>dormir eternamente i' desiai,</l>
<l>ma che madonna a canto i' mi sentissi.</l>
</lg>
</lg>
</div2>

<div2 type="poesia">
<head>CXXXV</head>
<lg type="ballata">
<lg>
<l>Che giova star assente</l>
<l>da' bei vostr'occhi, donna, se 'l bel fuoco</l>
<l>di quei m'incende e sfammi in ogni loco?</l>
</lg><lg>
<l>Poiché la cruda e fiera dipartita</l>
<l>da voi lontan mi tiene,</l>
<l>altro non è che morte il viver mio.</l>
<l>Perché Amor vuol che 'l cor di duol si svene,</l>
<l>e morte la mia vita</l>
<l>finisca in tutto. Ahi stato duro e rio,</l>
<l>lunge da voi mor'io,</l>
<l>se poi vi son presente sì m'infuoco,</l>
<l>ch'ardendo i' moro a poco, a poco, a poco.</l>
</lg>
</lg>
</div2>

<div2 type="poesia">
<head>CXXXVI</head>
<lg type="sonetto">
<lg>
<l>Ricchi, leggiadri ed odorati guanti,</l>
<l>cara coperta al bell'avorio schietto,</l>
<l>a quelle perle di color eletto,</l>
<l>ch'a perle orïentali son sembianti;</l>
</lg><lg>
<l>quanto vi degna il ciel a farvi manti</l>
<l>di quella bella man, che 'l cor in petto</l>
<l>spesso mi strigne, e tal mi dà diletto,</l>
<l>che dolci fa parermi i crudi pianti.</l>
</lg><lg>
<l>Volentier vosco sorte cangierei,</l>
<l>per toccar sempre quella vaga mano,</l>
<l>che di mia vita è l'un sostegno fido.</l>
</lg><lg>
<l>L'altro è 'l bel lume altiero, umìl e piano</l>
<l>di que' begli occhi a me sì dolci e rei,</l>
<l>che d'altro il cor più non appago, o affido.</l>
</lg>
</lg>
</div2>

<div2 type="poesia">
<head>CXXXVII</head>
<lg type="sonetto">
<lg>
<l>Se della bella Dafne unqua ti calse,</l>
<l>mentre fu donna, e poi ch'arbor divenne,</l>
<l>o biondo Apollo, e 'n fuoco ti mantenne,</l>
<l>tal che 'l tuo cor più volte ed arse ed alse;</l>
</lg><lg>
<l>se dell'amato Ciparisso valse</l>
<l>l'aspro dolor, che nel morir sostenne,</l>
<l>attristarti così, ch'ognor ti tenne</l>
<l>di lagrime pien gli occhi amare e salse;</l>
</lg><lg>
<l>di questa assai più bella, ahimè, ti caglia,</l>
<l>ch'inferma langue, e se la vita perde,</l>
<l>perderà 'l mondo tutti i veri onori.</l>
</lg><lg>
<l>Così 'l Cipresso e 'l Lauro mai non vaglia</l>
<l>sfrondar bifolco, e l'uno e l'altro verde,</l>
<l>eterno sparga i suoi soavi odori.</l>
</lg>
</lg>
</div2>

<div2 type="poesia">
<head>CXXXVIII</head>
<lg type="sonetto">
<lg>
<l>Queste vïole palidette, e questi</l>
<l>candidi gigli, e questo nardo, e croco,</l>
<l>questi amaranti ardenti come un fuoco,</l>
<l>questi purpurei fior lugubri e mesti,</l>
</lg><lg>
<l>diva a Te sacro, che nel mar nascesti,</l>
<l>ed hai di Pafo il più lodato luoco.</l>
<l>Il tuo favor, Ciprigna, cerco e invoco,</l>
<l>che sì pietosa a chi ti prega presti.</l>
</lg><lg>
<l>O bella Dea, la mia leggiadra donna</l>
<l>purga da febbre, e fa' che 'l fiero ed empio</l>
<l>maligno ardor non la tormenti omai.</l>
</lg><lg>
<l>Di bianco marmo un glorïoso tempio,</l>
<l>e di bronzo nel mezzo una colonna,</l>
<l>col idol tuo dorato in cima avrai.</l>
</lg>
</lg>
</div2>

<div2 type="poesia">
<head>CXXXIX</head>
<lg type="sonetto">
<lg>
<l>Misero chi ama, e ciò ch'egli desia,</l>
<l>e d'aver cerca, veder non può mai;</l>
<l>chi vede ed ama è più misero assai,</l>
<l>s'ei non possede il ben, ch'aver vorria.</l>
</lg><lg>
<l>Ma senza par miserrimo pur fia,</l>
<l>chi può mirar della sua donna i rai,</l>
<l>e innanzi a quella far suoi duri lai,</l>
<l>se come vuol non l'ha cortese e pia.</l>
</lg><lg>
<l>Or chi la donna amata vede ognora,</l>
<l>né mai da lei si sente aver a schivo,</l>
<l>beato senza par si può ben dire.</l>
</lg><lg>
<l>Nel terzo grado pien di doglia i' vivo,</l>
<l>e morir cerco, che men pena fora</l>
<l>tosto morir che 'n tal modo languire.</l>
</lg>
</lg>
</div2>

<div2 type="poesia">
<head>CXL</head>
<lg type="sonetto">
<lg>
<l>Come si lagna Filomena all'ombra</l>
<l>d'un'alta pioppa, se 'l duro aratore</l>
<l>le trae del nido i cari figli fore,</l>
<l>che ancor la piuma in tutto non adombra,</l>
</lg><lg>
<l>che tutta notte sovr'un ramo sgombra</l>
<l>con meste voci l'aspro suo dolore,</l>
<l>e di querele il dì, con tristo core,</l>
<l>empie li boschi e l'alte selve ingombra;</l>
</lg><lg>
<l>così facc'io che, quando leva il sole</l>
<l>e quando casca, e alluma il ciel la luna,</l>
<l>sfogo col pianto 'l crudo mio martìre.</l>
</lg><lg>
<l>E tanto in me dolor ognor s'aduna,</l>
<l>che l'alma uscir di questo carcer vuole:</l>
<l>ché ben può nulla chi non può morire.</l>
</lg>
</lg>
</div2>

<div2 type="poesia">
<head>CXLI</head>
<lg type="sonetto">
<lg>
<l>Quando sarà ch'Amore</l>
<l>tempri quel fier martìre,</l>
<l>che vede ognor soffrire</l>
<l>al mio distrutto core?</l>
</lg><lg>
<l>Che se l'aspro dolore</l>
<l>non tempra, o fa finire,</l>
<l>i' non potrò patire</l>
<l>tanto soverchio ardore.</l>
</lg><lg>
<l>Lasso, che Amor non ode</l>
<l>ciò ch'io gli parli o dica,</l>
<l>né più di me gli cale.</l>
</lg><lg>
<l>Che in gli occhi a mia nemica</l>
<l>egli s'alberga, e gode,</l>
<l>e ride del mio male.</l>
</lg>
</lg>
</div2>

<div2 type="poesia">
<head>CXLII</head>
<lg type="sonetto">
<lg>
<l>Qual si discopre a noi la bella Aurora</l>
<l>dal ciel cacciando le minute stelle,</l>
<l>tal sovra tutte che si chiaman belle</l>
<l>madonna si dimostra bella ognora.</l>
</lg><lg>
<l>Seco ne viene Amor e spira fora</l>
<l>da' begli occhi favor, che l'alme svelle</l>
<l>da' corpi e par che dolce rinovelle</l>
<l>ciò che dipinge Primavera e Flora.</l>
</lg><lg>
<l>Ché dove gira i casti e vaghi rai</l>
<l>l'erba rinverda, e 'l ciel si fa sereno,</l>
<l>e stansi i pesci con tranquilla pace.</l>
</lg><lg>
<l>Felice, avventuroso e bel terreno,</l>
<l>u' corre il Mencio, e dove sempre mai</l>
<l>sì bella donna il cor m'incende e sface.</l>
</lg>
</lg>
</div2>

<div2 type="poesia">
<head>CXLIII</head>
<lg type="sonetto">
<lg>
<l>Con quella bianca man, ch'avorio schietto</l>
<l>e pura neve vince di candore,</l>
<l>femmi gustar madonna quel liquore,</l>
<l>ch'allegra il cor da gravi affanni astretto.</l>
</lg><lg>
<l>Freddo mi parve al gusto, ma nel petto</l>
<l>subito accese sì cocente ardore,</l>
<l>che 'n un momento m'arse dentro e fore,</l>
<l>come tra vive fiamme solfo eletto.</l>
</lg><lg>
<l>Rise madonna allor con tanta gioia</l>
<l>del fiero incendio mio, del mio martìre;</l>
<l>che la memoria ancor il cor m'annoia.</l>
</lg><lg>
<l>Che debbo dunque far se non languire,</l>
<l>se quel che altrui conforta a me dà noia,</l>
<l>e di sua man costei mi fa perire?</l>
</lg>
</lg>
</div2>

<div2 type="poesia">
<head>CXLIV</head>
<lg type="ballata">
<lg>
<l>Chi crederà che sovra questi colli,</l>
<l>carchi di neve e ghiaccio d'ogn'intorno,</l>
<l>arda la notte ed arda ancor il giorno</l>
<l>da quella lunge, d'onde Amor ti estolli?</l>
</lg><lg>
<l>Tu vedi pur che tutto son di fuoco,</l>
<l>e va crescendo ognor l'ardente fiamma,</l>
<l>che 'n me rinfreschi con le tue quadrella;</l>
<l>ma non degni, Signor, ch'una sol dramma</l>
<l>sent'ella dell'incendio, ov'io m'infuoco</l>
<l>e l'ardor provi della tua facella.</l>
<l>Ché se quant'è leggiadra, vaga e bella</l>
<l>fosse pietosa, i' diverrei beato</l>
<l>cangiando in gioia il mio doglioso stato,</l>
<l>ch'or mi tien gli occhi lagrimosi e molli.</l>
</lg>
</lg>
</div2>

<div2 type="poesia">
<head>CXLV</head>
<lg type="sonetto">
<lg>
<l>Alpi nevose, che le corna al cielo</l>
<l>e quinci e quindi oltre misura alzate,</l>
<l>e dall'algente verno, a calda estate</l>
<l>orride sète di perpetuo gelo;</l>
</lg><lg>
<l>tra voi pavento, e mi s'arriccia il pelo,</l>
<l>ch'al rimbombo che d'acque e sassi fate</l>
<l>sì spaventose ognora vi mostrate,</l>
<l>che di paura tutto tremo e gelo.</l>
</lg><lg>
<l>S'al basso miro l'occhio non penètra</l>
<l>l'atra profonda ne l' abisso valle,</l>
<l>né all'alto scerno le fumanti corna.</l>
</lg><lg>
<l>E pur mi veggio ancor dopo le spalle,</l>
<l>che mi persegue Amor con la faretra,</l>
<l>ch'ad ogni passo a saettar mi torna.</l>
</lg>
</lg>
</div2>

<div2 type="poesia">
<head>CXLVI</head>
<lg type="sonetto">
<lg>
<l>Ben ch'or sull'alpi, ed or in ripa a Sonna</l>
<l>mi trovi, ed or mi bagni Loera, or Senna,</l>
<l>sì dolcemente il Mencio Amor m'accenna,</l>
<l>ch'ad ogni passo è meco la mia donna.</l>
</lg><lg>
<l>E 'l cor che punto non s'infinge o assonna</l>
<l>l'ali al pensier in un momento impenna,</l>
<l>ed ei movendo or questa, or quella penna</l>
<l>de l'afflitta alma, come vuol, s'indonna.</l>
</lg><lg>
<l>Indi fra selve, rupi, monti e sassi</l>
<l>fermo sovente il piede, così bella</l>
<l>parmi veder madonna assisa a l'ombra.</l>
</lg><lg>
<l>Ma chi vien meco, «affretta» – dice – «i passi»;</l>
<l>ond'io guardando in questa parte e 'n quella</l>
<l>cerco veder chi me da me disgombra.</l>
</lg>
</lg>
</div2>

<div2 type="poesia">
<head>CXLVII</head>
<lg type="stanza">
<l>Vommene errando, ahi lasso,</l>
<l>di pena in pena, e d'uno in altro scempio,</l>
<l>per sassi, selve, fiumi, colli e monti:</l>
<l>né punto il duro ed empio,</l>
<l>aspro destino, mai mi lascia un passo.</l>
<l>Ma da quest'occhi sorger fa duo fonti,</l>
<l>che mai li fiumi al mar non fur sì pronti</l>
<l>il lor tributo dar or grande, or poco,</l>
<l>com'io ricorro allegro a chi m'ancide.</l>
<l>Che val se mi divide</l>
<l>per tanto spazio Amor dal mio bel fuoco,</l>
<l>se 'l pensier stende l'ali</l>
<l>u' sta su 'l Mencio la mia Donna in gioco?</l>
<l>Ei là mi lega dove i primi strali</l>
<l>fer l'altre fiamme in un momento frali.</l>
</lg>
</div2>

<div2 type="poesia">
<head>CXLVIII</head>
<lg type="sonetto">
<lg>
<l>A questa d'ognintorno chiusa valle,</l>
<l>Parnaso un tempo al gran Poeta tosco,</l>
<l>ov'ei bevette l'amoroso tosco,</l>
<l>per cui scrivendo chiara fama dàlle;</l>
</lg><lg>
<l>a questo solitario ed erto calle,</l>
<l>ch'apre la strada di salir al bosco;</l>
<l>al vicin colle, u' l'orme riconosco</l>
<l>di lui che spesso v'affermò le spalle;</l>
</lg><lg>
<l>al Re d' i fonti, che del vivo sasso</l>
<l>sorgendo se ne fugge, e tosto arriva</l>
<l>u' maggior vaso accoglie le dolci acque,</l>
</lg><lg>
<l>i' pur son giunto, tormentato e lasso.</l>
<l>E veggio la remota stanza e diva</l>
<l>ch'al gran Petrarca sovra tutte piacque.</l>
</lg>
</lg>
</div2>

<div2 type="poesia">
<head>CXLIX</head>
<lg type="sonetto">
<lg>
<l>Qui nacquer dunque i bei sospiri ardenti</l>
<l>d'un vivo lauro sparsi alla fredd'ombra,</l>
<l>la cui dolcezza ancor mill'alme ingombra,</l>
<l>sì fur soavi i mesti lor accenti.</l>
</lg><lg>
<l>Qui mille volte i vaghi augelli intenti,</l>
<l>quando si schiara il dì, quando s'adombra,</l>
<l>stettero al canto ch'ogni canto sgombra,</l>
<l>Laura gridando tra le frondi i venti.</l>
</lg><lg>
<l>Di Sorga il fonte crebbe qui sovente</l>
<l>al dolce lagrimar del gran Poeta,</l>
<l>ch'anni trent'uno ardendo stimò poco.</l>
</lg><lg>
<l>Qui s'assise la Laura, poi qui lieta</l>
<l>d'un riso fe' la valle dolcemente:</l>
<l>tal fu di veri amanti il sacro fuoco.</l>
</lg>
</lg>
</div2>

<div2 type="poesia">
<head>CL</head>
<lg type="canzone">
<lg>
<l>È questo il luogo, la spelonca e 'l sasso,</l>
<l>la fredda neve e 'l ghiaccio duro e alpino,</l>
<l>u' Maddalena il corpo stanco e lasso</l>
<l>tant'anni tenne col favor divino?</l>
<l>È questo il fonte fresco e cristallino</l>
<l>che for del sasso stilla</l>
<l>e l'onda fa tranquilla,</l>
<l>ch'ambrosia e nettar porse</l>
<l>a lei che 'l vero ben nel mondo scorse?</l>
</lg><lg>
<l>Tra questi boschi sì selvaggi ed ermi,</l>
<l>cui par che maligna ombra sempre adugge,</l>
<l>fra 'l sibillar di serpi e crudi vermi,</l>
<l>fra' fieri mostri che natura fugge,</l>
<l>qui dove fieramente Borea rugge,</l>
<l>né mai si vede Flora,</l>
<l>ma ghiaccio e nevi ognora,</l>
<l>la stanza fu di quella</l>
<l>che peccatrice il Vangelista appella?</l>
</lg><lg>
<l>Colei che di bellezza un chiaro sole,</l>
<l>visse gran tempo delicata e molle;</l>
<l>colei che vide in carne il vero sole</l>
<l>che nostre colpe per sua grazia tolle,</l>
<l>queste deserte rupi abitar volle,</l>
<l>questi luoghi silvestri,</l>
<l>orridi, incolti e alpestri,</l>
<l>e sola star romita,</l>
<l>che dal sommo Fattor fu sì gradita?</l>
</lg><lg>
<l>Da queste grotte dunque e gravi orrori</l>
<l>(grazia ch'a pochi il Re donò del cielo)</l>
<l>era levata fra i divini cori</l>
<l>sette fïate il giorno, al caldo e al gelo?</l>
<l>Quindi partiva con ardente zelo,</l>
<l>e sovra l'aria queta</l>
<l>Maria gioiva lieta</l>
<l>sentendo in dolce canto</l>
<l>l'angelico concento vago e santo?</l>
</lg><lg>
<l>Questi pur sono i ricchi suoi palagi,</l>
<l>l'aurate logge, i palchi aprici e grati;</l>
<l>trent'anni in questi boschi in gran disagi</l>
<l>a quel servì a cui servir siam nati;</l>
<l>e quanto lunge fu da le cittati</l>
<l>da le castella e ville,</l>
<l>dalle sonanti squille,</l>
<l>tanto più fue appresso</l>
<l>a quell'in cui lo cor avea già messo.</l>
</lg><lg>
<l>Che qui più volte il dolce a lei Maestro</l>
<l>apparve seco stando dolcemente,</l>
<l>e ben che fosse il luogo duro e alpestro,</l>
<l>rideva d'ogn'intorno lietamente.</l>
<l>Ché dove il Re del cielo sta presente,</l>
<l>appar dolcezza e gioia,</l>
<l>fugge il martir e noia;</l>
<l>ch'a Lui dinanzi mai</l>
<l>cosa non sta che dia tormento o guai.</l>
</lg><lg>
<l>In ogni canto l'aria ancora spira</l>
<l>di quel favor celeste somma grazia,</l>
<l>e con sì occulta forza a sé mi tira,</l>
<l>che del terrestre mondo l'alma è sazia.</l>
<l>[Questo è quel ben che l'appetito sazia]</l>
<l>né mai fa l'alma stanca,</l>
<l>anzi l'anima e affranca</l>
<l>e fa bramar la morte</l>
<l>per trovar quel ch'aprì del ciel le porte.</l>
</lg><lg>
<l>D'un certo non so che lo cor s'ingombra,</l>
<l>che mi fa gli occhi rugiadosi e molli,</l>
<l>e for del petto arditamente sgombra</l>
<l>quanti pensier ci son bugiardi e folli.</l>
<l>Parmi che d'ogni banda questi colli,</l>
<l>le quercie, i cerri e i faggi,</l>
<l>e gli augelli selvaggi,</l>
<l>faccian sì bel concento</l>
<l>che qui dolcezza inusitata i' sento.</l>
</lg><lg>
<l>Chi mi darà ch'io resti e viva vosco,</l>
<l>riposti luoghi, ombre segrete e dive?</l>
<l>Qual grazia fia la mia se 'n questo bosco</l>
<l>restin le membra de lo spirto prive?</l>
<l>Oh valli, oh sassi, oh monti, oh boschi, oh rive!</l>
<l>Maria pregate meco</l>
<l>che qui mi tenga seco,</l>
<l>ov'il morir fia dolce</l>
<l>morendo in grazia a quel che 'l mondo folce.</l>
</lg><lg>
<l>Lo piede in alcun luogo mai non poso,</l>
<l>che non mostri di lei vestigio ed orma.</l>
<l>Beate selve e sasso aventuroso,</l>
<l>cui tanta Donna d'ogni parte informa;</l>
<l>ecco, né già m'inganno, vera forma</l>
<l>della persona schietta,</l>
<l>imago benedetta</l>
<l>che nardo e rose spiri</l>
<l>ed al ciel volgi tutti i miei desiri.</l>
</lg><lg>
<l>Questo fu pur un tempo il sacro albergo,</l>
<l>ove riposo al corpo talor desti;</l>
<l>a questa pietra quante volte il tergo,</l>
<l>gli occhi levando al cielo, già mettesti?</l>
<l>Oh quante grazie a Dio di qui rendesti</l>
<l>piagnendo di dolcezza,</l>
<l>ch'al piagner tant'avezza</l>
<l>fusti con ferma fede</l>
<l>ch'a Dio lavasti l'uno e l'altro piede.</l>
</lg><lg>
<l>L'ottima parte veramente è stata</l>
<l>ciò ch'elegesti, n'esser ti può tolta;</l>
<l>s'ogni tua colpa fu da Dio purgata</l>
<l>è ch'ad amarlo tutta t'eri volta.</l>
<l>E già lo disse Cristo alcuna volta,</l>
<l>per farti in terra esempio,</l>
<l>ch'ogni cor brutto ed empio,</l>
<l>se vuol tornar a Dio,</l>
<l>pietà ritrova del suo fallo rio.</l>
</lg><lg>
<l>Alma beata e santa Peccatrice,</l>
<l>fa' che 'l mio senso sempre</l>
<l>da la ragion si tempre,</l>
<l>né mai l'ingorda voglia</l>
<l>altro che 'l tuo voler desidri o voglia.</l>
</lg>
</lg>
</div2>

<div2 type="poesia">
<head>CLI</head>
<lg type="sonetto">
<lg>
<l>Perch'io mi trovi in questa e 'n quella piaggia,</l>
<l>per valli e poggi e per aperti campi,</l>
<l>per selve e rupi dove i chiari lampi</l>
<l>non manda il sol quando più chiaro irraggia,</l>
</lg><lg>
<l>tanto fuggir non so che mai tregua aggia</l>
<l>dal fuoco onde convien ch'ognor avampi;</l>
<l>ch'Amor non vuol che mai da lui mi scampi</l>
<l>luoco abitato, o parte più selvaggia.</l>
</lg><lg>
<l>Non vuol Amor ch'io cessi d'arder sempre,</l>
<l>mercé di que' begli occhi che mi stanno</l>
<l>nel cor sì fissi ch'altro non v'alberga.</l>
</lg><lg>
<l>E giunto pur mi trovo al settimo anno</l>
<l>sempre penando in sì diverse tempre,</l>
<l>ch'Amor non vuol che l'alma a sperar s'erga.</l>
</lg>
</lg>
</div2>

<div2 type="poesia">
<head>CLII</head>
<lg type="sonetto">
<lg>
<l>Da questa mano ch'or mi lega or scioglie,</l>
<l>né mai perciò mi lascia senza il nodo,</l>
<l>son vinto e preso, e nella rete godo,</l>
<l>sì dolcemente come vuol m'accoglie.</l>
</lg><lg>
<l>Quest'è la mano che la fama toglie</l>
<l>a tutte l'altre, con sì mastro modo</l>
<l>la fe' Natura; ond'io ringrazio e lodo</l>
<l>l'ora ch'a lei rivolsi le mie voglie.</l>
</lg><lg>
<l>Schietto alabastro, e bianchi gigli ancora,</l>
<l>con perle orïentali a i diti avolse</l>
<l>e d'ostro fino in parte li colora.</l>
</lg><lg>
<l>Qual meraviglia dunque se mi tolse</l>
<l>il cor del petto, e se mi lega ogni ora,</l>
<l>se 'n lei Natura ogni bellezza accolse?</l>
</lg>
</lg>
</div2>

<div2 type="poesia">
<head>CLIII</head>
<lg type="sonetto">
<lg>
<l>D'un lieve cervo l'alte corna e antiche,</l>
<l>che già fregiò Miron di puro argento,</l>
<l>d'un apro il capo, ch'era un fier spavento</l>
<l>di queste piagge, a Bacco e Palla amiche,</l>
</lg><lg>
<l>perché sovente tante sue fatiche</l>
<l>gli agevolasti, e nel cacciar contento</l>
<l>il facesti, né mai si trovò lento</l>
<l>il tuo favor in queste selve apriche,</l>
</lg><lg>
<l>Delia, ti sacra Delio cacciatore,</l>
<l>che da' primi anni al tuo servizio dato</l>
<l>stette tra' boschi a discacciar le belve.</l>
</lg><lg>
<l>Ei sa che vil è 'l don ch'or t'ha sacrato,</l>
<l>ma se gli spiri il solito favore,</l>
<l>di marmo un tempio avrai tra queste selve.</l>
</lg>
</lg>
</div2>

<div2 type="poesia">
<head>CLIV</head>
<lg type="sonetto">
<lg>
<l>Queste prime uve gialle come cera,</l>
<l>che questa nuova vite prima rende,</l>
<l>onde sì dolce il mosto se n'attende,</l>
<l>e d'anno in anno via miglior si spera,</l>
</lg><lg>
<l>l'alma Mencia gentil, mia speme vera,</l>
<l>oggi raccolte a quest'altar appende</l>
<l>e maschio incenso d'ognintorno accende,</l>
<l>vaga, divota e umanamente altiera.</l>
</lg><lg>
<l>Il tutto sacra a voi del mosto amici,</l>
<l>Satiri ingordi, ed al gran Bacco ancora,</l>
<l>che sì dolce liquor al mondo diede;</l>
</lg><lg>
<l>che voi non le sïate più nemici,</l>
<l>e Bacco accresca l'uve e 'l vino ognora,</l>
<l>con gli occhi fissi al ciel tre volte chiede.</l>
</lg>
</lg>
</div2>

<div2 type="poesia">
<head>CLV</head>
<lg type="sonetto">
<lg>
<l>Spesso madonna a scacchi far m'invita,</l>
<l>e piglia per suo Rege un dolce sguardo,</l>
<l>bellezza per Reina, ed ond' i' m'ardo,</l>
<l>con que' begli occhi per Arfil s'aita.</l>
</lg><lg>
<l>Rocch' è 'l parlar, e fa la speme ardita,</l>
<l>e pace e guerra cavalcar i' guardo;</l>
<l>motti, sdegni, furor, attender tardo,</l>
<l>atti, cenni, no à sì à Pedoni addita.</l>
</lg><lg>
<l>Ed io per Regge, l'appresento il core,</l>
<l>col pietoso mirar, con gli occhi morti,</l>
<l>tema, silenzio, ardor e gelosia,</l>
</lg><lg>
<l>strazio, pianto, servir, riso, dolore,</l>
<l>fede, credenza e passi mal accorti:</l>
<l>ma beltà scacco dammi tutta via!</l>
</lg>
</lg>
</div2>

<div2 type="poesia">
<head>CLVI</head>
<lg type="sonetto">
<lg>
<l>La bella donna mia da mezzo giorno</l>
<l>dormìa corcata sì soavemente,</l>
<l>ch'ivi (mercé del ciel) sendo presente,</l>
<l>Amor scherzante vidi starle intorno.</l>
</lg><lg>
<l>Ch'or sul bel viso, ed or sul petto adorno,</l>
<l>ed ora sulle spalle dolcemente</l>
<l>d'or terso bionde fila assai sovente</l>
<l>spargendo rivolgeva attorno, attorno.</l>
</lg><lg>
<l>Ma come fu svegliata, e lo splendore</l>
<l>di que' begli occhi apparve, i' vidi allora,</l>
<l>che dentro a quei sedeva armato Amore.</l>
</lg><lg>
<l>E vidi in un momento uscirne fora</l>
<l>ardenti strali, ch'ogni saldo core</l>
<l>pon far di fuoco, e far di ghiaccio ognora.</l>
</lg>
</lg>
</div2>

<div2 type="poesia">
<head>CLVII</head>
<lg type="canzone">
<lg>
<l>In quel bel viso dove impresse Amore</l>
<l>quanta mai fosse con bellezza grazia,</l>
<l>il mio pensier sì dolcemente spazia,</l>
<l>che giorno e notte vi son sempre intento.</l>
<l>Né punto l'alma di pensar si sazia</l>
<l>l'alte bellezze e quel divin valore,</l>
<l>l'onesta leggiadria con lo splendore,</l>
<l>ch'ogn'altro fuoco dentro al cor m'ha spento.</l>
<l>E sono a ciò pensando sì contento,</l>
<l>che tutto 'l resto senza fin m'annoia:</l>
<l>anzi m'ancide pur, che sol io vivo,</l>
<l>quando al bel viso arrivo</l>
<l>quivi gustando un'incredibil gioia.</l>
<l>Però s'ancor son vivo</l>
<l>fra tanti strazi, e tant'acerbe pene,</l>
<l>dal dolce viso, e non d'altronde viene.</l>
</lg><lg>
<l>Ch'a quel presente mille cose i' veggio,</l>
<l>di cui ciascuna m'apre un paradiso,</l>
<l>tra le quai prima, se si mostra il riso</l>
<l>un mar di perle orïentali scopre.</l>
<l>Ma chi potrà mai dir così preciso</l>
<l>l'alto tesoro lor, per cui vaneggio</l>
<l>così sovente ed altro mai non cheggio,</l>
<l>mentre tante ricchezze egli discopre?</l>
<l>E se poi l'ostro fin quelle ricopre,</l>
<l>miro schietti rubin, ch'invidia fanno</l>
<l>al fiammeggiar di qual si sia Piropo.</l>
<l>Ché l'uno, e l'altro dopo,</l>
<l>quando sì dolcemente uniti stanno,</l>
<l>mi fan veder che uopo</l>
<l>Amor non ha d'altr'arme a farmi guerra,</l>
<l>ch'egli con queste mi saetta e sferra.</l>
</lg><lg>
<l>Ma come a que' begli occhi sì soavi</l>
<l>volgo l'ingorda e desiosa vista,</l>
<l>non vuo' che di mirarli mai desista;</l>
<l>sì dolce m'ardon le midolle e l'ossa.</l>
<l>Con questi Amor l'imperio in terra acquista,</l>
<l>e volge d'ogni cor ambe le chiavi;</l>
<l>ma più del mio, che vuol ch'arda ed aggravi</l>
<l>questa sol fiamma ad abbrusciarmi mossa.</l>
<l>Per questi quanta in lui dimori possa</l>
<l>aperto si conosce, ché gli strali</l>
<l>indi n'avventa, e tutto 'l mondo abbaglia,</l>
<l>sì incende ed abbarbaglia,</l>
<l>che dolci son gli affanni, e dolci i mali.</l>
<l>Poi dentro il cor intaglia</l>
<l>quanto di bel nel vago viso scorgo,</l>
<l>ond'a me col pensar aìta porgo.</l>
</lg><lg>
<l>Chi vuol del santo viso le ricchezze</l>
<l>sì ricche e belle in carte discoprire,</l>
<l>potrà, canzon, de l'alto mar l'arena,</l>
<l>e, la notte serena,</l>
<l>del ciel le stelle ad una ad una dire.</l>
<l>Dunque il parlar affrena,</l>
<l>e lascia meco il caro mio pensiero,</l>
<l>che mi mostra di lor il vero vero.</l>
</lg>
</lg>
</div2>

<div2 type="poesia">
<head>CLVIII</head>
<lg type="sonetto">
<lg>
<l>Vestita ha carne umana il divin Verbo</l>
<l>ch'era in principio, e sempr'è al Padre uguale;</l>
<l>non lascia il Cielo, e pur si fa mortale,</l>
<l>per addolcir del pomo il morso acerbo.</l>
</lg><lg>
<l>Lucifero oggi, e 'l coro suo superbo,</l>
<l>indarno contra noi distendon l'ale,</l>
<l>perché nostra natura tanto sale</l>
<l>che veste chi la fece del suo nerbo.</l>
</lg><lg>
<l>O somma degnitate, o gran vertute</l>
<l>non mai più vista, una terrestre spoglia</l>
<l>rende le grazie a noi da Adam perdute!</l>
</lg><lg>
<l>Uomo si face Iddio, né già si spoglia</l>
<l>l'eterna maiestà; così salute</l>
<l>ritrova il mondo de l'antica doglia.</l>
</lg>
</lg>
</div2>

<div2 type="poesia">
<head>CLIX</head>
<lg type="sonetto">
<lg>
<l>O dove il Ciel sì largo ogni favore</l>
<l>di grazia e di bellezza infonde, e tale</l>
<l>vi fa ch'a voi non fora donna uguale</l>
<l>se crudeltà non v'indurasse il core?</l>
</lg><lg>
<l>Se l'aureo crin d'argento avrà 'l colore,</l>
<l>e del viso il bel giglio sarà quale</l>
<l>l'increspa il tempo, n' uscirà più strale</l>
<l>da que' begli occhi, spento 'l lor ardore,</l>
</lg><lg>
<l>rimirando nel fido e antico speglio</l>
<l>direte con sospir: – che fui! che sono!</l>
<l>Qual oggi è 'n me desir, qual voglia nova!</l>
</lg><lg>
<l>Di mie bellezze altrui far caro dono,</l>
<l>che sì fedel mi fu, quant'era meglio!</l>
<l>Potei, non volli: or sospirar che giova –?</l>
</lg>
</lg>
</div2>

<div2 type="poesia">
<head>CLX</head>
<lg type="sonetto">
<lg>
<l>Tocco dal fuoco d' i celesti rai</l>
<l>Icaro cadde in mar, ché 'l grand'ardire</l>
<l>tant'alto il fe' poggiar che più seguire</l>
<l>l'orme del Padre egli non seppe mai.</l>
</lg><lg>
<l>Dedalo pur dicea: – figliuol che fai?</l>
<l>Ove ne voli? Ahimè, frena il salire,</l>
<l>spiega più basso l'ali; il tuo fallire</l>
<l>veggio che già m'apporta eterni guai –.</l>
</lg><lg>
<l>Non seppe il mezzo il giovanetto ardito</l>
<l>tener del raro e insolito vïaggio,</l>
<l>ond'ebbe il nome sì famoso lito.</l>
</lg><lg>
<l>Così, madonna, chi del vostro raggio</l>
<l>s'infiamma il cor, alfin reman schernito,</l>
<l>se la ragion non segue sempre saggio.</l>
</lg>
</lg>
</div2>

<div2 type="poesia">
<head>CLXI</head>
<lg type="sonetto">
<lg>
<l>All'ombra d'un bel lauro e d'un olivo</l>
<l>madonna in sé raccolta sen sedea,</l>
<l>e de' begli occhi il raggio nutritivo</l>
<l>ver' me tutta sdegnosa rivolgea.</l>
</lg><lg>
<l>Videla Amor e disse: – ecco il sol vivo</l>
<l>esempio in terra di mia Madre Dea,</l>
<l>ma li miei strali così prende a schivo,</l>
<l>ch'a me rubella, ed a l'amante è rea –.</l>
</lg><lg>
<l>Indi il liquido ciel radendo tolse</l>
<l>duo strali aurati, e poi che fu fermato</l>
<l>il petto le ferì d'avorio e ghiaccio.</l>
</lg><lg>
<l>Ma si piegaro sì su 'l cor gelato,</l>
<l>che 'n loco di maniglie ella n'avolse</l>
<l>d'Amor mal grado, l'uno e l'altro braccio.</l>
</lg>
</lg>
</div2>

<div2 type="poesia">
<head>CLXII</head>
<lg type="sonetto">
<lg>
<l>Cerere, queste spiche gialle e pure,</l>
<l>che del già sparso seme il frutto danno,</l>
<l>Delio ti dona e sempre doneranno</l>
<l>gli suoi, fin che 'l frumento in terra dure.</l>
</lg><lg>
<l>Di queste viti l'uve ben mature,</l>
<l>Bacco, a te sacra, e così d'anno in anno</l>
<l>divotamente ancor ti sacreranno</l>
<l>con larga man le genti sue future.</l>
</lg><lg>
<l>Ora tu, Pale, questo vaso pieno</l>
<l>di fresco latte eternamente avrai</l>
<l>con sacri versi ed amorosi balli.</l>
</lg><lg>
<l>Così non venga a' campi Cerer meno,</l>
<l>Bacco le viti curi sempre mai,</l>
<l>Pale a gli armenti i paschi unqua non falli.</l>
</lg>
</lg>
</div2>

<div2 type="poesia">
<head>CLXIII</head>
<lg type="sonetto">
<lg>
<l>Qual forza d'erbe, o qual più duro incanto</l>
<l>si vide mai, com'è di questa vaga</l>
<l>donna gentil, che quinci e quindi vaga,</l>
<l>sì che pace non trovo in alcun canto.</l>
</lg><lg>
<l>Mal è per me s'io piango, mal s'i' canto,</l>
<l>e pur la mente ho sol di pianger vaga,</l>
<l>poich'ella più che 'l vento lieve e vaga</l>
<l>sempre mi fugge ed emmi sempre a canto.</l>
</lg><lg>
<l>Ché quell'altiera, più ch'umana luce</l>
<l>di que' begli occhi, in terra 'l vero sole,</l>
<l>m'agghiaccia ed arde, e mai da me non parte.</l>
</lg><lg>
<l>Ma che mi val se più per me non luce</l>
<l>lieta e gioiosa, poi che sempre suole</l>
<l>nubilosa scoprirsi a parte a parte?</l>
</lg>
</lg>
</div2>

<div2 type="poesia">
<head>CLXIV</head>
<lg type="sonetto">
<lg>
<l>Chi brama d'acquistar eterno nome</l>
<l>e fra' pregiati star sempre in memoria,</l>
<l>ed al colmo salir di vera gloria,</l>
<l>vinca se stesso, e gli appetiti dome.</l>
</lg><lg>
<l>Poco giovan le Muse, e quante some</l>
<l>si trovan d'oro; e certo in van si gloria,</l>
<l>chi non acquista del suo cor vittoria,</l>
<l>se ben gettasse a terra mille Rome.</l>
</lg><lg>
<l>Che val l'imperio aver di tutto 'l mondo</l>
<l>a chi le proprie voglie non affrena,</l>
<l>e dal senso si lascia trar al fondo?</l>
</lg><lg>
<l>Questa è la fama in terra sol serena,</l>
<l>e 'l vero grido che fa l'uom giocondo</l>
<l>se la ragion la voglia u' vuole mena.</l>
</lg>
</lg>
</div2>

<div2 type="poesia">
<head>CLXV</head>
<lg type="sonetto">
<lg>
<l>Alte e frondose quercie, che le spalle</l>
<l>a questi colli ombrate; faggi ed orni,</l>
<l>genebri e lauri, che li bei contorni</l>
<l>di questa ornate al Ciel sì cara valle;</l>
</lg><lg>
<l>sentier erboso, e frequentato calle,</l>
<l>che 'n mezzo ai prati d'ogni fior adorni</l>
<l>mi meni, e poi girando mi ritorni</l>
<l>u' par che primavera mai non falle;</l>
</lg><lg>
<l>cari pastori, e pure pecorelle,</l>
<l>lascive capre, armenti ricchi e voi,</l>
<l>numi del luogo, i' vi saluto e adoro:</l>
</lg><lg>
<l>la città lascio, ed i fastidi suoi.</l>
<l>Qui fan ch'i' venga mie fatali stelle,</l>
<l>u' sol ritrovo al mio languir ristoro.</l>
</lg>
</lg>
</div2>

<div2 type="poesia">
<head>CLXVI</head>
<lg type="sonetto">
<lg>
<l>Quand'Amor que' begli occhi ne dimostra,</l>
<l>ove si spiega di bellezza il fiore,</l>
<l>tant'è la grazia ch'indi n'esce fore,</l>
<l>che sol per quei s'onora l'età nostra.</l>
</lg><lg>
<l>Fra 'l nero e bianco dolcemente giostra,</l>
<l>con saggia purità sì vivo ardore,</l>
<l>e un spiritel d'Amor con tal favore,</l>
<l>ch'ogni cor lega in l'amorosa chiostra.</l>
</lg><lg>
<l>Ed io che senza lor lume non veggio,</l>
<l>al dolce sfavillar i miei desiri</l>
<l>acqueto sì, ch'altro già mai non cheggio.</l>
</lg><lg>
<l>Oh chi sapesse dir quanta que' giri</l>
<l>spargon dolcezza dal lor vago seggio,</l>
<l>farebbe a' duri marmi trar sospiri!</l>
</lg>
</lg>
</div2>

<div2 type="poesia">
<head>CLXVII</head>
<lg type="ballata">
<lg>
<l>Qual meraviglia, o donna,</l>
<l>s'al mio da voi partire</l>
<l>di vita i' volli uscire?</l>
</lg><lg>
<l>Da' bei vostr'occhi allora,</l>
<l>che son del ciel due stelle,</l>
<l>uscir vedeansi fora</l>
<l>le lagrime sì belle,</l>
<l>e non so che da quelle,</l>
<l>con certo in voi disire</l>
<l>ch'io mi senti' morire.</l>
</lg>
</lg>
</div2>

<div2 type="poesia">
<head>CLXVIII</head>
<epigraph><p><add resp="ed">[A Cecilia Gallerani]</add></p></epigraph>

<lg type="sonetto">
<lg>
<l>Costei, ch'Italia sovra l'altre onora,</l>
<l>e delle tosche rime dàlle il vanto,</l>
<l>è la gentil Cecilia, il cui bel canto</l>
<l>non ebbe par giammai, né trova ancora.</l>
</lg><lg>
<l>L'alto suo stil sì dottamente infiora,</l>
<l>e così lima e ripolisce tanto,</l>
<l>ch'ogn'uom l'ammira e riverisce quanto</l>
<l>il chiaro Tosco che la Laura adora.</l>
</lg><lg>
<l>Forse sarà chi Safo par le dica,</l>
<l>Safo sì dotta, sì famosa e chiara,</l>
<l>che tra' Poeti tiene il luoco anch'ella.</l>
</lg><lg>
<l>Ceda a la nostra quell'etate antica,</l>
<l>che se fu Safo, come dicon, rara,</l>
<l>più casta è questa, né più dotta è quella.</l>
</lg>
</lg>
</div2>

<div2 type="poesia">
<head>CLXIX</head>
<lg type="sonetto">
<lg>
<l>Dolci ore che con lievi penne andate</l>
<l>l'aria scorrendo, ed un concento grato</l>
<l>tra gli alti boschi, e selve in ogni lato</l>
<l>temprando il caldo dolcemente fate,</l>
</lg><lg>
<l>queste ghirlande vaghe ed odorate,</l>
<l>che, di bei fior conteste, avea donato</l>
<l>Clitora al suo pastor sì caro e amato,</l>
<l>Delio su quest'altar v'ha consacrate.</l>
</lg><lg>
<l>Temprate, prego, il fier nocivo ardore</l>
<l>che tiene il mar, la terra e l'aria ardente,</l>
<l>or che Febo raccende al Cane il petto.</l>
</lg><lg>
<l>E mentre il grano ei sparge a le vostr'ore,</l>
<l>la paglia e 'l loglio misero e nocente</l>
<l>scegliete sì che resti puro e netto.</l>
</lg>
</lg>
</div2>

<div2 type="poesia">
<head>CLXX</head>
<lg type="sonetto">
<lg>
<l>Girato ha Febo dal Montone al Tauro</l>
<l>dodeci volte poi ch'Amor mi prese,</l>
<l>e 'l cor con duo begli occhi sì m'accese,</l>
<l>che senza quei non trova alcun restauro.</l>
</lg><lg>
<l>Né ciel, né stella, e meno forza d'auro</l>
<l>il puon piegar da quel ov'ei s'apprese,</l>
<l>quando le luci d'onestate accese</l>
<l>il fer di selce qual Medusa il Mauro.</l>
</lg><lg>
<l>Da indi in qua per mari, monti e fiumi,</l>
<l>per piagge e valli sono andato errando,</l>
<l>come mi guida Amor, Fortuna e 'l Tempo.</l>
</lg><lg>
<l>Ma che mi giova andar ognor penando,</l>
<l>ed ogni dì cangiar luoghi e costumi,</l>
<l>se cresce il fuoco quanto più m'attempo?</l>
</lg>
</lg>
</div2>

<div2 type="poesia">
<head>CLXXI</head>
<lg type="sonetto">
<lg>
<l>Questa selva di cedri, che d'odore</l>
<l>il pregio all'orïente in tutto tolle,</l>
<l>poi che l'amato Adoni in quella volle,</l>
<l>Venere, trasformar il tuo favore;</l>
</lg><lg>
<l>il fonte, che sì chiaro casca fore</l>
<l>del fruttifero, verde, e vicin colle;</l>
<l>d'allori l'ombre, u' quando 'l sol s'estolle</l>
<l>sempre senti spirar fresche e dolci ore;</l>
</lg><lg>
<l>questi fioriti prati, erbosi e aprici,</l>
<l>il bel palagio, che nel mezzo siede</l>
<l>d'Amor albergo, e de le Muse ancora,</l>
</lg><lg>
<l>il giusto Alcide, o Venere, a gli amici</l>
<l>ed a te pone. Or tu sì amena sede</l>
<l>e chi v'alberga ancor, conserva ognora.</l>
</lg>
</lg>
</div2>

<div2 type="poesia">
<head>CLXXII</head>
<lg type="sonetto">
<lg>
<l>Per non vedermi mille volte l'ora</l>
<l>morendo non morir, i' son fuggito</l>
<l>dal fiero albergo d'onde è già partito</l>
<l>chi aborre il vizio e la virtute onora;</l>
</lg><lg>
<l>e 'n ripa al Lambro, come vien l'aurora,</l>
<l>m'assido e meco il cor a star invito,</l>
<l>ch'altrove alberga, e 'l fresco e erboso sito</l>
<l>coi piedi calco di sospetto fora.</l>
</lg><lg>
<l>Che qui non freme Marte, n'Orïone</l>
<l>vibra la spada, n'a me di me cale,</l>
<l>e men di quanto il mondo dona altrui.</l>
</lg><lg>
<l>Questo sol bramo, che mai sempre tale</l>
<l>Attellan mio tu resti, e chi dispone</l>
<l>del preso cor da che legato fui.</l>
</lg>
</lg>
</div2>

<div2 type="poesia">
<head>CLXXIII</head>
<lg type="sonetto">
<lg>
<l>– Di Semelè figliuolo, e del gran Giove,</l>
<l>for dell'uso comune in vita dato,</l>
<l>dal mondo riverito ed adorato</l>
<l>per le divine e inusitate prove,</l>
</lg><lg>
<l>se queste viti generose e nove,</l>
<l>che di mia mano, o Dio, t'ho consacrato,</l>
<l>conservi sì che 'l frutto desïato,</l>
<l>si colga e lungo tempo a tutti giove,</l>
</lg><lg>
<l>ogn'anno un capro con le corna d'oro</l>
<l>d'edra adornato col bel tirso avrai;</l>
<l>e 'l tutto asperso d'odorati vini –.</l>
</lg><lg>
<l>Così cantava sotto un verde alloro</l>
<l>Delio coltor di viti, allor ch'i rai</l>
<l>comincia Febo al Gange aver vicini.</l>
</lg>
</lg>
</div2>

<div2 type="poesia">
<head>CLXXIV</head>
<lg type="sonetto">
<lg>
<l>Il veder verdi le campagne e i monti,</l>
<l>e gli arboscelli rinovar le fronde,</l>
<l>e tra l'erbose già spogliate sponde</l>
<l>correr lucenti i freschi rivi e i fonti;</l>
</lg><lg>
<l>udir gli augelli al canto ognor più pronti,</l>
<l>quando l'Aurora con le chiome bionde,</l>
<l>all'apparir di Febo si nasconde,</l>
<l>or ch'egli al Toro par che si raffronti;</l>
</lg><lg>
<l>raccoglier fiori e pallide vïole,</l>
<l>e su l'erbetta molle star assiso</l>
<l>al suon dell'ore, e al fresco d'ombre belle,</l>
</lg><lg>
<l>lieti amanti allegrar sovente suole;</l>
<l>ma me, che son dal mio bel sol diviso,</l>
<l>fan sempre lagrimar le crude stelle.</l>
</lg>
</lg>
</div2>

<div2 type="poesia">
<head>CLXXV</head>
<lg type="sonetto">
<lg>
<l>In qual antica selva, o sacro bosco,</l>
<l>in qual fiorita piaggia, o verde colle,</l>
<l>nacque il buon legno su cui Cristo volle</l>
<l>col sangue raddolcir del serpe il tosco?</l>
</lg><lg>
<l>Ond'ebbe tanta grazia il mondo losco</l>
<l>per l'appetito disfrenato e folle</l>
<l>di nostra madre, ché da lui si tolle</l>
<l>morte per morte, e fassi chiar di fosco?</l>
</lg><lg>
<l>Chi fu tra' vizii mai sì sporco e lordo,</l>
<l>ch'a rammentar sì cruda e orrenda morte</l>
<l>non deste l'alma, e svegli il senso sordo?</l>
</lg><lg>
<l>Qual che veggendo aperte in ciel le porte,</l>
<l>ebro di gioia e di morir ingordo,</l>
<l>non brami che la Parca il fin li porte?</l>
</lg>
</lg>
</div2>

<div2 type="poesia">
<head>CLXXVI</head>
<lg type="sonetto">
<lg>
<l>L'orrendo, spaventoso e fiero suono,</l>
<l>che lampeggiando e ribombando freme</l>
<l>le dirupate pietre, e seco insieme</l>
<l>delle spezzate nubi il grave tuono;</l>
</lg><lg>
<l>le sepolture ch'oggi aperte sono</l>
<l>dal tremendo crollar, che 'l centro preme</l>
<l>della commossa terra, e 'l sol che geme</l>
<l>tant'alta offesa, indegna di perdono;</l>
</lg><lg>
<l>l'aër gravato d'ognintorno d'ombra,</l>
<l>del tempio sì famoso il rotto muro,</l>
<l>e li cangiati di natura modi,</l>
</lg><lg>
<l>mostran che 'l Re del ciel morendo il duro</l>
<l>imperio di Pluton da noi disgombra:</l>
<l>felice Croce, dolci e cari chiodi!</l>
</lg>
</lg>
</div2>

<div2 type="poesia">
<head>CLXXVII</head>
<lg type="sonetto">
<lg>
<l>Come non piangi, afflitto cor, se 'l sole</l>
<l>oggi nasconde i suoi fulgenti rai</l>
<l>per la pietà di tante pene e guai,</l>
<l>che soffre Cristo che salvar ti vuole?</l>
</lg><lg>
<l>Di che doler ti suol, se non ti duole</l>
<l>del tuo Signor la morte? Ahimè, ch'omai</l>
<l>troppo superbo ed indurato stai,</l>
<l>u' di diamante un cor spezzar si suole.</l>
</lg><lg>
<l>Mira le piaghe, che con larga vena</l>
<l>qual vivo fiume senza fine il sangue</l>
<l>gettan, perché le colpe purghi e lavi.</l>
</lg><lg>
<l>Specchio ti sia l'amante Maddalena</l>
<l>ch'innanzi al legno santo mesta langue</l>
<l>acciò le colpe tue seco ti sgravi.</l>
</lg>
</lg>
</div2>

<div2 type="poesia">
<head>CLXXVIII</head>
<lg type="sestina">
<lg>
<l>Veggio le membra del Fattor del cielo</l>
<l>chiavate, ahi lasso, sovra 'l duro legno</l>
<l>sparger di sangue un abondante fiume,</l>
<l>per la pietà di cui suoi raggi il sole</l>
<l>piagnendo al mondo ascose, e ancor la terra</l>
<l>tutta si scosse per sì cruda morte.</l>
</lg><lg>
<l>Giammai più indegna, né più ingiusta morte,</l>
<l>da che si volge in tanti giri il cielo,</l>
<l>non vide sovra sé l'afflitta terra.</l>
<l>Qual fu ch'udisse mai che d'alto legno</l>
<l>pendesse quel da cui dipende il sole,</l>
<l>e sangue ed acqua derivar d'un fiume?</l>
</lg><lg>
<l>Queste son l'acque del felice fiume,</l>
<l>che purgan l'atra macchia che fe' morte;</l>
<l>quest'è quel sangue, che l'eterno sole</l>
<l>sì dolce stilla per condurci al cielo;</l>
<l>queste le piaghe son, che 'l santo legno</l>
<l>fan trïonfante nell'inferno e 'n terra.</l>
</lg><lg>
<l>Qual sarà dunque sì crudel qui in terra,</l>
<l>al cui piagner non cresca ogni gran fiume,</l>
<l>poiché 'l figliuol di Dio va sovra il legno</l>
<l>con mille strazii alfin condotto a morte?</l>
<l>Che s'ei morì, fu pur acciò che 'n cielo</l>
<l>di vita a noi risplenda il vivo sole.</l>
</lg><lg>
<l>Puote celar la chiara luce il sole,</l>
<l>e con orrendo tuon tremar la terra,</l>
<l>ed offoscarsi d'atra nebbia il cielo,</l>
<l>allor ch'aperse l'empio ferro il fiume;</l>
<l>e nostre menti così fiera morte</l>
<l>non piegherà dinanzi al ricco legno?</l>
</lg><lg>
<l>Almo, vittorïoso e altiero legno,</l>
<l>fatto bilancia all'increato sole</l>
<l>quand'ei morì per far morir la morte,</l>
<l>dammi che 'l peso della viva terra,</l>
<l>che vaneggiar mi face in riva a un fiume,</l>
<l>la via non mi contenda d'ire al cielo.</l>
</lg><lg>
<l>Per te s'acquista il ciel, o sacro legno,</l>
<l>che 'l sol reggesti in mezzo della terra,</l>
<l>quando il bel fiume vinse nostra morte.</l>
</lg>
</lg>
</div2>

<div2 type="poesia">
<head>CLXXIX</head>
<lg type="sestina">
<lg>
<l>È questo il lieto e avventuroso giorno</l>
<l>fatto da quel che pose in ciel le stelle,</l>
<l>allor che volle, all'apparir dell'alba</l>
<l>(quando levò d'inferno all'atra notte</l>
<l>tant'almi spirti), suscitarsi, e 'l fine</l>
<l>dar alla legge scritta in dura pietra?</l>
</lg><lg>
<l>Né chiaro fiume uscir di viva pietra,</l>
<l>né nube più s'attenda in l'aria il giorno,</l>
<l>ch'alle carte di Mose è dato il fine,</l>
<l>perché la vera stella delle stelle</l>
<l>levato 'l velo dall'oscura notte</l>
<l>fiameggiando risorge presso l'alba.</l>
</lg><lg>
<l>O veramente fortunata l'alba,</l>
<l>che dalla tomba senza mover pietra</l>
<l>vide uscir Cristo e disparir la notte.</l>
<l>Che qual si mostra il sol a mezzo giorno</l>
<l>diedero 'l lume le dorate stelle,</l>
<l>il Re del ciel lodando senza fine.</l>
</lg><lg>
<l>Così ne venga alla mia vita il fine,</l>
<l>se ben venisse pria che venga l'alba,</l>
<l>perché spero trovar con l'alte stelle</l>
<l>la trasparente di giustizia pietra</l>
<l>fatta già sole al glorïoso giorno,</l>
<l>che non vide, né mai vedrà più notte.</l>
</lg><lg>
<l>E s'io son ito errando lunga notte</l>
<l>in mezzo l'acque né trovai la fine,</l>
<l>che mi scorgesse più tranquillo giorno,</l>
<l>or veggio presso il rosseggiar dell'alba,</l>
<l>chi del cor rompe l'indurata pietra;</l>
<l>mercé di più benigne e sante stelle.</l>
</lg><lg>
<l>Dunque Tu, cui senza il voler le stelle</l>
<l>non fanno il corso, n'alluman la notte,</l>
<l>e la tua Sposa sovra ferma pietra</l>
<l>fondasti, acciò che duri senza fine,</l>
<l>fa' che 'n me nasca omai quella chiara alba,</l>
<l>di cui sei fatto sempiterno giorno.</l>
</lg><lg>
<l>Felice giorno e fortunate stelle,</l>
<l>quando la notte nel fuggir dell'alba</l>
<l>la viva pietra diede a morte il fine.</l>
</lg>
</lg>
</div2>

<div2 type="poesia">
<head>CLXXX</head>
<lg type="sonetto">
<lg>
<l>Poich'io parti' da quel famoso fiume,</l>
<l>ch'assai sovente crebbe al pianger mio,</l>
<l>stommi piagnendo ancor, e sol desìo,</l>
<l>che 'n pianto a poco a poco mi consume.</l>
</lg><lg>
<l>Ché senz'il dolce, vago e vivo lume,</l>
<l>onde mia morte al primo sguardo uscìo,</l>
<l>che debbo omai più far, ahi lasso, s'io</l>
<l>non vuo' ch'altrui splendor mai più m'allume?</l>
</lg><lg>
<l>E fora pur mercé di tanta noia</l>
<l>levar quest'alma, né curarsi omai</l>
<l>di quel ch'Amor mi dice lusingando.</l>
</lg><lg>
<l>Egli mi giura fuor di tanti guai</l>
<l>voler cavarmi, e farmi star in gioia,</l>
<l>ma non m'afferma il traditor il quando.</l>
</lg>
</lg>
</div2>

<div2 type="poesia">
<head>CLXXXI</head>
<lg type="sonetto">
<lg>
<l>Alma mia fiamma, ch'or da me sì lunge</l>
<l>alla mia lontananza forse pensi,</l>
<l>e quei sospiri d'onestate accensi</l>
<l>al ciel ne mandi, com'il duol ti punge;</l>
</lg><lg>
<l>quando vedrò dov'alle mura aggiunge</l>
<l>d'Ocno il bel Mencio, e sì famoso tiensi,</l>
<l>ch'ivi prima arsi e giammai non mi spensi,</l>
<l>sì vivo fuoco Amor al cor mi giunge?</l>
</lg><lg>
<l>Lasso, che raccontando l'ore e i giorni,</l>
<l>da ch'io dinanzi a te, non alsi ed arsi,</l>
<l>ho di mia vita lungo spazio corso.</l>
</lg><lg>
<l>E veggio ambe le tempie già cangiarsi</l>
<l>bramando indarno il fido mio soccorso,</l>
<l>ch'alberga dentro a' tuoi begli occhi adorni.</l>
</lg>
</lg>
</div2>

<div2 type="poesia">
<head>CLXXXII</head>
<lg type="canzone">
<lg>
<l>Occhi leggiadri, amorosetti e vaghi,</l>
<l>che 'n fuoco mi poneste,</l>
<l>ov'ardo e qual fenice mi rinovo,</l>
<l>quanto mi giova che per voi s'appaghi</l>
<l>il cor, e che si deste</l>
<l>l'alma a seguir il lume altiero e novo!</l>
<l>Per cui dolcezze i' provo</l>
<l>tante e sì dolci che d'ambrosia il cibo,</l>
<l>quello che 'n voi delibo,</l>
<l>avanza, e quanta mai dolcezza avesse</l>
<l>chiunque Amor per più beato elesse.</l>
</lg><lg>
<l>Ma perché l'alma in l'incredibil gioia</l>
<l>tutta s'immerge ed altro</l>
<l>non cerca, né gustar vuol più diletto,</l>
<l>resta la lingua muta, e sì m'annoia</l>
<l>che 'l viver mio no scaltro,</l>
<l>né 'l piacer posso dir quant'è perfetto.</l>
<l>Ch'un vostro solo effetto,</l>
<l>se si potesse con parole dire,</l>
<l>farebbe ogni uom gioire;</l>
<l>ed io mostrato a dito ne sarei</l>
<l>detto beato e cinque volte e sei.</l>
</lg><lg>
<l>E pur mi sforzo di vostr'alti effetti,</l>
<l>mirabili e divini,</l>
<l>quel poco dirne di ch'io son capace.</l>
<l>Ai vostri raggi, al mondo sol perfetti,</l>
<l>tutti gli altri occhi chini</l>
<l>stanno, così gli abbaglia vostra face.</l>
<l>E dov'a quelli piace</l>
<l>volger l'onesto e fiammeggiante giro,</l>
<l>attorno attorno, in giro,</l>
<l>ride la terra, il mar s'acqueta, e l'aria</l>
<l>le nubi sgombra ed in seren le varia.</l>
</lg><lg>
<l>Ch'esce un splendor da vostre sante luci,</l>
<l>e tanta apporta grazia,</l>
<l>che potrebbe allumar l'oscuro inferno.</l>
<l>E dove sète voi le scorte e duci</l>
<l>ogni contento spazia,</l>
<l>simile a quel che rende l'uomo eterno,</l>
<l>tal che per quant'i' scerno</l>
<l>lume più bel il ciel non mira o copre.</l>
<l>Né credo che s'adopre</l>
<l>per far, Natura, cosa mai sì vaga,</l>
<l>ove del mondo tutto 'l bel s'appaga.</l>
</lg><lg>
<l>Voi sète que' begli occhi che donate</l>
<l>del paradiso l'arra</l>
<l>a chi divoto il vostro lume segue.</l>
<l>Sì gaiamente ognora vi girate,</l>
<l>che spesso in voi s'inarra</l>
<l>eterna pace, senza guerre o tregue.</l>
<l>E tanto si consegue</l>
<l>lieti e gioiosi in vista a contemplarvi,</l>
<l>ch'eternamente starvi</l>
<l>vorria dinanzi ogni uom; e quest'i' bramo</l>
<l>n'altra a voi grazia, che mirarvi, chiamo.</l>
</lg><lg>
<l>I' non vorrei già mai vedermi privo</l>
<l>della vostra presenza,</l>
<l>u' la mia vita sol si fa felice.</l>
<l>Mor'io, begli occhi, moro, né son vivo</l>
<l>allor che resto senza</l>
<l>vostr'alma vista, ond'ogni ben s'elice.</l>
<l>E tanto dir mi lice,</l>
<l>che tutto quel che spira in questo clima,</l>
<l>(se 'l dritto, e ver si stima),</l>
<l>tant'ha di bello, e tanto par che vaglia,</l>
<l>quant'a voi par che di mirarlo caglia.</l>
</lg><lg>
<l>Però s'io cerco in ogni luogo e tempo</l>
<l>starvi, begli occhi, innanzi,</l>
<l>e tutto 'l resto poi non curo o prezzo;</l>
<l>e se mi doglio, che non più per tempo</l>
<l>vi vidi, e vuo' ch'avanzi</l>
<l>questa voglia tutt'altre senza mezzo,</l>
<l>vogliate omai che 'l rezzo</l>
<l>d'i miei sospiri angoscïosi e amari</l>
<l>dilegui, e i vostri chiari</l>
<l>raggi ver' me volgete, e quelle ciglia,</l>
<l>ch'al mondo son l'ottava meraviglia.</l>
</lg><lg>
<l>Se guarderai, canzone,</l>
<l>ch'ignuda se' e parli in basso stile</l>
<l>del bel lume gentile,</l>
<l>sola star non vorrai nel sacro fondo</l>
<l>di quest'acque tranquille, ov'io t'ascondo.</l>
</lg>
</lg>
</div2>

<div2 type="poesia">
<head>CLXXXIII</head>
<lg type="canzone">
<lg>
<l>Tempo è, begli occhi, omai che pur vi debbia</l>
<l>veder e 'l fuoco senta,</l>
<l>che dolcemente il cor mi sana e strugge.</l>
<l>Scoprasi il sol, dileguisi la nebbia,</l>
<l>e 'n modo resti spenta</l>
<l>che di mia speme il frutto non adugge.</l>
<l>Il tempo vola e fugge,</l>
<l>e giusto fora pur dopo 'l digiuno</l>
<l>le mie gran fami d'uno</l>
<l>giro gentil dei vostri sì soavi</l>
<l>quetar, che del mio cor portan le chiavi.</l>
</lg><lg>
<l>Chi 'l crederà, che quando i' veggio poi</l>
<l>mostrarsi il nero e 'l bianco</l>
<l>degli occhi ond'arde il cor, e insieme agghiaccia,</l>
<l>voglia mi venga di celarmi a voi,</l>
<l>e si mi treme il fianco,</l>
<l>che di mia tema il segno mostre in faccia?</l>
<l>Non so ciò che mi faccia</l>
<l>di que' begli occhi innanzi al grave assalto,</l>
<l>che d'uomo in freddo smalto</l>
<l>mi cangia a un tratto, a un tratto mi riscalda,</l>
<l>m'ancide e avviva, e ancor m'impiaga e salda.</l>
</lg><lg>
<l>Dico ch'allor allor, ch'intento i' veggio</l>
<l>spiegarsi il paradiso</l>
<l>dei fiammeggianti e altieri vostri rai,</l>
<l>arditamente con li miei patteggio</l>
<l>mirarvi sempre fiso,</l>
<l>n'indi la vista rivoltar già mai.</l>
<l>Ma com'i lumi gai</l>
<l>spargon le fiamme agli occhi miei per contro,</l>
<l>ed io quel lampo incontro,</l>
<l>ratto m'accieco, com'al chiaro sole</l>
<l>notturno augel la vista perder suole.</l>
</lg><lg>
<l>Ma perché in lo splendor più che mortale,</l>
<l>anzi santo e divino,</l>
<l>mille dolcezze stanno sempre a paro</l>
<l>e quanta è quella tema che m'assale,</l>
<l>tanto mi sta vicino</l>
<l>di ferma speme l'ottimo riparo,</l>
<l>ardisco pur al chiaro</l>
<l>vivo splendor girar l'inferma vista,</l>
<l>ch'a poco a poco acquista</l>
<l>il vigor morto, e poi sotto occhio mira</l>
<l>come soave il lume bel si gira.</l>
</lg><lg>
<l>Ché s'io potessi al discoperto un tratto</l>
<l>mirar, come volgete</l>
<l>sovra 'l corso mortal que' vostri ardori,</l>
<l>e discoprir altrui com'è poi fatto</l>
<l>il fuoco ove m'ardete,</l>
<l>morir farei d'invidia mille cori.</l>
<l>Vo di me stesso fori</l>
<l>l'ombra scoprendo dell'ardente lume,</l>
<l>ch'a gir al ciel le piume</l>
<l>mi presta, e son di questo poco incerto;</l>
<l>che fora dunque s'io 'l vedessi certo?</l>
</lg><lg>
<l>Ch'una rivolta sol di quella luce,</l>
<l>ch'ogn'altra luce sgombra,</l>
<l>può far gioir qual sia più mesta mente:</l>
<l>che 'n que' soavi lumi alberga e luce,</l>
<l>e dentro vi s'ingombra</l>
<l>un certo non so che, che l'alma sente,</l>
<l>ma for apertamente</l>
<l>dir non si può, né dimostrar appieno,</l>
<l>che 'l lume bel sereno,</l>
<l>dolce ed amaro, altiero, umìle e piano,</l>
<l>mai non s'aguaglia con parlar umano.</l>
</lg><lg>
<l>Né tu per gir altrove,</l>
<l>canzon, ti partirai dalla sorella,</l>
<l>ché troppo poverella</l>
<l>e mal ornata se' del lume santo,</l>
<l>ond'io la carta vergo al terzo canto.</l>
</lg>
</lg>
</div2>

<div2 type="poesia">
<head>CLXXXIV</head>
<lg type="canzone">
<lg>
<l>Stancar si può la lingua in dir, begli occhi,</l>
<l>le vostre grazie e doti,</l>
<l>ma non già tutte, n'io restar mai sazio;</l>
<l>ch'un pensier vuol Amor ch'ognor mi fiocchi</l>
<l>in mezzo l'alma, e noti</l>
<l>cose a lodarvi di gran tempo e spazio.</l>
<l>Ond'io lodo e ringrazio</l>
<l>la sua virtù, che m'ha di voi sì accenso,</l>
<l>che d'altro mai non penso,</l>
<l>né parlar posso, che di vostra fiamma,</l>
<l>benché ne scriva appena una sol dramma.</l>
</lg><lg>
<l>Tolto di me v'avete sì l'impero,</l>
<l>ch'ad ogni vostra voglia</l>
<l>quel di me fate che vi piace e aggrada.</l>
<l>Ed io di voi contento più non chiero,</l>
<l>né vuo' ch'altro mai voglia</l>
<l>quest'alma, fin che 'l corpo in terra cada.</l>
<l>Voi di virtù la strada</l>
<l>prima m'apriste col tremante raggio,</l>
<l>onde timor non aggio</l>
<l>smarrir la via, poi ch'ei m'è fatto guida,</l>
<l>tant'è vostr'alma luce chiara e fida.</l>
</lg><lg>
<l>Per voi la vita or non mi spiace ch'era</l>
<l>a me noiosa, e a sdegno,</l>
<l>quando viveva peggio assai che morto.</l>
<l>Occhi beati, senza cui si spera</l>
<l>indarno gir al segno,</l>
<l>che di riposo scopre il vero porto.</l>
<l>Ond'io, ch'accese porto</l>
<l>vostre dolci faville in mezzo l'alma,</l>
<l>con così cara salma</l>
<l>vommene lieto, e d'alto desir vago,</l>
<l>né più di basse voglie il cor appago.</l>
</lg><lg>
<l>Veggio, begli occhi, che temprate in modo</l>
<l>il fuoco ond'io m'incendo,</l>
<l>che d'eterno gioir mi fate erede.</l>
<l>E sì m'acqueto, e dolcemente godo,</l>
<l>che chiaro pur comprendo</l>
<l>che questa gioia ogn'altra gioia eccede.</l>
<l>E tengo ferma fede,</l>
<l>che s'io son vivo in tant'affanni e pene</l>
<l>da voi non d'altro viene.</l>
<l>Ché da' bei vostri raggi, e lor aìta</l>
<l>nasce il vigor, che mi nodrisce in vita.</l>
</lg><lg>
<l>Vile era anzi pur morto prima ch'io</l>
<l>del vostr'altiero sguardo,</l>
<l>luci serene, avessi ancor contezza.</l>
<l>Ma com'il vago lume m'infollìo</l>
<l>col fuoco, ove sempre ardo,</l>
<l>ratto conobbi allor la mia bassezza.</l>
<l>Ed ebbi per certezza,</l>
<l>che chi per voi sospira, al vostro fuoco,</l>
<l>come s'infiamma un poco,</l>
<l>si cangia tutto, e tutto si trasforma</l>
<l>e nova prende qualitate e forma.</l>
</lg><lg>
<l>Lasso, se l'ombra poi del fragil velo,</l>
<l>ond'io vo basso e grave,</l>
<l>in me di voi la luce non ombrasse,</l>
<l>amante mai non visse sotto 'l cielo</l>
<l>vita dolce e soave,</l>
<l>ch'al mio piacer di dietro non restasse.</l>
<l>Ma le mie forze casse</l>
<l>di virtute al gentil vostro gran carco</l>
<l>fan che nel dir son parco,</l>
<l>per ciò che cosa voi divina e santa,</l>
<l>ed io vile e mortal di terra pianta.</l>
</lg><lg>
<l>Pur ciò ch'io scorgo, e spesso in carte spiego,</l>
<l>così m'acqueta il core,</l>
<l>ch'altro non bramo, tanto mi diletta;</l>
<l>né mai dal mio voler punto mi piego,</l>
<l>ché 'l vostro gran favore</l>
<l>ogni dolcezza ed ogni pace alletta.</l>
<l>Né credo che perfetta</l>
<l>in terra senza voi più cosa viva,</l>
<l>perché da voi deriva</l>
<l>tutto quel ben, che qui s'agogna e cerca,</l>
<l>che vostra grazia, non tesoro merca.</l>
</lg><lg>
<l>Già l'ho ben detto, Amor, che la mia lingua</l>
<l>non è bastante e forte</l>
<l>de' begli occhi scoprir la gran virtute.</l>
<l>E se talor avvien, che 'n me distingua</l>
<l>la lor beata sorte,</l>
<l>onde dipende sol la mia salute,</l>
<l>i' veggio allor che mute</l>
<l>sarìan le lingue dotte ed ispedite.</l>
<l>Perch' a' begli occhi unite</l>
<l>son tante grazie e parti sì divine,</l>
<l>ch'umano ingegno non vi scorge il fine.</l>
</lg><lg>
<l>Tu viverai con l'altre,</l>
<l>povra canzon, tra queste canne e rive</l>
<l>delle bell'acque vive,</l>
<l>ed io col fuoco d'i bei raggi ardenti</l>
<l>starò per far i giorni miei contenti.</l>
</lg>
</lg>
</div2>

<div2 type="poesia">
<head>CLXXXV</head>
<lg type="sonetto">
<lg>
<l>Occhi sereni, agli occhi miei che date</l>
<l>quanta per occhi mai fu gioia o fia;</l>
<l>occhi beati, pien di leggiadrìa,</l>
<l>che quanti son chiar occhi ognor ombrate;</l>
</lg><lg>
<l>begli occhi e amorosetti, occhi che fate</l>
<l>felice chi vi mira, occhi, che pria</l>
<l>dal volgo mi sviaste, occhi la via</l>
<l>voi soli agli occhi miei del ciel mostrate.</l>
</lg><lg>
<l>Dolci occhi e amari, altieri, umìli e saggi,</l>
<l>occhi gioiosi, lieti, puri e divi,</l>
<l>chiari occhi, onesti, lampeggianti e vaghi,</l>
</lg><lg>
<l>quando sarà che i vostri umani e vivi</l>
<l>lumi, che più del sol han caldi i raggi,</l>
<l>queto rimiri e i miei martìr appaghi?</l>
</lg>
</lg>
</div2>

<div2 type="poesia">
<head>CLXXXVI</head>
<lg type="ballata">
<lg>
<l>Dunque, qual cera al fuoco,</l>
<l>l'alta mia spene consumar si vede,</l>
<l>e vano è il desiar d'aver mercede?</l>
</lg><lg>
<l>Divengan tutti i miei pensier di ghiaccio</l>
<l>e vada ogni desir qual polve al vento,</l>
<l>né grato il mio servir mai veggia farsi.</l>
<l>In sì bel luogo ed alto il cor i' sento,</l>
<l>e con sì stretto nodo quell'allaccio,</l>
<l>che non potrà per modo alcun slegarsi.</l>
<l>Il fuoco mai scemarsi</l>
<l>già non vedrassi, perché la mia fede</l>
<l>e l'altre tutte e poi se stessa eccede.</l>
</lg>
</lg>
</div2>

<div2 type="poesia">
<head>CLXXXVII</head>
<epigraph><p><add resp="ed">[Per Luigi Gonzaga (?)]</add></p></epigraph>

<lg type="sonetto">
<lg>
<l>Quando 'l valor e la prodezza vostra</l>
<l>meco, Signor, i' penso, dico allora:</l>
<l>– questi è sì forte ed animoso ancora,</l>
<l>che di par con Alcide in campo giostra –.</l>
</lg><lg>
<l>E s'eloquenza in voi suoi frutti mostra,</l>
<l>come lo stil sì chiar fa fede ognora,</l>
<l>«ecco», allor grido, «chi le Muse onora</l>
<l>e tanto leva in alto l'età nostra».</l>
</lg><lg>
<l>Le vostre bellicose imprese tali</l>
<l>son che stancar puon Cirra; e 'l vago dire</l>
<l>può torvi a morte e altrui donar la vita.</l>
</lg><lg>
<l>Quanto dunque dovete ognor gioire,</l>
<l>che vostra fama sia con sì bell'ali</l>
<l>con Marte e Febo sovra 'l ciel salita.</l>
</lg>
</lg>
</div2>

<div2 type="poesia">
<head>CLXXXVIII</head>
<epigraph><p><add resp="ed">[Per Luigi Gonzaga (?)]</add></p></epigraph>

<lg type="sonetto">
<lg>
<l>Se del bel viso le fattezze belle,</l>
<l>e l'altre membra a parte a parte i' miro,</l>
<l>dico che 'l biondo Apollo allor rimiro,</l>
<l>così leggiadro e bel vi fan le stelle.</l>
</lg><lg>
<l>Ma come il gran valor aggiunto a quelle,</l>
<l>ed il pregio dell'armi penso e ammiro,</l>
<l>onde vittorie sì famose usciro,</l>
<l>Marte convien per forza ch'i' v'appelle.</l>
</lg><lg>
<l>Mercurio giuro poi che sète allora,</l>
<l>che ragionando d'eloquenza un fiume</l>
<l>sparge il parlar, ch'acqueta ogni furore.</l>
</lg><lg>
<l>Qual meraviglia dunque se v'adora</l>
<l>la bell'Italia com'un sacro Nume,</l>
<l>per voi salir sperando al prisco onore?</l>
</lg>
</lg>
</div2>

<div2 type="poesia">
<head>CLXXXIX</head>
<lg type="canzone">
<lg>
<l>O bella man gentile,</l>
<l>che sovr'ogn'altra mano</l>
<l>di beltà rara il pregio porti e 'l vanto,</l>
<l>come potrà 'l mio stile</l>
<l>umìle, basso e piano,</l>
<l>appien lodarti con sonoro canto?</l>
<l>O cara mano quanto</l>
<l>merti ch'io lodi e prezze</l>
<l>quel vivo, bel colore,</l>
<l>ch'al mondo mostra 'l fiore</l>
<l>di tante doti tue, di tai bellezze;</l>
<l>ché tu sei quella sola</l>
<l>che l'alme ai corpi in un momento invola.</l>
</lg><lg>
<l>Tu sei quell'una, quella,</l>
<l>man delicata e molle</l>
<l>ch'hai d'avorio color e d'alabastro;</l>
<l>tu sei la man sì bella,</l>
<l>cui sovr' il ciel estolle</l>
<l>l'alto favor del tuo superno mastro.</l>
<l>O ciel benigno, ed astro</l>
<l>a me propizio sempre,</l>
<l>o forte mia ventura;</l>
<l>lasso, chi m'assicura,</l>
<l>che di dolcezza il cor non si distempre?</l>
<l>E qual amante al mondo</l>
<l>ha stato sì tranquillo e sì giocondo?</l>
</lg><lg>
<l>Ma chi potrà mai dire</l>
<l>della dolcezza mia</l>
<l>l'incredibil piacer e immensa gioia?</l>
<l>Chi fia che discoprire,</l>
<l>quale e quanto sia,</l>
<l>possa il diletto che non teme noia?</l>
<l>E ben che tosto i' moia,</l>
<l>i' ne morrò contento</l>
<l>d'aver provato prima,</l>
<l>che morte mai m'opprima,</l>
<l>il ben che l'uom eterna in un momento,</l>
<l>in cui dolcezza sede,</l>
<l>che quanta mai dolcezza fosse eccede.</l>
</lg><lg>
<l>Ch' i replicati baci</l>
<l>su quella man soave,</l>
<l>che 'l cor m'annoda e come vuol discioglie,</l>
<l>fur tutti ardenti faci</l>
<l>che m'arser sì, che m'have</l>
<l>qual fenice rifatto alle sue voglie.</l>
<l>Da me stesso mi toglie</l>
<l>la bella mano schietta,</l>
<l>con tanta maestate,</l>
<l>ch'allora mille fiate,</l>
<l>«questa», diss'io, «dal volgo a sé m'alletta;</l>
<l>e all'uno, e all'altro polo</l>
<l>seco m'innalza con famoso volo».</l>
</lg><lg>
<l>Quai d'orïente perle,</l>
<l>ben lucide e polite,</l>
<l>l'India ne mandi o qual più ricco mare,</l>
<l>non sarà, ch'a vederle</l>
<l>non paian scolorite</l>
<l>a par dell'unghie così terse e chiare?</l>
<l>O candor singolare</l>
<l>di que' diti sì vaghi,</l>
<l>così leggiadri e snelli,</l>
<l>che 'l cor da me divelli,</l>
<l>e dolcemente nel martìr m'appaghi;</l>
<l>rara beltà divina,</l>
<l>cui tutto 'l mondo onora, e ognor s'inchina.</l>
</lg><lg>
<l>Quando la bocca posi</l>
<l>su quella per baciarla,</l>
<l>soave albergo d'ogni mio desìo,</l>
<l>chi 'l crederà ch'ascosi,</l>
<l>per più leggiadra farla,</l>
<l>i pargoletti Amor in lei vid'io?</l>
<l>E l'alma quasi uscìo</l>
<l>dalle mie labbra fori</l>
<l>per istar sempre seco,</l>
<l>né dir saprei chi meco</l>
<l>la ritenesse allor in quei favori.</l>
<l>Che s'io n'avessi morte,</l>
<l>qual mai più bel morir o lieta sorte?</l>
</lg><lg>
<l>I' non dovea levarmi,</l>
<l>o bella man giammai,</l>
<l>ma mille e mille baci ancora darti,</l>
<l>ché sol beato farmi,</l>
<l>e trarmi for di guai,</l>
<l>tu puoi: tant'è quel ben, ch'in me comparti.</l>
<l>E di poter baciarti</l>
<l>non fu già poca grazia,</l>
<l>perché fatta sei tale,</l>
<l>che tua bellezza vale</l>
<l>ogni voglia acquetar e render sazia.</l>
<l>Ond'io mi fermo e grido,</l>
<l>che d'ogni gioia in te riposto è 'l nido.</l>
</lg><lg>
<l>Chi può, canzon, ad una ad una, tutte</l>
<l>annoverar le stelle,</l>
<l>dirà di questa le bellezze belle.</l>
</lg>
</lg>
</div2>

<div2 type="poesia">
<head>CXC</head>
<lg type="sonetto">
<lg>
<l>Il grave incendio, dov'ardendo i' vissi</l>
<l>molti e molti anni, come volle Amore,</l>
<l>cercando di smorzar o far minore,</l>
<l>in mille carte discopersi e scrissi.</l>
</lg><lg>
<l>Ma quanto mai cantai, o piansi, o dissi,</l>
<l>nulla scemò del fier e immenso ardore,</l>
<l>che più che pria mi stempra l'alma e 'l core,</l>
<l>sì fur tra salde fiamme avvolti e fissi.</l>
</lg><lg>
<l>Ahi, quanto puote una prescritta usanza,</l>
<l>ch'i' son al fine, e non m'avveggio a pena</l>
<l>ch'un'ora sol del viver mio m'avanza!</l>
</lg><lg>
<l>Signor, che trar mi puoi di tanta pena,</l>
<l>fa' che 'n te fermi sol la mia speranza;</l>
<l>me tu governa, tu sospingi e affrena.</l>
</lg>
</lg>
</div2>

<div2 type="poesia">
<head>CXCI</head>
<lg type="sonetto">
<lg>
<l>Dunque se' morto, e resta il caro armento</l>
<l>privo di guida, o Dafni, in queste piagge;</l>
<l>ecco che già dall'altre si sotragge</l>
<l>la vacca bianca piena di spavento.</l>
</lg><lg>
<l>Di qua fuggir la bionda e nera sento;</l>
<l>la notte e 'l dì, quell'altra, le selvagge</l>
<l>grotte ricerca, e fier' muggiti tragge;</l>
<l>sembra al fuggir la rossa un lieve vento.</l>
</lg><lg>
<l>Fugge il diletto, caro e bianco toro,</l>
<l>di quel d'Europa assai più vago e bello,</l>
<l>e di star stella in ciel più degno assai.</l>
</lg><lg>
<l>Così piangeva sotto un verde alloro</l>
<l>assiso Delio in riva d'un ruscello,</l>
<l>e 'l vento ne portava i duri lai.</l>
</lg>
</lg>
</div2>

<div2 type="poesia">
<head>CXCII</head>
<lg type="canzone">
<lg>
<l>Nelle fiorite piagge, e fertil piano</l>
<l>d'ombrose selve e folti boschi pieno,</l>
<l>che la bell'Adda press'Insubria bagna,</l>
<l>Pan dio d'Arcadia venne, poi che 'n vano</l>
<l>seguì Siringa che d'Amor il seno,</l>
<l>superba e ritrosetta, discompagna.</l>
<l>E 'n la ricca campagna,</l>
<l>d'antiche quercie in mezz'ai santi orrori,</l>
<l>l'albergo elesse e eterno nome diede</l>
<l>al bel Pandino, erede</l>
<l>oggi di più felici e veri onori,</l>
<l>di virtù nido e seggio a casti Amori.</l>
</lg><lg>
<l>Quivi la bella e glorïosa donna,</l>
<l>ch'a' nostri giorni di virtute e grazia,</l>
<l>e di beltate albergo si ritrova,</l>
<l>stassi con sparso crine in nera gonna</l>
<l>e sol di lagrimar s'appaga e sazia,</l>
<l>tant'in lei doglia il duol ognor rinova,</l>
<l>il duol a cui non giova</l>
<l>altrui conforto: sì l'affligge e sface</l>
<l>la morte di un figliuol, tal ch'ella suole,</l>
<l>dall'uno all'altro sole,</l>
<l>piagnendo sempre priva d'ogni pace</l>
<l>starsi, qual neve al sol che si disface.</l>
</lg><lg>
<l>Onde chiavate insieme ambe le mani,</l>
<l>con gli occhi fissi al ciel si lagna e grida,</l>
<l>tal ch'a pietate il marmo può piegarse.</l>
<l>E dice sospirando: – ahi sciocchi e vani</l>
<l>nostri pensieri, e pazzo chi si fida</l>
<l>in ciò ch'ogni momento suol cangiarse!</l>
<l>Invide Parche e scarse,</l>
<l>che 'l caro mio figliuol sì tosto a morte</l>
<l>tiraste, con sì duro e orrendo caso,</l>
<l>che dall'orto all'occaso</l>
<l>del sol, non fu già mai sì fiera sorte</l>
<l>tra quanti qui n'ancide l'empia morte.</l>
</lg><lg>
<l>Come non puotè in me tanto la doglia</l>
<l>ch'i' ne morissi, allor ch'i' vidi il sangue</l>
<l>da quelle membra uscir sì caldo fore?</l>
<l>I' vidi, ahimè, la pargoletta spoglia</l>
<l>d'alto cadendo pallidetta e esangue</l>
<l>restar come tra l'erbe un secco fiore.</l>
<l>Ben è ver che non more</l>
<l>di doglia alcun. I' pur dovea morire</l>
<l>allor che 'l vidi. I' pur morir dovea</l>
<l>quando mancar vedea</l>
<l>il caro mio figliuolo in tal martìre,</l>
<l>che 'n me non può per tempo mai finire.</l>
</lg><lg>
<l>Questa è pur doglia, ch'ogni doglia avanza;</l>
<l>e sovra ogni credenza in me può tanto,</l>
<l>ch'i' ne torrei morir per minor pena.</l>
<l>E peggio si è, che for d'ogni speranza</l>
<l>i' vivo, che cessar mai debbia il pianto</l>
<l>ch'esce dagli occhi miei con larga vena.</l>
<l>Ahi vita amara, e piena</l>
<l>d'aspri tormenti! I' veggio ben ch'omai</l>
<l>sperar non debbo più diletto o gioia,</l>
<l>ma sol angoscia e noia,</l>
<l>che con dogliosi e sempiterni lai,</l>
<l>mi tengan sempre fin ch'io viva in guai.</l>
</lg><lg>
<l>Ché se per morbo il mio figliuol la vita</l>
<l>finit'avesse, a poco a poco quale</l>
<l>suol avvenir in tal' età sovente,</l>
<l>forse ch'all'aspro mio dolor aìta</l>
<l>darei. Ma quand'i' penso all'alte scale,</l>
<l>cagion della rovina sì repente,</l>
<l>mancami allor la mente,</l>
<l>né come viva resti dir saprei.</l>
<l>Ahimè figliuolo, ahimè figliuol mio caro,</l>
<l>in tanto duol amaro</l>
<l>il resto lasci delli giorni miei,</l>
<l>che se morta non fossi i' ne morrei.</l>
</lg><lg>
<l>Or quando mai potrò, figliuol, vederti,</l>
<l>che senza te la vita non m'aggrada,</l>
<l>ove mai sempre il cor doglioso geme?</l>
<l>Lassa, che non feci io per ritenerti?</l>
<l>Ma non puotè Esculapio, o Apollo, a bada</l>
<l>l'alma tener in tante doglie estreme.</l>
<l>Non valse il colto seme</l>
<l>a piena luna, e meno il suco d'erbe,</l>
<l>né tra le pietre il verde e fin smeraldo.</l>
<l>Né lo bel diaspro il caldo</l>
<l>sangue fermò, che dalle piaghe acerbe</l>
<l>correa, qual rio che larga vena serbe.</l>
</lg><lg>
<l>Ind'io mirando que' begli occhi, quelli</l>
<l>occhi tuoi dolci,ombrar eterna notte,</l>
<l>e 'l dolce ragionar finir in tutto,</l>
<l>più di te morta, i già leggiadri e belli</l>
<l>lumi bagnai, con lagrime interrotte</l>
<l>da fier singhiozzi e sospiroso lutto.</l>
<l>E 'l viso bel distrutto,</l>
<l>e la soave bocca in ogni lato</l>
<l>baciai più volte, stand'intenta allora</l>
<l>ch'uscisse l'alma fora,</l>
<l>acciò cogliessi almen lo spirto amato</l>
<l>sulle tue labbra con l'ultimo fiato.</l>
</lg><lg>
<l>Dunque, figliuol, l'acerbo mio cordoglio</l>
<l>s'hai teco quell'amor che 'n terra avevi,</l>
<l>mira dal ciel, e vieni a consolarmi.</l>
<l>Tu sai che giustamente pur mi doglio,</l>
<l>da poi che fur i giorni tuoi sì brevi,</l>
<l>ch'assai più tempo lieta dovean farmi.</l>
<l>Ahimè, perché donarmi</l>
<l>non volle grazia il ciel, ch'a questo passo</l>
<l>teco, figliuol à–. Qui tacque, né più disse:</l>
<l>ch'ambe le luci fisse</l>
<l>al ciel avendo, il corpo quasi casso</l>
<l>parve di vita, ed ella farsi un sasso.</l>
</lg><lg>
<l>Turbosse allor il cielo</l>
<l>per non veder che 'l cor di duol si svella</l>
<l>fra le più belle donne alla sì bella.</l>
</lg>
</lg>
</div2>

<div2 type="poesia">
<head>CXCIII</head>
<epigraph><p><add resp="ed">[A Claudio Rangone]</add></p></epigraph>

<lg type="sonetto">
<lg>
<l>Qual luogo avrai, magnanimo Signore,</l>
<l>tra' glorïosi ed immortali eroi,</l>
<l>se giovanetto ancor li fatti tuoi</l>
<l>ti dan dell'armi il principal onore?</l>
</lg><lg>
<l>E qual mai stile fia, che 'l tuo valore</l>
<l>aguagli e spieghi quanto vali e puoi,</l>
<l>se dalli nostri fino ai liti Eoi</l>
<l>traluce il sol del chiaro tuo splendore?</l>
</lg><lg>
<l>Non sperar dunque alli tuoi merti uguale</l>
<l>luogo fra noi, che su nel ciel a canto</l>
<l>a Marte il seggio tua virtù ti dona.</l>
</lg><lg>
<l>Né sia poeta alcun che stenda l'ale</l>
<l>presso al tuo volo, ch'ei s'innalza tanto,</l>
<l>che dietro lascia Cirra ed Elicona.</l>
</lg>
</lg>
</div2>

<div2 type="poesia">
<head>CXCIV</head>
<lg type="sonetto">
<lg>
<l>Non perder più saette, o sommo Giove,</l>
<l>ma spegni il tuo furor, ammorza l'ira,</l>
<l>che di costor che temi nessun spira,</l>
<l>ma di Pittor son opre eccelse e nove.</l>
</lg><lg>
<l>State, Giganti; a che mostrar più prove</l>
<l>se contra voi qui Giove non s'adira,</l>
<l>non folgora, non tuona, o strali tira?</l>
<l>Mirate ch'egli è pinto e non si move.</l>
</lg><lg>
<l>Or ben si vede quanto può l'ingegno,</l>
<l>e la maestra man del rar Pittore,</l>
<l>ove s'inganna l'uomo e Giove ancora.</l>
</lg><lg>
<l>Tacciasi Zeusi, e stia Parrasio fore;</l>
<l>Giulio Romano d'altro onor più degno</l>
<l>sarà cantato, e più famoso ancora.</l>
</lg>
</lg>
</div2>

<div2 type="poesia">
<head>CXCV</head>
<epigraph><p><add resp="ed">[A Francesco I di Francia]</add></p></epigraph>

<lg type="sonetto">
<lg>
<l>Poiché, dal sol nascente al basso occaso,</l>
<l>e, fe', da tramontana al mezzo giorno,</l>
<l>ancisi i mostri, Alcide, il mondo adorno,</l>
<l>stracco non già ma sazio alfin rimaso,</l>
</lg><lg>
<l>l'alto suo seggio sovra questo vaso</l>
<l>che cinge il laco, ed il palazzo intorno,</l>
<l>elesse, invitto Re, per suo soggiorno</l>
<l>qual luogo che non teme sorte o caso.</l>
</lg><lg>
<l>A questo sol si mosse per mostrarti,</l>
<l>che 'n tutto al tuo valor adesso ei cede,</l>
<l>come a chi merta il primo in terra onore.</l>
</lg><lg>
<l>Se di se stesso adunque fatti erede,</l>
<l>discaccia arditamente chi turbarti</l>
<l>il regno cerca, che sarai vittore.</l>
</lg>
</lg>
</div2>

<div2 type="poesia">
<head>CXCVI</head>
<epigraph><p><add resp="ed">[A Francesco I di Francia]</add></p></epigraph>

<lg type="sonetto">
<lg>
<l>Per l'alto impero della gran Matrigna</l>
<l>discese Alcide alli tartarei chiostri,</l>
<l>cacciò del mondo tanti crudi mostri</l>
<l>quanti n'avea la terra aspra e maligna.</l>
</lg><lg>
<l>Giunto qui, con la destra ancor sanguigna:</l>
<l>– vuoi tu, Giunone –, disse, – ch'io dimostri</l>
<l>la forza? Qui non fanno i ferri nostri</l>
<l>tra gente sì cortese e sì benigna –!</l>
</lg><lg>
<l>Qui dunque ancora la mia stanza fia,</l>
<l>quando di Franza il Re Francesco primo</l>
<l>di marmo il fonte adornerà con arte.</l>
</lg><lg>
<l>Allor se 'l dritto previdendo estimo,</l>
<l>ei di fortezza fia e cortesia,</l>
<l>Augusto in pace, in guerra un novo Marte.</l>
</lg>
</lg>
</div2>

<div2 type="poesia">
<head>CXCVII</head>
<epigraph><p><add resp="ed">[A Francesco I di Francia]</add></p></epigraph>

<lg type="sonetto">
<lg>
<l>Se 'l nome chiar di Livio padovano</l>
<l>via più di Roma a que' buon tempi puote</l>
<l>per l'alta sua facondia e dolci note,</l>
<l>genti tirar a sé dal lito ispano,</l>
</lg><lg>
<l>gallico Re, parer non ti dê strano,</l>
<l>che 'l vostro gran valor e rara dote</l>
<l>tiri dall'Austro al frigido Boote</l>
<l>ad ammirarvi ogni uom in questo piano.</l>
</lg><lg>
<l>Ché quanto è qui di bel ancor che sia</l>
<l>d'ogni edificio bel più bel, e tanto</l>
<l>s'alzi che sovra tutti gli altri sale,</l>
</lg><lg>
<l>pur vera fama a voi sol dona il vanto;</l>
<l>d'ogni grandezza, e larga cortesia</l>
<l>quanto più l'uom d'ogn'altra cosa vale.</l>
</lg>
</lg>
</div2>

<div2 type="poesia">
<head>CXCVIII</head>
<epigraph><p><add resp="ed">[A Giulio Cesare Bordoni]</add></p></epigraph>

<lg type="sonetto">
<lg>
<l>Mentre il gran Giulio Scala in alto sale,</l>
<l>dolce cantando tanti eccelsi Eroi,</l>
<l>è tra' poeti il primo oggi fra noi,</l>
<l>e rende il nome lor chiaro e immortale.</l>
</lg><lg>
<l>Beato lui, che tanto vede e vale</l>
<l>che vera vita dona all'uomo poi</l>
<l>che fiera morte, con gli artigli suoi,</l>
<l>sotterra mette il velo infermo e frale.</l>
</lg><lg>
<l>E s'ei più viva vita a' morti dona</l>
<l>di quella della vita, a lui che fia</l>
<l>poi che l'alma sarà nel ciel salita?</l>
</lg><lg>
<l>O ben nata alma, o mente sacra e pia,</l>
<l>s'or il suo nome sì famoso suona,</l>
<l>ecco ch'allor eterno ogni uom l'addita.</l>
</lg>
</lg>
</div2>

<div2 type="poesia">
<head>CXCIX</head>
<epigraph><p><add resp="ed">[A Giulio Cesare Bordoni]</add></p></epigraph>

<lg type="sonetto">
<lg>
<l>Miracol di natura qual maggiore</l>
<l>si vide già, né si vedrà più mai?</l>
<l>E cerca, e mira pur quanto tu sai,</l>
<l>ch'ogni altro a par di questo fia minore.</l>
</lg><lg>
<l>Ecco il mirando ed unico stupore,</l>
<l>che 'n un sol corpo vivere vedrai</l>
<l>cinque alme eccelse, che vinser d'assai</l>
<l>quante lodate fur con vero onore.</l>
</lg><lg>
<l>Il nostro Scala, s'entra in Elicona,</l>
<l>Virgilio è schietto, e se la prosa infiora</l>
<l>quel d'Arpin senti i folgori vibrare.</l>
</lg><lg>
<l>Se poi natura cribra e sceglie fora</l>
<l>le cose occulte, il gran Stagira suona,</l>
<l>e Marte in l'arme e Febo in l'erbe appare.</l>
</lg>
</lg>
</div2>

<div2 type="poesia">
<head>CC</head>
<epigraph><p><add resp="ed">[A Giulio Cesare Scaligero]</add></p></epigraph>

<lg type="sonetto">
<lg>
<l>Erra chi morta, Cesare, mi crede,</l>
<l>se ben al volgo par che morta sia;</l>
<l>segno fatto è del ciel la forma mia</l>
<l>di maggior stato e nuovo regno erede.</l>
</lg><lg>
<l>Ché 'l sommo Giove il luogo mi concede,</l>
<l>che d'Erigone il can teneva pria,</l>
<l>e vuol che 'l Sirio ardente meco stia,</l>
<l>che spesso coll'ardor la terra fiede.</l>
</lg><lg>
<l>Ma per temprar il caldo ch'or sì forte</l>
<l>i vostri corpi stempra, ebbi di grazia</l>
<l>l'urna versar ch'Acquario rinovella.</l>
</lg><lg>
<l>Meco t'allegra adunque di mia sorte,</l>
<l>e chino il gran Motor loda, e ringrazia,</l>
<l>che di corgnuola in ciel m'ha fatta stella.</l>
</lg>
</lg>
</div2>

<div2 type="poesia">
<head>CCI</head>
<epigraph><p><add resp="ed">[A Silvio Savelli]</add></p></epigraph>

<lg type="sonetto">
<lg>
<l>Che fora Ulisse, Achille e gli altri Eroi,</l>
<l>ch'arser di Troia le superbe mura,</l>
<l>se 'l grand'Omero non pigliasse cura</l>
<l>vivi tenerli con li versi suoi?</l>
</lg><lg>
<l>Così vedesi Enea chiaro fra noi,</l>
<l>che morte o 'l tempo il nome non gli oscura,</l>
<l>perché Virgilio il trâ di sepoltura</l>
<l>e vuol che viva mille etati e poi.</l>
</lg><lg>
<l>Non val, Savello, in fatti eccelsi e magni,</l>
<l>la vita consumar cercando lode</l>
<l>senz'il favor d'un nobile poeta.</l>
</lg><lg>
<l>Ché son nostr'opre alfin tela di ragni,</l>
<l>soggette al tempo, che le guasta e rode,</l>
<l>se qualche dotta Musa nol divieta.</l>
</lg>
</lg>
</div2>

<div2 type="poesia">
<head>CCII</head>
<lg type="ballata">
<lg>
<l>Come potrò mai dire</l>
<l>ch'io viva, e vita questo viver sia,</l>
<l>s'è senza vita ognor la vita mia?</l>
</lg><lg>
<l>Il vivo raggio, che dagli occhi viene</l>
<l>della mia donna, Amore,</l>
<l>l'esca porgeva al lasso viver mio;</l>
<l>onde tal forza ne prendeva il core,</l>
<l>che fra l'acerbe pene</l>
<l>mi dava d'ogni strazio sempre oblìo,</l>
<l>e sol intent' er'io</l>
<l>al dolce sfavillar di quella pia</l>
<l>vista, che 'n terra un paradiso cria.</l>
</lg><lg>
<l>Ben mi potea chiamar contento e vivo,</l>
<l>allor ch'a lei presente</l>
<l>gustava in que' bei lumi ogni dolcezza;</l>
<l>or che mia sorte me ne tiene absente,</l>
<l>né veggio il lume divo,</l>
<l>questa mia vita il viver più non prezza.</l>
<l>Né vita è pur, ché mezza,</l>
<l>anzi già tutta, è morta. Ahi sorte ria,</l>
<l>di me senz'il favor di quel che fia?</l>
</lg><lg>
<l>Quand'io lasciai sul Mencio quella vaga</l>
<l>luce amorosa, allora</l>
<l>lasciai la vita innanzi alla mia vita.</l>
<l>Quivi da me lontana ella dimora</l>
<l>sol di quel lume vaga,</l>
<l>ov'ogni grazia il ciel tien sempr' unita.</l>
<l>Ivi quel ben s'addita,</l>
<l>che fa ch'un uom senz'alma in vita stia</l>
<l>e paia vivo come già solìa.</l>
</lg><lg>
<l>I' non son vivo, Amor, né mai potrei</l>
<l>viver lontan da quella,</l>
<l>che, come vuol, il cor or m'apre or serra.</l>
<l>Così mi diede il ciel, e la mia stella,</l>
<l>il dì che mi rendei</l>
<l>a lei del Mencio in la famosa terra.</l>
<l>Quivi mia pace e guerra</l>
<l>tempra mai sempre, e me da me disvìa,</l>
<l>per cui se stesso il cor disprezza e oblia;</l>
</lg><lg>
<l>onde non so se morto o vivo sono</l>
<l>da poi che 'l mio conforto,</l>
<l>come mia stella vuol, abbandonai.</l>
<l>E se di vita il segno in viso porto,</l>
<l>vien così raro dono</l>
<l>da' begli occhi più chiar che 'l sol assai.</l>
<l>Ché fanno ancor que' rai,</l>
<l>con la virtù di lor pietà natìa,</l>
<l>spirar la vita in me, com'era pria.</l>
</lg><lg>
<l>Ahi strana vita, che pur morta spiri,</l>
<l>ond'io tal provo strazio,</l>
<l>che giunto son di Stige sulla riva:</l>
<l>quanto di fiumi, mari e monti spazio</l>
<l>da que' soavi giri</l>
<l>mi tien diviso, e posso dir ch'i' viva?</l>
<l>In tutto l'alma schiva</l>
<l>meco restar a farmi compagnia,</l>
<l>né trova a darmi aìta più la via.</l>
</lg><lg>
<l>Così mi veggio, Amor, già giunto a tale</l>
<l>ch'io vivo non vivendo</l>
<l>e d'uomo sono un'ombra sol e un segno.</l>
<l>E pur mi meraviglio, morto essendo,</l>
<l>che 'l pianto in me sì sale</l>
<l>qual era allor ch'entrai dentro il tuo regno.</l>
<l>Però per fermo i' tegno</l>
<l>morendo non morir, e tutta via</l>
<l>per fuggir morte il cor morir disia.</l>
</lg>
</lg>
</div2>

<div2 type="poesia">
<head>CCIII</head>
<lg type="sonetto">
<lg>
<l>Ha l'alto ciel un Sol infra le stelle,</l>
<l>in terra fra le donne questa è un sole;</l>
<l>Febo alle stelle il lume donar suole,</l>
<l>prendon beltà da questa l'altre belle.</l>
</lg><lg>
<l>Ovunque gira Febo le fiammelle</l>
<l>gli uomini avviva, i pesci e le vïole;</l>
<l>di questa la beltà, com'ella vuole,</l>
<l>tutti i cor nutre e for de' petti svelle.</l>
</lg><lg>
<l>All'apparir del sol ogn'altra luce</l>
<l>s'asconde e fugge; quando quest'appare</l>
<l>altro che 'l suo splendor a noi non luce.</l>
</lg><lg>
<l>Suol nebbia spesso i raggi al sol ombrare,</l>
<l>di questa la beltà così riluce</l>
<l>ch'ognor più chiara e bella si suol fare.</l>
</lg>
</lg>
</div2>

<div2 type="poesia">
<head>CCIV</head>
<lg type="sonetto">
<lg>
<l>Molte stagion' di ghiaccio, e ancor di fiori,</l>
<l>sempr' agghiacciando, e sempr' ardendo ho corse</l>
<l>da che 'l verme d'Amor il cor mi morse,</l>
<l>cagion de' miei soverchi aspri dolori.</l>
</lg><lg>
<l>Da indi in qua, d'ogni speranza fori</l>
<l>d'aver mai tregua, quanto in ciò m'occorse</l>
<l>scrissi piagnendo, e della vita in forse,</l>
<l>ancor travaglio in mille strani errori.</l>
</lg><lg>
<l>E ben che veggia, come fatto veglio,</l>
<l>cangiato ho il pelo, e quasi giunto a riva,</l>
<l>abbia di vita omai o nulla o poco,</l>
</lg><lg>
<l>pur forza m'è ch'al suo voler i' viva,</l>
<l>e sì da lunge innanzi abbia lo speglio</l>
<l>di quell'eterno d'i begli occhi fuoco.</l>
</lg>
</lg>
</div2>

<div2 type="poesia">
<head>CCV</head>
<argument><p>Canzone del Bandello della bellezza e delle rarissime grazie
della divina signora Lucrezia Gonzaga di Gazuolo</p></argument>

<lg type="canzone">
<lg>
<l>Amor più volte mostro</l>
<l>m'ha nei begli occhi della donna mia,</l>
<l>come per lor trïonfa e spiega l'ali;</l>
<l>e dicemi: – i' ti mostro,</l>
<l>amante, cosa ch'impossibil fia,</l>
<l>che mai si veggia più fra voi mortali.</l>
<l>Ché quante sono, o fur mai donne uguali</l>
<l>non vedi a questa, ond'io men vado altiero:</l>
<l>ché senza il suo favor nulla sarei –.</l>
<l>Poi scopre agli occhi miei</l>
<l>cose, che dir altrui poter non spero.</l>
<l>Ma tant'è quel desìo,</l>
<l>ch'accende questo dolce lusinghiero</l>
<l>di scoprir ciò ch'ognor in lei vegg'io,</l>
<l>che di parlarne alquanto, almen desìo.</l>
</lg><lg>
<l>Ma come posso, Amore,</l>
<l>mostrar parlando tanta maestate</l>
<l>se l'intelletto non la scorge a pena?</l>
<l>Ché ciò che splende fore</l>
<l>(non pur l'interna e sacra chiaritate</l>
<l>al volgo ascosa e d'alte doti piena)</l>
<l>ogn'alto ingegno abbaglia, avanza e affrena,</l>
<l>e ratto fallo andar for di se stesso,</l>
<l>per tant'eccelse e rare meraviglie.</l>
<l>E pur tu vuoi ch'io piglie</l>
<l>ardir di palesar, e far espresso</l>
<l>ciò ch'impossibil parme</l>
<l>ch'io dica, e dove indarno mi son messo.</l>
<l>I' nol potrò scoprir, ché 'l ciel levarme</l>
<l>non vuol tant'alto, ov'io potrei bearme.</l>
</lg><lg>
<l>Ché s'io potessi, o donna,</l>
<l>tanto di voi parlar quant'è 'l desire,</l>
<l>e quanto meco, e con Amor ragiono,</l>
<l>voi diverreste donna</l>
<l>di quanto vuol Iddio che 'l ciel rimire:</l>
<l>tante in voi doti, e tante grazie sono,</l>
<l>che un sol de' vostri discoperto dono,</l>
<l>come l'indica pietra il ferro fura,</l>
<l>tirerebbe ciascuno a contemplarvi;</l>
<l>e china ad adorarvi</l>
<l>vedreste in terra ogni opra di Natura.</l>
<l>Ond'io, che vosco a lato</l>
<l>sempre mi trovo (oh forte mia ventura!),</l>
<l>a dito mostro, lieto e fortunato</l>
<l>(vostra mercé), sarei talor chiamato.</l>
</lg><lg>
<l>Indi avverrebbe poi,</l>
<l>ch'al vostro pregio, e all'alta gloria vostra,</l>
<l>ed al mio bene invidia il mondo avrebbe.</l>
<l>Così posta per voi</l>
<l>in colmo d'ogni gloria l'età nostra</l>
<l>vedrei, ché tanta grazia mai non ebbe.</l>
<l>E fora il grido tal, ch'ogni uom direbbe,</l>
<l>oh ben divino, oh grazia mai non vista,</l>
<l>né sotto il ciel da riveder più mai!</l>
<l>Questa coi santi rai</l>
<l>ch'escon sì ardenti dalla vaga vista,</l>
<l>a' corpi l'alme invola,</l>
<l>e questi col suo dir ognor le acquista</l>
<l>eterna fama, e seco al ciel se 'n vola:</l>
<l>egli beato, ella felic' e sola.</l>
</lg><lg>
<l>Or lasso, il ciel mi nega</l>
<l>ingegno e forza a tant'eccelsa impresa,</l>
<l>e resta sol ardita in me la voglia.</l>
<l>Ma sotto 'l peso piega</l>
<l>la debil forza sì, che l'è contesa</l>
<l>quell'alta guida, ch'a cantar l'invoglia.</l>
<l>E questo è quel che fa, che sempre in doglia</l>
<l>vivendo stommi, e resto for di spene</l>
<l>d'aver al vostro merto uguale il canto.</l>
<l>Ché ciò che mai da canto</l>
<l>mette il pensier, ch'al mio voler s'attiene,</l>
<l>com'egli è sculto in mente,</l>
<l>così perfetto poi di for non viene.</l>
<l>Perciò la lingua sì confusamente</l>
<l>parla, ch'a par del ver nulla si sente.</l>
</lg><lg>
<l>Almen mi desse il cielo</l>
<l>che come in chiaro, fresco e puro rivo</l>
<l>si vede tutto quel che serba al fondo,</l>
<l>così 'l terrestre velo</l>
<l>ciò che nel cor pensando formo e scrivo,</l>
<l>non mi togliesse rimirar profondo.</l>
<l>Ivi vedreste, allor, ch'amante al mondo</l>
<l>non ha pensier uguali a' miei pensieri,</l>
<l>ch'affina Amor nel vostro vago viso.</l>
<l>Ivi mirando fiso</l>
<l>quanti ho di voi concetti santi e altieri,</l>
<l>e ciò che 'n verso e 'n prosa,</l>
<l>di dir la lingua par che si disperi,</l>
<l>direste sospirando: – questa è cosa</l>
<l>da farmi eterna, chiara e glorïosa –.</l>
</lg><lg>
<l>E ben ch'ognor m'avveggia</l>
<l>come non giungo di tant'opra al segno,</l>
<l>che non la scerne appena l'intelletto,</l>
<l>lo spirto pur vaneggia</l>
<l>d'eccelse voglie e d'alto desir pregno,</l>
<l>sforzandosi scoprir ciò ch'ho nel petto.</l>
<l>Ma non segue al desir ugual l'effetto.</l>
<l>Ond'appo voi il non poter mi vaglia</l>
<l>a giusta scusa, acciò ch'al mondo avaro</l>
<l>sia manifesto e chiaro,</l>
<l>che sì il vostro valor mi preme e abbaglia,</l>
<l>che di quell'il gran carco</l>
<l>contende, che di for lo stil non saglia,</l>
<l>come la mente ognor n'informo e carco,</l>
<l>tal che, nel dir, or resto vinto or parco.</l>
</lg><lg>
<l>A che dunque s'ammira,</l>
<l>chi vede 'n mezzo ai bei vostr'occhi ognora</l>
<l>trovarsi Amor dalla sua madre Dea,</l>
<l>se chi ben fiso mira</l>
<l>vede ch'Amor voi senz'Amor non fora,</l>
<l>che quella sète, dov'Amor si crea?</l>
<l>Voi d'Amor madre, voi del mondo Idea,</l>
<l>che fra' fastidi dell'umana vita</l>
<l>pace porgete a chi v'adora e segue.</l>
<l>E tanto si consegue,</l>
<l>che gioia date eterna ed infinita,</l>
<l>che d'ogni ben n'appaga,</l>
<l>tant'è il favor di vostra dolce aìta.</l>
<l>Onde la Fama ognor gridando vaga</l>
<l>la divina <hi rend="sc">Lucrezia</hi> di Gonzaga.</l>
</lg><lg>
<l>Se forza al mio desir, donna, darete,</l>
<l>i' canterò di voi cose sì belle</l>
<l>che fermerò col sol tutte le stelle.</l>
</lg>
</lg>
</div2>
</div1>

<div1 type="parte">
<head><add resp="ed">II</add></head>
<head><add resp="ed">Rime estravaganti</add></head>

<div2 type="poesia">
<head>CCVI</head>
<lg type="sonetto">
<lg>
<l>Ho mille lacci al collo, e sciolto vado,</l>
<l>nulla mi penso, e sempre sto in pensiero,</l>
<l>vivo d'un sguardo, e de quel sguardo pero,</l>
<l>bramo quïete, e 'l travagliar m'agrado;</l>
</lg><lg>
<l>erro in un fiume, e mai non perdo il guado,</l>
<l>e temo di morir, e morte chero,</l>
<l>in me non è speranza, e ognor i' spero,</l>
<l>ardito al tutto, e d'ogni cosa bado;</l>
</lg><lg>
<l>sovra alti monti stommi, e sonno al basso,</l>
<l>alcun non stimo, e tut' il mondo temo,</l>
<l>varco gran terre, e mai non muovo il passo;</l>
</lg><lg>
<l>i' sono in doglia, e son di doglia scemo,</l>
<l>e sono in un momento un omo e un sasso,</l>
<l>ché due begl'occhi fan ch'io sudo e tremo.</l>
</lg>
</lg>
</div2>

<div2 type="poesia">
<head>CCVII</head>
<lg type="sonetto">
<lg>
<l>Del sol le rote il Capitano ebreo</l>
<l>fermò seguendo la nemica traccia;</l>
<l>Jove dui notti insieme agiunge e alaccia</l>
<l>alor ch'Almena d'Ercol madre feo.</l>
</lg><lg>
<l>Ecco ch'in questo tempo e secol reo</l>
<l>e l'una e l'altra rota questa aggiaccia,</l>
<l>che mentre de fermarli par lei piaccia,</l>
<l>tanto di corso il sol mai non perdeo.</l>
</lg><lg>
<l>Ché non d'un giorno e de due notti sole</l>
<l>da lei se lega o se ritiene il tempo,</l>
<l>ma tanto il tien ligato quanto vuole.</l>
</lg><lg>
<l>Donque felice è pur chi 'n questo tempo</l>
<l>vivo se trova, dove questa suole</l>
<l>sforzar che 'l tempo resti senza tempo.</l>
</lg>
</lg>
</div2>

<div2 type="poesia">
<head>CCVIII</head>
<lg type="sonetto">
<lg>
<l>Se questa sforza il fugitivo tempo</l>
<l>qua giù fermarsi, e star da sé diviso,</l>
<l>è che da' soi begl'occhi un paradiso</l>
<l>ognor se crea con eterno tempo;</l>
</lg><lg>
<l>e come in ciello mai non corre tempo</l>
<l>a chi contempla quel divino viso,</l>
<l>cossì chi questa in terra mira fiso,</l>
<l>veramente io vo dir: – io non m'atempo –.</l>
</lg><lg>
<l>Ch'in que' begl'occhi umana vista scorge</l>
<l>un certo non so che, con tanta grazia,</l>
<l>ch'eterna vita a tutt'il mondo porge.</l>
</lg><lg>
<l>Onde tant'alta donna ognun ringrazia,</l>
<l>po' che per lei non casca Febo o sorge,</l>
<l>ed ogni nostra voglia in lei se sazia.</l>
</lg>
</lg>
</div2>

<div2 type="poesia">
<head>CCIX</head>
<lg type="sonetto">
<lg>
<l>Amor, Fortuna in la stagion più acerba</l>
<l>fan gioir lieti amanti in gran diletto;</l>
<l>pianti per me, dolor, fiamme e suspetto,</l>
<l>nella stagion più lieta se riserba;</l>
</lg><lg>
<l>e quando il duol altrui se disacerba,</l>
<l>s'acolma in me di grave pene il petto;</l>
<l>ricevon gli altri guidardon perfetto,</l>
<l>raccogl'io del mio seme i frutti in erba;</l>
</lg><lg>
<l>prendon conforto gli altri ne i pensieri,</l>
<l>vegg'io gli mei penser romper nel mezo;</l>
<l>lacrime io, riso e gioia altri raccoglie;</l>
</lg><lg>
<l>benegni ad altri, a me i sembianti altieri,</l>
<l>segno di speme ad me, che speme toglie:</l>
<l>Amor, Fortuna al fin m'han tolto in mezo.</l>
</lg>
</lg>
</div2>

<div2 type="poesia">
<head>CCX</head>
<lg type="sonetto">
<lg>
<l>L'avorio schietto e la fiorita falda</l>
<l>d'un chiar cristallo, e le vermiglie rose,</l>
<l>con le forbite perle e l'amorose</l>
<l>vïole, di che Amor m'agiaccia e scalda,</l>
</lg><lg>
<l>quella tenera, fresca, viva e calda</l>
<l>neve, che 'l sol non teme, le nascose</l>
<l>al volgo gran belleze, che dispose</l>
<l>Natura in una man paurosa e balda,</l>
</lg><lg>
<l>cossì mi stanno al cor, che 'l mio desio</l>
<l>di quanto avien ch'io miri, parli o pensi,</l>
<l>for che di lei, m'apporta ogn'or oblio.</l>
</lg><lg>
<l>O bella man che 'l tuo valor dispensi</l>
<l>in tormentarmi ogn'or, non sai ben ch'io</l>
<l>da te la fiamma accesa mai non spensi?</l>
</lg>
</lg>
</div2>

<div2 type="poesia">
<head>CCXI</head>
<lg type="sonetto">
<lg>
<l>Contrario al tuo bel sol non è mai stato,</l>
<l>donna gentil, il ciel, quando tu puoi</l>
<l>portarlo da gli Esperii a i liti Eoi</l>
<l>ed indi alzarlo sovra il ciel stellato;</l>
</lg><lg>
<l>ché a questo ogn'altro stile è mal limato</l>
<l>e sarà sempre, e sol i versi tuoi</l>
<l>porranlo fra' famosi antiqui eroi</l>
<l>ch'han dopo morte eterna fama a lato.</l>
</lg><lg>
<l>Né ti scusar ch'a tant'ardor concetto</l>
<l>ti manchi ugual, ch'a quel che tocchi segno</l>
<l>d'i nostri tempi stile ancor non sale.</l>
</lg><lg>
<l>Dispiega dunque in carte il bel disegno,</l>
<l>fatto da quel felice alto intelletto</l>
<l>che teco il tuo bel sol farà immortale.</l>
</lg>
</lg>
</div2>

<div2 type="poesia">
<head>CCXII</head>
<lg type="sonetto">
<lg>
<l>Magnanim'Attelan, s'il gran Marchese</l>
<l>un folgor di bataglia è in terra solo,</l>
<l>e 'l Latin col Tedesco e lo Spagnuolo,</l>
<l>conduce armati senza lor contese,</l>
</lg><lg>
<l>e s'il lombardo fertile Paese</l>
<l>or ha difeso dal nemico stuolo,</l>
<l>e al fiero Gallo tolto il gir a volo,</l>
<l>che con suoi vanni tutta Italia offese,</l>
</lg><lg>
<l>onde 'l Tesin le rive in ogni banda</l>
<l>tranquillo bagna e glorïoso infiora</l>
<l>de le regali, ostili, ricche spoglie,</l>
</lg><lg>
<l>meraviglia non è, perciò ch'ogn'ora</l>
<l>dal ciel favor il Re d'il ciel gli manda</l>
<l>cui già Vittoria consacrò per moglie.</l>
</lg>
</lg>
</div2>

<div2 type="poesia">
<head>CCXIII</head>
<lg type="sonetto">
<lg>
<l>Troncat'ha morte l'ali a l'alto volo</l>
<l>de l'invitto, gentil, forte Marchese,</l>
<l>cui tante glorïose e rare imprese</l>
<l>portano chiaro a l'uno e l'altro polo.</l>
</lg><lg>
<l>Ché egli era in terra qual fenice solo,</l>
<l>che, quant'ascender può mortal, ascese,</l>
<l>ond'or si vede il danno assai palese</l>
<l>che la milizia sofre in tanto duolo.</l>
</lg><lg>
<l>Piagne ella, e seco ancor l'augel di Giove</l>
<l>si lagna, e 'l chiar Sebeto, in duri lai</l>
<l>di fior le sponde lagrimoso spoglia.</l>
</lg><lg>
<l>E quando mai s'udir sì crudi guai,</l>
<l>cagion sì giusta a lagrimar? Che move</l>
<l>Europa tutta a star mai sempre in doglia?</l>
</lg>
</lg>
</div2>

<div2 type="poesia">
<head>CCXIV</head>
<lg type="sonetto">
<lg>
<l>Tanti trofei e tant'eccelse spoglie,</l>
<l>di quanti carco si vedeva ogn'ora</l>
<l>il gran Marchese che, di vita fuora,</l>
<l>più che mai vive e chiara fama coglie,</l>
</lg><lg>
<l>fur la cagion di vostr'amare doglie,</l>
<l>Signor, ché morte tenne certo allora</l>
<l>ch'ei, d'anni pieno come d'opre ancora,</l>
<l>fosse al fin gionto che di vita scioglie.</l>
</lg><lg>
<l>Giovane d'anni fu, ma vecchio d'opre,</l>
<l>ché tali e tante in breve tempo foro</l>
<l>ch'il grande lor valor il mondo ha pieno.</l>
</lg><lg>
<l>Ma, se la tomba sì famosa copre</l>
<l>con alte palme un trïonfal alloro,</l>
<l>venga ogni pianto a tanta gloria meno.</l>
</lg>
</lg>
</div2>

<div2 type="poesia">
<head>CCXV</head>
<lg type="ballata">
<lg>
<l>Intorn'a l'onorata altiera tomba</l>
<l>ove riposa il gran figliuol di Marte</l>
<l>di lauri e palme sian le frondi sparte</l>
<l>né mai vi cessi il suon d'orrenda tromba.</l>
</lg><lg>
<l>Poi vi s'intagli in dïamante ch'egli</l>
<l>il Rodano frenò, la Scesia ed Oglio,</l>
<l>il Medoaco, il Reno ed il Santerno,</l>
<l>che, ne 'l fiorir de gli anni suoi, l'orgoglio</l>
<l>domò de gli nemici, ed i capegli</l>
<l>cinse di lauro con onor eterno.</l>
<l>Dunque, Signor, il fier dolor interno,</l>
<l>che dal cuor manda a' tuoi belli occhi il pianto,</l>
<l>affrena, e mira ch'egli a Marte a canto,</l>
<l>vive nel ciel, e chiaro qui ribomba.</l>
</lg>
</lg>
</div2>

<div2 type="poesia">
<head>CCXVI</head>
<lg type="sonetto">
<lg>
<l>Anima invitta, glorïosa ed alma,</l>
<l>ch'avesti sì propizio il ciel in terra</l>
<l>che vinse il tuo valor ogn'aspra guerra,</l>
<l>cingendo il capo d'onorata palma;</l>
</lg><lg>
<l>or che deposta la terrena salma,</l>
<l>un breve sasso le tue membra serra,</l>
<l>de l'opra tue l'altiera fama atterra</l>
<l>qual sii ne l'arme la più lodat'alma.</l>
</lg><lg>
<l>Ché la tua Dea, la tua Vittoria sacra,</l>
<l>col suo leggiadro stil t'innalza tanto</l>
<l>che tant'alto non è n'Achil n'Ulisse,</l>
</lg><lg>
<l>perché nel tempio de vertù consacra</l>
<l>al tuo bel nome eterna gloria, a canto</l>
<l>u' 'l chiaro tuo vessillo Marte affisse.</l>
</lg>
</lg>
</div2>

<div2 type="poesia">
<head>CCXVII</head>
<lg type="sonetto">
<lg>
<l>S'amante alcuno gli è che goda il frutto</l>
<l>che suol donar Amor a' suoi sequaci,</l>
<l>speme non ponga in le tranquille paci,</l>
<l>ché spesso se rivolge il riso in lutto.</l>
</lg><lg>
<l>Exempio da me pigli, ch'ebbi tutto</l>
<l>quello si brama in l'amorose faci,</l>
<l>e pianga i casi miei così veraci,</l>
<l>che pel pianto non mostri il viso asciutto.</l>
</lg><lg>
<l>Fu il dolce mio signor ad altra dato</l>
<l>per fede marital, ond'io non volsi</l>
<l>che senza me vivesse in simil stato.</l>
</lg><lg>
<l>A lui col ferro pria la vita tolsi,</l>
<l>poi sopra il corpo da me tanto amato,</l>
<l>a simil strazio con mia man mi colsi.</l>
</lg>
</lg>
</div2>

<div2 type="poesia">
<head>CCXVIII</head>
<lg type="madrigale">
<l>Quando l'amata vista</l>
<l>col vivo lume in gli occhi miei scintilla,</l>
<l>sì dolce ardor distilla</l>
<l>che dal foco vigor il cor acquista.</l>
<l>Ma come poi si volge</l>
<l>e priva l'alma de l'altiero dono,</l>
<l>il viver abbandono</l>
<l>tant'è la pena ch'al mio cor s'avolge.</l>
<l>Così mi tene in vita</l>
<l>un volger d'occhi con cortese sguardo;</l>
<l>così consumo e ardo</l>
<l>quando la chiara luce non m'aita.</l>
</lg>
</div2>

<div2 type="poesia">
<head>CCXIX</head>
<lg type="stanza">
<l>Il foco che nel cor m'accese Amore,</l>
<l>traendo l'esca dal leggiadro aspetto,</l>
<l>arso m'ha l'alma e vòlto il cor in fiamma:</l>
<l>il che veggendo il mio signor diletto</l>
<l>da sì cocente ed immortal ardore</l>
<l>a quella che l'accresce e sempre infiamma,</l>
<l>su la sinestra mamma</l>
<l>nel ballo, fe' stillar viva favilla.</l>
<l>Ma, lasso, quella stilla</l>
<l>che puote sopra avorio, ghiaccio e neve?</l>
<l>Ché 'n spazio molto breve</l>
<l>l'extinse il freddo umor del cor gelato.</l>
<l>Onde assai mi ritrovo in peggior stato!</l>
</lg>
</div2>

<div2 type="poesia">
<head>CCXX</head>
<lg type="sestina">
<lg>
<l>Né sopra colli star più bianca neve,</l>
<l>n'al mormorar de l'acque i schietti fiori,</l>
<l>né cosi bella uscir la candida alba,</l>
<l>né più lucenti in ciel le chiare stelle,</l>
<l>né donna mai più vaga vidi in terra</l>
<l>come risplende il mio celeste sole.</l>
</lg><lg>
<l>Questo chiaro, leggiadro e almo sole</l>
<l>che 'n me riscalda quant'è fredda neve</l>
<l>e m'insegna lasciar l'avara terra,</l>
<l>ogn'or riapre nove gemme e fiori</l>
<l>quando che gira quelle vive stelle</l>
<l>che fanno invidia all'apparir de l'alba.</l>
</lg><lg>
<l>Allora ch'a fuggir comincia l'alba</l>
<l>e fuor de l'oceano uscirse il sole,</l>
<l>fuggon del cielo le minute stelle</l>
<l>e stilla giù da' monti ghiaccio e neve;</l>
<l>le piagge adornan persi e gialli fiori</l>
<l>e nova luce piglia l'alma terra.</l>
</lg><lg>
<l>Così costei che sola è donna in terra,</l>
<l>come del viso scopre la chiara alba,</l>
<l>ligustri mostra con vermigli fiori</l>
<l>e spesso adombra i vivi raggi al sole</l>
<l>e vince di candor la fresca neve,</l>
<l>sì dolce a noi rivolge le sue stelle.</l>
</lg><lg>
<l>Non è nel ciel pianeta o ferme stelle</l>
<l>che sì constringan nostri corpi in terra</l>
<l>come ella fa, più fredda assai che neve,</l>
<l>ché cominciando 'l giorno alla bella alba</l>
<l>e quando al Mauro più s'attuffa il sole,</l>
<l>volge nostre alme com'il vento i fiori.</l>
</lg><lg>
<l>Prima dal ghiaccio uscir vedransi i fiori</l>
<l>e 'l ciel sereno senza luce o stelle,</l>
<l>ch'io lasci di seguir questo mio sole</l>
<l>ch'aviva quanto nasce e sorge in terra;</l>
<l>però di giorno in giorno, d'alba in alba,</l>
<l>cantando il seguo al caldo ed a la neve.</l>
</lg><lg>
<l>Chi neve vol veder e vivi fiori</l>
<l>e doppo l'alba fiammeggiar le stelle,</l>
<l>in terra veggia il mio lucente sole.</l>
</lg>
</lg>
</div2>

<div2 type="poesia">
<head>CCXXI</head>
<lg type="madrigale">
<l>Da vostre chiare stelle,</l>
<l>che son d'Amor il nido,</l>
<l>ven nel mio cor, madonna, un dolce foco</l>
<l>qual fa che spesso di dolcezza io grido:</l>
<l>o fatali fiammelle,</l>
<l>altiere, vaghe e belle,</l>
<l>non mi negate quell'ov'io m'infoco;</l>
<l>ché, mentre i dolci rai mi guardan fiso,</l>
<l>fra l'alme luci scorgo il paradiso.</l>
</lg>
</div2>

<div2 type="poesia">
<head>CCXXII</head>
<lg type="sonetto">
<lg>
<l>Se preso mai si vide un uom contento</l>
<l>io son quell'uno, che sì chiaro nodo</l>
<l>mi veggio al collo, ché del laccio godo</l>
<l>ed altro che gioir d'Amor non sento.</l>
</lg><lg>
<l>Il dolce lampeggiar, il rar concento</l>
<l>d'alme virtuti senza inganno e frodo,</l>
<l>che 'n vui s'han fatto 'l seggio, fan ch'io lodo</l>
<l>Amor, ch'ogn'altra fiamma in cor m'ha spento.</l>
</lg><lg>
<l>E quante volte aven ch'io mi ritrovi</l>
<l>fra vaghe donne e senta lor parole,</l>
<l>non è ch'a par di vui mi piaccia o giovi;</l>
</lg><lg>
<l>ché tanta altezza il ciel donar vi suole</l>
<l>che tutte l'altre a' vostri motti novi</l>
<l>son come stelle al gran splendor del sole.</l>
</lg>
</lg>
</div2>

<div2 type="poesia">
<head>CCXXIII</head>
<lg type="sonetto">
<lg>
<l>Se Porzia doppo Bruto star in vita</l>
<l>non volse, per soperchio e grande amore,</l>
<l>come non le bastava il sol dolore</l>
<l>a far del mondo l'ultima partita?</l>
</lg><lg>
<l>E quella ch'ogni istoria mostra e addita,</l>
<l>Lucrezia, avendo perso il casto onore,</l>
<l>perché col ferro si trafisse il core</l>
<l>se tanta doglia in petto aveva unita?</l>
</lg><lg>
<l>Ché essendo a me portato il fiero messo,</l>
<l>com'era anciso il caro mio consorte,</l>
<l>al tristo suon mi fu 'l morir concesso.</l>
</lg><lg>
<l>N'altre arme fur bisogno a darmi morte,</l>
<l>ch' un extremo dolor, un grave excesso</l>
<l>han seco, di propinquo, un'aspra sorte.</l>
</lg>
</lg>
</div2>

<div2 type="poesia">
<head>CCXXIV</head>
<lg type="sestina">
<lg>
<l>Amante non fu mai sì fuor di speme,</l>
<l>n'alcun mai visse con sì fiero pianto,</l>
<l>come viv'io che dal mattino a sera</l>
<l>e, quando poi s'asconde il sol, la notte,</l>
<l>mai sempre piango e cerco far mia vita</l>
<l>con le silvestri fiere in antri e boschi.</l>
</lg><lg>
<l>Errando vo per solitarii boschi,</l>
<l>ove Amor mi conduce senza speme</l>
<l>d'aver tranquilla un giorno questa vita,</l>
<l>e tanto sono avezzo al duol, al pianto,</l>
<l>ch'altro non faccio ne la scura notte,</l>
<l>quando veggio imbrunir la tarda sera.</l>
</lg><lg>
<l>Anzi pur tutto il giorno, sin' a sera,</l>
<l>come fera cacciata in piagge e boschi,</l>
<l>fuggo piangendo e quando vien la notte,</l>
<l>d'ogni allegrezza privo e d'ogni speme,</l>
<l>allargo il freno al più dirotto pianto</l>
<l>per finir presto questa amara vita.</l>
</lg><lg>
<l>Or chi vol cerchi di godersi in vita</l>
<l>e lieto viva notte giorno e sera;</l>
<l>me tanto afflige questo acerbo pianto</l>
<l>che paio un cittadin de' folti boschi,</l>
<l>n'altro m'avanza più che sol la speme</l>
<l>di chiuder gli occhi con perpetua notte.</l>
</lg><lg>
<l>Morte è colei che sola questa notte</l>
<l>può darmi, se mi tronca l'aspra vita;</l>
<l>ma sì mi fugge d'ogni ben la speme</l>
<l>ch'io non spero trovar pur una sera</l>
<l>che lieto mi conduca fuor de' boschi,</l>
<l>ove son chiuso in sempiterno pianto.</l>
</lg><lg>
<l>Né creggio mai finir l'amaro pianto</l>
<l>che più m'afflige ogn'or, e giorno e notte;</l>
<l>non vive augel in ramo o fiera in boschi</l>
<l>ch'abbian di me più travagliata vita,</l>
<l>a cui finisce il giorno inanzi sera</l>
<l>privo di pace, di conforto e speme.</l>
</lg><lg>
<l>Manca la speme e cresce ogn'or il pianto</l>
<l>e dal mattino a sera, e poi la notte,</l>
<l>meno mia vita come augel di boschi.</l>
</lg>
</lg>
</div2>

<div2 type="poesia">
<head>CCXXV</head>
<lg type="sonetto">
<lg>
<l>Rivolgi il dolce riso in aspro pianto,</l>
<l>alma, ch'oggi vedesti il cor morire,</l>
<l>né sperar di poter giamai gioire</l>
<l>ché doglia sol si scopre in ogni canto.</l>
</lg><lg>
<l>Ite, mie Muse, altrove e 'l vostro canto</l>
<l>date a più lieti amanti, che al desire</l>
<l>la speme aggualian; nui vogliam finire</l>
<l>piangendo nostra sorte in nero manto.</l>
</lg><lg>
<l>Ché madonna, più dura assai che pietra,</l>
<l>non vol udir i crudi miei lamenti,</l>
<l>anzi di giorno in giorno più s'impietra.</l>
</lg><lg>
<l>Lascio le rime, lascio i dolci accenti</l>
<l>e spezzo di dolor mia roca cetra;</l>
<l>meglio è presto morir che star in stenti!</l>
</lg>
</lg>
</div2>

<div2 type="poesia">
<head>CCXXVI</head>
<lg type="sonetto">
<lg>
<l>Piangi, viator, ch'ogn'uom che passa piange,</l>
<l>e riverente adora questa pietra,</l>
<l>ove le fredde e belle membra impietra</l>
<l>Antonia che, morendo, ogni cor ange.</l>
</lg><lg>
<l>Per lei l'arco e la lira Apollo frange,</l>
<l>certo mai non sentir sì altera cetra,</l>
<l>la cui dolcezza ogn'altra fama aretra</l>
<l>dal Pado a l'Istro, da l'Eurota al Gange.</l>
</lg><lg>
<l>Spesso fu visto al suon leggiadro e santo</l>
<l>fermarsi intento il ciel ed ogni stella,</l>
<l>sì dolce con la lira mosse il canto.</l>
</lg><lg>
<l>L'alma con Giove sede in l'alta sella;</l>
<l>la Fama al mondo vola e 'l casto manto</l>
<l>copre questa urna fra le belle bella.</l>
</lg>
</lg>
</div2>

<div2 type="poesia">
<head>CCXXVII</head>
<lg type="sestina">
<lg>
<l>Non percosse giamai fra duri scogli</l>
<l>nave, da venti combattuta e pioggia,</l>
<l>né Giove irato folgorando legno</l>
<l>con tal ruina svelse in monti e valli,</l>
<l>com'or si trova la mia stanca vita</l>
<l>che fa piangendo duo correnti fiumi.</l>
</lg><lg>
<l>Rivi, fontane, laghi, mari e fiumi,</l>
<l>ricche cittati, apriche piagge e scogli,</l>
<l>non vider mai più sfortunata vita;</l>
<l>ovunque io mi rivolgo un'aspra pioggia</l>
<l>cade dal cielo, che per basse valli</l>
<l>girami, lasso, come l'onde un legno.</l>
</lg><lg>
<l>Senza timone e vela in vecchio legno</l>
<l>menar mi lascio da veloci fiumi</l>
<l>che 'n mezzo d'alti monti van per valli,</l>
<l>colmi di pietre, intoppi e d'aspri scogli,</l>
<l>e, balenando il ciel, con tuoni e pioggia</l>
<l>di morte sfida la mia persa vita.</l>
</lg><lg>
<l>Afflitta e fuor di speme, la mia vita</l>
<l>in mar si trova in disarmato legno,</l>
<l>ch'ad ogni vento, ed ogni poca pioggia</l>
<l>e quando van superbi i grandi fiumi,</l>
<l>spesso mi spigne fra' sassosi scogli</l>
<l>qual sterpe che ruina giù per valli.</l>
</lg><lg>
<l>Così fuggendo da l'ombrose valli</l>
<l>entrai ne l'alto a l'amorosa vita,</l>
<l>tal che, fra mille groppi e mille scogli,</l>
<l>errando corsi col mio fragil legno</l>
<l>ch'al fin si ruppe in mezzo di duo fiumi,</l>
<l>oppresso da tempesta e densa pioggia.</l>
</lg><lg>
<l>Lasso, che lagrimando, fredda pioggia</l>
<l>me 'ngombra, sì che le campagne e valli</l>
<l>son molli del mio pianto, e tutti i fiumi</l>
<l>prendon tributo da mia dura vita;</l>
<l>il mar turbato ancor travaglia il legno</l>
<l>fra l'onde incerte e ' dubbïosi scogli.</l>
</lg><lg>
<l>Quando ramento i scogli e l'atra pioggia</l>
<l>che d'alto legno mi sospinse in valli,</l>
<l>canzon, mia vita fa de gli occhi fiumi.</l>
</lg>
</lg>
</div2>

<div2 type="poesia">
<head>CCXXVIII</head>
<lg type="sonetto">
<lg>
<l>Quella angelica, dolce, ardente vista</l>
<l>ove pose Natura il foco e l'esca</l>
<l>di che sì dolcemente Amor m'invesca,</l>
<l>quanto più piagne meno si contrista.</l>
</lg><lg>
<l>Ché mentre il bel cristal ch'altrui sì atrista</l>
<l>giù per le guancie il foco le rinfresca,</l>
<l>prende un splendor che quindi par che n'esca</l>
<l>come dal sol rugiada il lume acquista.</l>
</lg><lg>
<l>E così allor più vaga assai si mostra</l>
<l>che quando alzata con sua gran beltate</l>
<l>la bella aurora il ciel n'indora e inostra:</l>
</lg><lg>
<l>felice giorno quando sì beate</l>
<l>vidi quell'alme luci dove giostra</l>
<l>quant'ha di bello questa nostra etate.</l>
</lg>
</lg>
</div2>

<div2 type="poesia">
<head>CCXXIX</head>
<lg type="madrigale">
<l>Per quel dolce penser che notte e giorno</l>
<l>mai sempre alberga nel mio stanco petto,</l>
<l>dormendo, il viso adorno</l>
<l>di madonna m'apparve in lieta vista,</l>
<l>e poi s'assise sopra il casto letto,</l>
<l>al loco d'ogni intorno</l>
<l>luce spargendo altrove mai non vista.</l>
<l>Indi quel braccio schietto</l>
<l>a me distese e disse: – io fo ritorno</l>
<l>per dar riposo alla tua vita trista –;</l>
<l>ed io, che mai diletto</l>
<l>simil non ebbi, dubitai di scorno,</l>
<l>ch'un tanto ben sì presto non s'acquista,</l>
<l>e feci un mio concetto</l>
<l>che sonno fosse, né volea svegliarmi,</l>
<l>ma da la bella man senti' lasciarmi.</l>
</lg>
</div2>

<div2 type="poesia">
<head>CCXXX</head>
<lg type="sonetto">
<lg>
<l>Chiunque affisa gli occhi contra il sole,</l>
<l>o sia nel verno o pur ne i mesi gai,</l>
<l>offoscarsi la vista pur assai</l>
<l>e quasi cieco spesso restar suole;</l>
</lg><lg>
<l>così la vostra gran beltà chi vuole</l>
<l>fiso mirar e d' i begli occhi i rai,</l>
<l>quanto più mira più s'abbaglia e mai</l>
<l>a par del vero non sa far parole.</l>
</lg><lg>
<l>I' che sotto occhio il divin vostro volto</l>
<l>stato son oso contemplar talora,</l>
<l>quanto sia bello a pieno mai no scrissi.</l>
</lg><lg>
<l>E se qui mostro qualche parte fora</l>
<l>del bell'e buon che 'l ciel ha in voi raccolto,</l>
<l>è breve stilla d'infiniti abissi.</l>
</lg>
</lg>
</div2>

<div2 type="poesia">
<head>CCXXXI</head>
<lg type="sonetto">
<lg>
<l>Verdeggi l'alto Baldo d'ognintorno</l>
<l>d'erbe e fior sacri a Febo rivestito,</l>
<l>la bella Garda ogni suo colle a dito</l>
<l>mostri d'olive, cedri e lauri adorno;</l>
</lg><lg>
<l>corra tranquillo in questo lieto giorno</l>
<l>l'Adige, e l'acque chiare paghe al lito,</l>
<l>l'aria s'acqueti e tutto 'l ciel polito</l>
<l>senza nubi s'aggiri a noi attorno.</l>
</lg><lg>
<l>Il ligustico mar s'allegri e speri</l>
<l>tosto sentir chi lo farà gioioso,</l>
<l>come mai fu da che si solcan l'onde,</l>
</lg><lg>
<l>ch'oggi è qui nato del sangue Fregoso</l>
<l>un novo Giano, i cui trionfi altieri</l>
<l>cantan le Parche al nascer suo seconde.</l>
</lg>
</lg>
</div2>

<div2 type="poesia">
<head>CCXXXII</head>
<lg type="sonetto">
<lg>
<l>Lassa, pur tosto l'alma gloria mia</l>
<l>com'è fuggita, e seco ogni contento!</l>
<l>Ove più s'udirà quel rar concento</l>
<l>cui par non fu, né forse mai più fia?</l>
</lg><lg>
<l>Ahi Fracastor, che morte cruda e ria</l>
<l>a me ti ruba, e 'l bel poema ha spento</l>
<l>che la tua Musa, de l'aspro tormento</l>
<l>ch'a' Giudei Tito dè, tant'alto ordìa!</l>
</lg><lg>
<l>I cedri miei, che di tua man sovente</l>
<l>rigavi con gli esperii pomi d'oro</l>
<l>languidi stanno tra gl'allori e ' mirti.</l>
</lg><lg>
<l>Queste lagrime ond'io mi discoloro,</l>
<l>dicea Melsinia, devrian largamente</l>
<l>far piagner di Parnaso i dotti spirti.</l>
</lg>
</lg>
</div2>

<div2 type="poesia">
<head>CCXXXIII</head>
<lg type="canzone">
<lg>
<l>Che furor santo, che splendor, che luce,</l>
<l>che novo ardor il petto già m'ingombra</l>
<l>di tant'alto desir, ch'indi disgombra</l>
<l>ciò che di bassa voglia vi dipende?</l>
<l>Come sì tosto si dilegua l'ombra,</l>
<l>che m'offoscav'il cor, onde riluce</l>
<l>sì chiaro lume, che mi guida e duce</l>
<l>ove del sacro lume il lume splende?</l>
<l>Già scalda il sol del ciel il mezzo, e istende</l>
<l>per valli, colli e piagge il vivo fuoco,</l>
<l>né giace sott'il nostro clima luoco</l>
<l>u' non penetri il nodritivo raggio:</l>
<l>e pur, tra il globo della fredda luna</l>
<l>e 'l nostro, miro gir dorata stella,</l>
<l>ch'or basso or alto scintillando corre</l>
<l>dal Borea all'Austro, in questa parte e 'n quella,</l>
<l>e nova gente vedo che s'aduna,</l>
<l>anzi adunata segu' il bon vïaggio,</l>
<l>ch'a Cristo mena, che nasciuto in terra</l>
<l>l'intricata catena vuol disciorre,</l>
<l>che la strada del ciel al mondo serra,</l>
<l>privo di pace e pieno d'ogni guerra.</l>
</lg><lg>
<l>Ma come mai potrò, se non m'aiuti,</l>
<l>Verbo del Padre, quel ch'io veggio dire?</l>
<l>Dammi ch'io possa i tuoi misteri aprire</l>
<l>che senza par in terr'e 'n ciel tu fai.</l>
<l>Ove comincia Febo ad apparire,</l>
<l>quando l'aurora ei vuol che si tramuti</l>
<l>di gialla in ranza ed ella par rifuti</l>
<l>sentir il caldo d'i pongenti rai,</l>
<l>un popol fuvi, che con dolci lai</l>
<l>pregava che venisse tosto l'ora</l>
<l>ch'il mago Balaam predisse allora</l>
<l>ch'a maledir Giacob in alto ascese;</l>
<l>onde, nascend' il Re del ciel, apparve</l>
<l>lor la stella con rai così lucenti</l>
<l>ch'ei disser: – quest' è 'l segno che dimostra</l>
<l>colui che dè salvar l'umane genti</l>
<l>levand' a profezie l'oscure larve –.</l>
<l>Poi, seguendo la stella, il bel paese</l>
<l>d'orïente lasciaro, in ver' Giudea</l>
<l>drizzand' i dromedarii per la chiostra</l>
<l>d'erbose piagge, dove risplendea</l>
<l>la stella, ch'il camino antecedea.</l>
</lg><lg>
<l>Cossì passando d'un in altro colle,</l>
<l>per vie deserte, per boschetti e dumi,</l>
<l>per folte selve, mari, laghi e fiumi,</l>
<l>dentro Gerusalem al fine entraro.</l>
<l>Quivi la stella ascose i vaghi lumi,</l>
<l>ch'il suo favor Iddio all'uomo tolle,</l>
<l>quand'ei si volge al mondo errante e folle,</l>
<l>come fer questi ch'ad Erode andaro.</l>
<l>Ma com'Erode e la città lasciaro,</l>
<l>ratto mostrossi la fidata scorta,</l>
<l>onde ciascun di quei si riconforta</l>
<l>e segue allegramente il bon camino.</l>
<l>Indi ella poi sovragiungendo dove</l>
<l>nato giaceva nel tugurio Iddio,</l>
<l>parea fermata che dicesse loro:</l>
<l>– qui fia contento il vostro bon disìo –.</l>
<l>Ferma è la stella, n'indi più si move,</l>
<l>ond'egli entrati dentr' a capo chino</l>
<l>dinanzi al Re del ciel prostrati stanno</l>
<l>cui del portato ricco gran tesoro</l>
<l>novo tributo lietamente fanno,</l>
<l>ch'incenso, mirra ed oro a quello dànno.</l>
</lg><lg>
<l>Chi vi sospinge, o sacri Reggi, fare</l>
<l>quel che voi fate sì devoti e umìli</l>
<l>ad un fanciul tra panni involto vili</l>
<l>e posto in un presepe sovr'il feno?</l>
<l>Chi stringe i vostri petti signorili,</l>
<l>quel ch'a Dio deve ogn'uom, a questo dare?</l>
<l>È quest'il Re che fatto v'ha lasciare</l>
<l>l'orïental paese, almo, sereno?</l>
<l>Un uomo vi trovate d'anni pieno,</l>
<l>e seco una fanciulla, né vedete</l>
<l>un servo sol, e pur constanti sete</l>
<l>ch'egli sia quel ch'in terra ricercate.</l>
<l>Ov'è 'l reame, u' le cittadi e ville,</l>
<l>u' son i servi, dov'è 'l lett' aurato,</l>
<l>gl'alti pallazzi, le pompose sale,</l>
<l>l'ostro, le perle e l'oro sì apprezzato?</l>
<l>U' son le trombe e le sonanti squille,</l>
<l>u' son le squadre de' giostranti armate,</l>
<l>le pompe, i giochi e le gioiose feste?</l>
<l>Tu, Re del ciel, eterno ed immortale,</l>
<l>tu quello sei che fai quest'opre, queste,</l>
<l>acciò ch'il tuo poter si manifeste.</l>
</lg><lg>
<l>Tu sei fanciul nel vil tugurio, e 'n cielo</l>
<l>nova stella dimostri e de i Sabei</l>
<l>accendi a gl'alti Reggi il petto, e quei</l>
<l>per longhe strade meni ad adorarti.</l>
<l>Né perché veggian come nato sei</l>
<l>d'un'umil donna, nel più algente gielo,</l>
<l>di nostra carn'avolto in fragil velo,</l>
<l>lascian per questo riverenza farti.</l>
<l>Tra l'asinello e 'l bue miran posarti,</l>
<l>e tu (la tua mercé) gl'allum' il core,</l>
<l>ch'ei dicon: – quest'è pur il ver Signore,</l>
<l>ch'in principio creò di nulla il tutto –.</l>
<l>Iddio ti dice il dato incenso, e vero</l>
<l>uomo mortal la mirra, e l'oro Regge,</l>
<l>ché sotto questi sacri doni aperto</l>
<l>t'adoran per colui ch'il tutto regge.</l>
<l>Cossì dinanzi a te co' 'l cor sincero,</l>
<l>tremando e ardendo e non co' 'l viso asciutto</l>
<l>stanno pregando che lor doni accetti,</l>
<l>e per tua grazia sol, senz'alcun merto,</l>
<l>troppo mercé gli par se tu gli metti</l>
<l>tra 'l numero de' tuoi beati eletti.</l>
</lg><lg>
<l>E dicon pur sovente: – è questo quello,</l>
<l>quello promesso agnel ne 'l tempo antico,</l>
<l>che dè caciar del mondo il fier nemico</l>
<l>e poi le porte aprir del Paradiso?</l>
<l>È questo quel che l'uom dè far amico</l>
<l>a Dio, cui prima è stato sì rubello?</l>
<l>È quest'il sacro, immaculato agnello,</l>
<l>che su la croce al fin vedrassi anciso –?</l>
<l>O veramente in ciel formato viso,</l>
<l>ove chi 'ntentamente gl'occhi gira</l>
<l>ogni bellezza, ogni dolcezza mira,</l>
<l>possent'a rasciugar ogni gran pianto,</l>
<l>quanto debiamo a te, ch'a' nostri giorni</l>
<l>degnato sei vestir umana carne!</l>
<l>Queste mani gentil perché non lice</l>
<l>mille volte basciar, che puon salvarne?</l>
<l>Non è donque stupor, se l'aria adorni</l>
<l>di nova stella, ché tu sei quel santo,</l>
<l>cui senza non son santi, e per te stesso</l>
<l>te stesso bei e l'uomo fai felice,</l>
<l>ché tu sei quel che sei, quel bene espresso</l>
<l>ov'ogni grazia il Padre etern' ha messo.</l>
</lg><lg>
<l>Del Padr'eterno eterno sei figliuolo,</l>
<l>a quel ugual, cagion d'ogni cagione,</l>
<l>Dio ver di ver Iddio, u' la ragione</l>
<l>d' i nostri ingegni non distende l'ali.</l>
<l>In te, da te, per te ciò si dispone,</l>
<l>che scalda il sol, ovunque spiega il volo.</l>
<l>Tu luce, tu bellezza e bene solo,</l>
<l>de 'l tutto fin, che sovr'il tutto sali,</l>
<l>tu per pietà de' miseri mortali,</l>
<l>ch'eran pregioni sott'il Re d'inferno,</l>
<l>lasciat'il bel reame sempiterno,</l>
<l>uomo sei nato quale semo noi.</l>
<l>Buono, perfetto, immenso, indefinito,</l>
<l>fonte del vero, sol in te ristretto,</l>
<l>diffuso in tutto, il ventre de Maria</l>
<l>per degn'albergo t'hai qui 'n terr'eletto.</l>
<l>Come si trove l'uom al verbo unito,</l>
<l>e quel che sei, Signor, quel che tu puoi</l>
<l>dir non si può, ché nostri ingegni avanza.</l>
<l>Cossì dicean con voce bassa e pia</l>
<l>del vil tugurio dentr'all'umil stanza</l>
<l>i santi Magi pieni di speranza.</l>
</lg><lg>
<l>Ond'io, Signor, a te con quest'insieme</l>
<l>vengo, che fur primizie della gente,</l>
<l>acciò ch'allumi la mia cieca mente,</l>
<l>ch'altro ch'il tuo voler unqua non voglia.</l>
<l>Dammi, Signor, ch'offrir ti possa sempre</l>
<l>con cor perfett'incenso, mirra ed auro,</l>
<l>e de' commessi per adietro errori</l>
<l>senta l'alma per te da te restauro.</l>
<l>Non permetter ch'in me l'error s'ensempre,</l>
<l>anzi fa' che da me ratto si toglia,</l>
<l>e viva, al fin di questa vita, degno</l>
<l>in ciel fruir i tuoi felici amori,</l>
<l>di cui te stess'a noi desti per pegno,</l>
<l>com'arra in terra del celeste regno.</l>
</lg>
</lg>
</div2>

<div2 type="poesia">
<head>CCXXXIV</head>
<lg type="canzone">
<lg>
<l>Ecuba, che sei stata</l>
<l>sì beata e felice,</l>
<l>poi misera, infelice,</l>
<l>quanto mai donna al mondo fosse nata;</l>
<l>ecco che fortunata</l>
<l>e trarti for di guai</l>
<l>può quella a cui tu vai,</l>
<l>quella, ch'altiera e sola</l>
<l>per le bocche d' i dotti viva vola.</l>
</lg><lg>
<l>Quest'è colei che 'n terra</l>
<l>è specchio d'ogni bene</l>
<l>e tanta grazia tiene,</l>
<l>che 'n lei ragion mai sempre il senso atterra.</l>
<l>Pace ivi senza guerra</l>
<l>han le virtuti unite</l>
<l>e fan che 'n lei s'addite,</l>
<l>con vera castitate,</l>
<l>quanta ebbe grazia mai qual fosse etate.</l>
</lg><lg>
<l>Ella a le Muse nido</l>
<l>fatt'ha del casto petto,</l>
<l>con quel chiaro intelletto,</l>
<l>angelico, divin, veloce e fido.</l>
<l>Indi ne vola il grido</l>
<l>del suo limato stile</l>
<l>da l'Indo adusto a Tile,</l>
<l>che fanno i santi versi</l>
<l>a l'alme di profitto dolci e tersi.</l>
</lg><lg>
<l>Che nel suo sacro speglio,</l>
<l>lucido e trasparente,</l>
<l>si mira l'alma e sente,</l>
<l>quant'è grave il peccato novo e veglio,</l>
<l>e volta a Dio il meglio</l>
<l>cerca allor di seguire,</l>
<l>bramando di morire,</l>
<l>per far del ciel acquisto</l>
<l>e star mai sempre lieta col suo Cristo.</l>
</lg><lg>
<l>Né per ciò punto sdegna</l>
<l>questa nobil Regina,</l>
<l>s'alcun talor s'inchina</l>
<l>di Parnaso seguir l'altiera insegna.</l>
<l>Anzi quant'è più degna</l>
<l>di sangue, regno ed oro,</l>
<l>più prezza il verde alloro</l>
<l>e col real favore</l>
<l>rend' a' Poeti il meritato onore.</l>
</lg><lg>
<l>O dunque senza pare,</l>
<l>questo mio picciol dono,</l>
<l>ch'umil vi sporgo e dono,</l>
<l>piacciavi umanamente d'accettare;</l>
<l>e ch'altro può donare</l>
<l>a sì reale altezza</l>
<l>l'infima mia bassezza,</l>
<l>ch'opra di carte e inchiostro,</l>
<l>se le gemme sprezzate, perle ed ostro?</l>
</lg><lg>
<l>Via più voi fate stima</l>
<l>d'un bell'ingegno ed alma</l>
<l>vertù d'una pura alma,</l>
<l>che di quant'oro e regni il volgo st<add resp="ed">[ima]</add>.</l>
<l>Questo vi fa la prima</l>
<l>di quanti mai la Fama</l>
<l>al suo trionfo chiama,</l>
<l>che 'n corpo ancor mortale,</l>
<l>chiara vi rende, sacra ed immortale.</l>
</lg>
</lg>
</div2>
</div1>

<div1 type="parte">
<head><add resp="ed">III</add></head>
<head><add resp="ed">Rime dubbie</add></head>
<div2 type="poesia">
<head>CCXXXV</head>
<lg type="canzone">
<lg>
<l>Debb'io mai sempre, Amore,</l>
<l>viver lontan da quella</l>
<l>ne' cui begli occhi impenni e spieghi l'ali?</l>
<l>Devrà mai sempre il core</l>
<l>lontan da la sua stella</l>
<l>esser albergo d'infiniti mali?</l>
<l>So pur che molto vali</l>
<l>quando il fier arco tendi,</l>
<l>però se mai ti calse</l>
<l>di me, né prego valse,</l>
<l>rendi a la vista il vago obietto, rendi,</l>
<l>acciò ch'io possa 'l viso</l>
<l>mirar, cui senza son da me diviso.</l>
</lg><lg>
<l>Ché senza l'alma vista</l>
<l>io son come terreno</l>
<l>ove non scaldi il sol, negletto e incolto,</l>
<l>e la mia vita trista</l>
<l>sento venirsi meno</l>
<l>tanta è la doglia ov'io mi trovo involto.</l>
<l>Né a me lo mondo tolto</l>
<l>sì mi dorei com'io</l>
<l>viver lontan mi doglio</l>
<l>da quella per cui soglio</l>
<l>d'ogn'altra vista aver eterno oblio;</l>
<l>ch'un suo bel sguardo solo</l>
<l>di terra può levarmi in cielo a volo.</l>
</lg><lg>
<l>Deh dimmi, Amor, che fora</l>
<l>senza lei la tua forza,</l>
<l>l'arco, gli strali e le facelle ardenti?</l>
<l>Le tue quadrella indora</l>
<l>il suo chiar raggio, e sforza</l>
<l>seguirti le più sagge e salde menti;</l>
<l>gli sguardi suoi cocenti</l>
<l>ti danno eterno impero</l>
<l>sovra mortali, e puoi</l>
<l>oprar ciò che tu vuoi</l>
<l>tal è virtù fra 'l vivo bianco e nero!</l>
<l>Fammi dunque sentire</l>
<l>come dinanzi a lei si suol gioire.</l>
</lg><lg>
<l>Fin qui son stato in vita</l>
<l>sperando pur un giorno</l>
<l>sul Mincio ritrovarmi a le grat'ombre.</l>
<l>Or la mia speme è gita,</l>
<l>ché troppo, ahimè, soggiorno,</l>
<l>e par ch'eterna notte omai m'adombre;</l>
<l>poi temo non si sgombre</l>
<l>dal bianco e casto petto</l>
<l>quella memoria, ch'ivi</l>
<l>talor tu me scolpivi</l>
<l>quand'era apresso al sommo mio diletto.</l>
<l>Ché pria morir vorrei</l>
<l>che di me fusse oblio, Amor, in lei.</l>
</lg><lg>
<l>Però, signor, se brami</l>
<l>ch'io segua il tuo vexillo,</l>
<l>cui da culla seguir fui destinato,</l>
<l>fa' che quest'occhi grami</l>
<l>il limpido e tranquillo</l>
<l>lume conforti, che mi fa beato.</l>
<l>Che dico, ahi sfortunato?</l>
<l>Tanto sperar non oso,</l>
<l>ma prego sol che sia</l>
<l>dinanzi a lei la mia</l>
<l>fede scolpita e 'l stato mio penoso.</l>
<l>Se questo Amor mi dai</l>
<l>qual dolcezza pareggia li miei guai?</l>
</lg><lg>
<l>Questo bastar mi dè, canzon mia rozza,</l>
<l>se del servir mi' fido</l>
<l>'nanzi a' begli occhi Amor compone un nido.</l>
</lg>
</lg>
</div2>

<div2 type="poesia">
<head>CCXXXVI</head>
<lg type="canzone">
<lg>
<l>Or che solingo sono</l>
<l>fra querce, olmi e abeti,</l>
<l>ove d'Insubria il piano il Lambro inonda,</l>
<l>ben potrò il roco suono</l>
<l>d' i miei martir segreti</l>
<l>scoprir col pianto che ne gli occhi abonda;</l>
<l>sol Eco mi risponda,</l>
<l>e 'l fin de' mesti accenti</l>
<l>sotto quest'ombre chiuda,</l>
<l>ché 'l cor mi trema e suda</l>
<l>ch'altri non oda i duri miei lamenti</l>
<l>e sia scoperto al mondo</l>
<l>l'alto mio duol profondo.</l>
</lg><lg>
<l>Fuggite dunque, augelli,</l>
<l>che per le fronde andate</l>
<l>i vostri dolci amor cantando ogn'ora.</l>
<l>Fuggite, pesci snelli,</l>
<l>che 'n questo gorgo state</l>
<l>a belle schiere di periglio fora,</l>
<l>ché 'l mio tormento fora</l>
<l>forse cagion di darvi</l>
<l>fra le chiare acque pena,</l>
<l>e la vostra serena</l>
<l>pace potrei, col mio gridar, turbarvi;</l>
<l>ché l'aspro mio martire</l>
<l>chi l'ode fa languire.</l>
</lg><lg>
<l>Dico che poi che quella</l>
<l>lasciai, di cui la vista,</l>
<l>quando s'inalza, al sol i raggi adombra,</l>
<l>parmi che mi si svella</l>
<l>dal petto il cor e trista</l>
<l>sia la mia vita, tanto duol l'ingombra;</l>
<l>né mai da me si sgombra</l>
<l>l'alto martir che 'l giorno</l>
<l>ebbi, al partir ch'io fei,</l>
<l>quando salir vedei</l>
<l>ne gli occhi il pianto, e mesto il viso adorno</l>
<l>farsi e così pietoso</l>
<l>che ripensar non l'oso.</l>
</lg><lg>
<l>Ché 'n mezzo a que' begli occhi</l>
<l>che son del mondo il sole</l>
<l>restai, partendo eternamente preso,</l>
<l>ché dove aven che tocchi,</l>
<l>il vago lume suole</l>
<l>legar ogn'alma in vivo foco acceso.</l>
<l>Ma poi che m'è conteso</l>
<l>quel dolce sguardo umìle,</l>
<l>né vivo son né morto,</l>
<l>privo d'ogni conforto,</l>
<l>e l'alma ha tolto di lagnarsi un stile</l>
<l>che, per l'acerbe pene</l>
<l>vie più crudel divene.</l>
</lg><lg>
<l>Di lagrimar mai sempre</l>
<l>dunque cagion avemo,</l>
<l>alma, più non veggendo il nostro obietto.</l>
<l>Però, fin che mi stempre</l>
<l>morte nel giorno estremo,</l>
<l>umidi gli occhi fian e molle il petto,</l>
<l>che 'l sommo mio diletto</l>
<l>è star in pianto e doglia</l>
<l>tal che 'l giorno e la notte</l>
<l>le lagrime interrotte</l>
<l>mai non mi sian, ma sempre il cor si doglia</l>
<l>e la penosa vita</l>
<l>più non ritrovi aìta.</l>
</lg><lg>
<l>Ahi, lasso, s'io sapea</l>
<l>'nanzi a begli occhi suoi</l>
<l>moriv'il dì che 'l Mincio abbandonai,</l>
<l>il dì che mi tenea</l>
<l>gli occhi ne gli occhi e poi</l>
<l>sospirando asciugava i dolci rai.</l>
<l>Io non moria già mai</l>
<l>o tal sentiva gioia</l>
<l>quivi morendo il core</l>
<l>che l'alma a uscir di fore</l>
<l>sentir non mi lasciava alcuna noia.</l>
<l>Ch'inanzi al suo bel viso</l>
<l>non muor chi 'l mira fiso.</l>
</lg><lg>
<l>Ma perché sempre stanzi</l>
<l>novo duol meco, ond'io</l>
<l>non speri aver mai più tranquillo stato,</l>
<l>non pote a lei dinanzi</l>
<l>partir il spirto mio</l>
<l>ch'allor partendo si partia beato.</l>
<l>Or lasso travagliato</l>
<l>sono dal Mincio lunge</l>
<l><gap desc="sequenza di punti" resp="ed"/></l>
<l>né di vederla spero.</l>
<l>Così mi molce Amor, così mi punge</l>
<l>e stommi lagrimando</l>
<l>temendo ardendo amando.</l>
</lg><lg>
<l>Mesta canzon che 'n ripa al Lambro fusti</l>
<l>tra lagrime raccolta,</l>
<l>qui resterai sepolta.</l>
</lg>
</lg>
</div2>

<div2 type="poesia">
<head>CCXXXVII</head>
<lg type="canzone">
<lg>
<l>Lasciare il freno omai al largo pianto</l>
<l>chi mi divieta e disfogar il duolo</l>
<l>poi che ramingo e solo</l>
<l>morte mi lascia e colmo d'ogni doglia?</l>
<l>Fermate augelli il vostro altero volo,</l>
<l>né più si senta in voi l'usato canto;</l>
<l>ma meco il viso santo</l>
<l>morto piangete che di ben mi spoglia.</l>
<l>Arbor non sia che mova al vento foglia,</l>
<l>le fiere snelle fra gl' erbosi chiostri</l>
<l>restino quete al mio dolore atroce;</l>
<l>ecco la mesta voce</l>
<l>mai sempre segno al lacrimar mi mostri.</l>
<l>Fermesi il Mincio a gl'occhi tanto umore</l>
<l>dando, che basti a distillarm'il core.</l>
</lg><lg>
<l>Almo, felice e fortunato spirto</l>
<l>che lasciando le membra in terra sparte</l>
<l>or sei salito in parte</l>
<l>ch'apresso il tuo Fattor, beato godi,</l>
<l>per quella fé che mai da me no<add resp="ed">[n]</add> parte,</l>
<l>ma sempre è verde come alloro e mirto,</l>
<l>per l'annellato ed irto</l>
<l>tuo crin, ch'al cor mi fe' cotanti nodi</l>
<l><gap desc="sequenza di punti" resp="ed"/></l>
<l>non mi lasciar solingo star in terra,</l>
<l>ma fa' che questa travagliata vita,</l>
<l>ch'ad ogni modo è gita,</l>
<l>co' 'l pianto ponga fine a tanta guerra,</l>
<l>che di te privo il viver mio non vive</l>
<l>onde pietà sarà ch'a morte arrive.</l>
</lg><lg>
<l>Ché la mia vita avea da' tuoi begl'occhi</l>
<l>favor che vivo allor mi mantenea,</l>
<l>né sorte acerba o rea</l>
<l>era possente a darmi alcuna noia;</l>
<l>ogni piacer il cor in te godea,</l>
<l>né creggia che già mai tal grazia fiocchi</l>
<l>(dicalo amante), o tocchi</l>
<l>ad altri una scintilla di mia gioia;</l>
<l>quanto di bene al mondo un uom disnoia</l>
<l>tutto era accolto ne 'l tuo vago viso</l>
<l>ove bellezza ed onestade a paro,</l>
<l>com'al presente imparo,</l>
<l>facevan dolcemente un paradiso,</l>
<l>la cui memoria ancor ha tanta forza</l>
<l>che di niente la doglia scema o smorza.</l>
</lg><lg>
<l>Ma poi che morte tanto ben ha tolto,</l>
<l>anzi riposto per più gloria in cielo,</l>
<l>ardendo in mezzo al gielo</l>
<l>stòmi, e nel giaccio son ne 'l vivo foco.</l>
<l>L'invisibil sua forza senza velo,</l>
<l>o dorma o sia dal sonno in tutto sciolto,</l>
<l>con più sereno volto</l>
<l>colma si mostra di diletto e gioco</l>
<l>e 'l largo pianto asciuga a poco a poco,</l>
<l>e cose assai mi dice che redire</l>
<l>i' non saprei, ché tremo a ripensarle;</l>
<l>né voglio ch'altri parle</l>
<l>ché mortal lingua tanto non può dire.</l>
<l>Ond'io tornando al duro pianto sempre</l>
<l>piango, né so cangiar costumi e tempre.</l>
</lg><lg>
<l>Ché teco allor da terra ogni conforto</l>
<l>partì, per cui mendico qui rimasi</l>
<l>anzi pur morto o quasi,</l>
<l>ché senza te la vita non mi piace.</l>
<l>Ben diede segno de' miei duri casi</l>
<l>il ciel, quel dì che Febo freddo e smorto,</l>
<l>il gran publico scorto,</l>
<l>pianse celando a noi la chiara face!</l>
<l>Il Mincio, che d'intorno armato giace,</l>
<l>con torbid'onde allor mostrossi e corse</l>
<l>subito in dietro al gran Benaco in grembo.</l>
<l>D'oscura pioggia un nembo</l>
<l>con focosi baleni Giove porse,</l>
<l>l'erbe aduggiate diventorno e i fiori</l>
<l>tutti perser quel dì suoi grandi odori.</l>
</lg><lg>
<l>Che debb'io, ahi lasso, far, alma cortese,</l>
<l>se nulla è qui che mi diletti o piaccia</l>
<l>e 'l cor di duol s'aggiaccia</l>
<l>bramoso di morir per seguitarti?</l>
<l>Quando mai rivedrò quell'alma faccia,</l>
<l>che per mio ben mi fe' tante contese</l>
<l>e le mie voglie accese</l>
<l>temprò più volte con suoi modi ed arti?</l>
<l>O mie fatiche, o passi indarno sparti,</l>
<l>o travagliate notti, o mie speranze,</l>
<l>o martir duri per me sempre vivi,</l>
<l>quando sarà ch'arrivi</l>
<l>a fine il duol che par ch'ogn'or avanze?</l>
<l>Ché pur è gionto a fin di quanto bene</l>
<l>mai mi promise Amor in tante pene.</l>
</lg><lg>
<l>E voi, leggiadre Ninfe, cui l'ondoso</l>
<l>nido de 'l Mincio in dote diè Natura,</l>
<l>la bella sepoltura</l>
<l>di vari odor spargete d'ogn'intorno.</l>
<l>Io per me, lasso, con perpetua cura</l>
<l>negando alla mia spoglia ogni riposo,</l>
<l>il loco aventuroso</l>
<l>piangendo bagnarò la notte e 'l giorno,</l>
<l>e dello fiume l'un e l'altro corno</l>
<l>a gl'occhi prestarà sì larga vena</l>
<l>ch'al fine, lacrimando, la trist'alma</l>
<l>in polve questa salma</l>
<l>vedrà disfarsi per soverchia pena</l>
<l>e poi volando andar alla sua donna,</l>
<l>che così morta ancor in me s'indonna.</l>
</lg><lg>
<l>Tra questi marmi adunque e freddi sassi,</l>
<l>chiuse le belle membra son di quella</l>
<l>cui par né sol né stella</l>
<l>vider in terra né vedran più mai?</l>
<l>In questa tomba, in questa fosca cella,</l>
<l>in così poco spazio lieta stassi,</l>
<l>ahi lasso, e terra fassi,</l>
<l>colei che mi mantiene in duri lai.</l>
<l>Dunque ha compiuti, ahi dura e cruda sorte,</l>
<l>la bella donna mia suoi giorni gai?</l>
<l>Perché son vivo ancor, perché non moro</l>
<l>e vado tra coloro</l>
<l>che gionti in vita son congionti in morte?</l>
<l>Perché non resi 'l spirto allora seco,</l>
<l>s'ella più non dovea trovarsi meco?</l>
</lg><lg>
<l>Ahi dispietate Parche, che sì presto</l>
<l>da l'onorato capo il biondo crine</l>
<l>troncaste e le divine</l>
<l>luci chiudeste troppo acerbamente;</l>
<l>tra quante mai faceste qui rapine,</l>
<l>s'al parangon si metteran di questo</l>
<l>caso così funesto,</l>
<l>nulla stimate fian da tutta gente</l>
<l>che vide il mondo, ahi lasso, in un repente,</l>
<l>al dipartir di quest'alma gentile,</l>
<l>Amor, ignudo e privo d'ogni grazia,</l>
<l>e poi pietosa e sazia</l>
<l>farsi la morte allor cangiando stile:</l>
<l>ché ben le parve quando questa scelse,</l>
<l>sembianze non veder mai tanto eccelse.</l>
</lg><lg>
<l>Tu vedi ben, canzon, ch'io non dimostro</l>
<l>di for com'è di dentro il mio tormento,</l>
<l>ché chi può dir di duol poco si dole.</l>
<l>Però le mie parole</l>
<l>al ciel le porti sospirando il vento,</l>
<l>fin che dinanzi a quel che il tutto vede</l>
<l>possi scoprir co 'l duol la ferma fede.</l>
</lg>
</lg>
</div2>

<div2 type="poesia">
<head>CCXXXVIII</head>
<lg type="canzone">
<lg>
<l>– Rapido Po, che con le turbid'onde</l>
<l>superbo vai tra l'arenose rive,</l>
<l>dove le stanche già Sorelle dive</l>
<l>piangendo diventaro alberi e fronde;</l>
<l>altiero fiume, che da le profonde</l>
<l>grotte de l'alpi, che d'intorno bagna</l>
<l>il ligustico mar tumido sorgi,</l>
<l>e mormorando tra' lombardi campi</l>
<l>Trebia e Tecino con l'antico nome</l>
<l>di bellicosi vampi</l>
<l>teco al vïaggio tuo guidando scorgi,</l>
<l>dove fra gl'altri, come</l>
<l>è fra le stelle il sole,</l>
<l>con le madide chiome</l>
<l>l'onorato mio Mincio t'accompagna</l>
<l>sin là 've al mar il tuo tributo porgi;</l>
<l>o Re de' fiumi, in queste piagge sole</l>
<l>odi le mie parole –.</l>
</lg><lg>
<l>Tra quelle ombrose quercie Melibeo</l>
<l>pensoso stava 'l suo gregge pascendo,</l>
<l>come soleano già i pastor sedendo</l>
<l>tra' bei colli di Menalo e Liceo;</l>
<l>e dicea con dolor acerbo e reo:</l>
<l>– o Eridano mio, i nostri armenti</l>
<l>non han più, né gli tuoi, sicur un loco;</l>
<l>che giù da gl'alti monti è già venuto</l>
<l>chi accende fiamme in le tue mandre e fura,</l>
<l>e per gridar aiuto</l>
<l>è de' nostri pastor ognun già roco;</l>
<l>deh se già sepoltura</l>
<l>fosti al figliuol del Sole,</l>
<l>alor ch'ebbe paura</l>
<l>il mondo d'andar tutto in fiamme ardenti,</l>
<l>smorza con l'acque tue quest'altro foco;</l>
<l>o Re de' fiumi, in queste piagge sole</l>
<l>odi le mie parole.</l>
</lg><lg>
<l>Ecco tra' nostri pascoli discesi</l>
<l>fier'apri, aspri orsi, e per deserte rupi</l>
<l>la notte scender ululando lupi,</l>
<l>che versan gli occhi di spavento accesi,</l>
<l>anzi (chi fia che 'l creda?) i' gli ho già intesi</l>
<l>con voce umana orribile chiamarsi;</l>
<l>e menzogna non è, che 'n lor sian l'alme</l>
<l>de i ladron che son morti in queste selve;</l>
<l>et odonsi al silenzio de la luna</l>
<l>muggiar più strane belve,</l>
<l>che né al fuggir, né al star l'animo valme.</l>
<l>Quando fia mai, Fortuna,</l>
<l>che veggia, alor che 'l Sole</l>
<l>calando l'aere imbruna,</l>
<l>le pecorelle mie la sete trarsi</l>
<l>su queste rive, e con l'usate salme</l>
<l>tornarsi a casa; e 'n queste piagge sole</l>
<l>s' odan le mie parole?</l>
</lg><lg>
<l>Quando fia mai che 'l bel volto di Tauro,</l>
<l>o Re de' fiumi, le tue amate Ninfe</l>
<l>ti inspargano di latte e chiare linfe</l>
<l>coronando di fior le corna d'auro,</l>
<l>e i tuoi pastor di Mirto, e verde Lauro</l>
<l>adornino le mandre, e a gli alti abeti</l>
<l>vaghi suspendan le zampogne e gl'archi;</l>
<l>e di teneri agnelli sacrifizio</l>
<l>ti facciano con preghi e voce umile,</l>
<l>ch'a l'estivo solstizio</l>
<l>nel tuo gonfio ondeggiar gli argini varchi,</l>
<l>perché a l' usato ovile,</l>
<l>mentre ha men forza il Sole,</l>
<l>fin che ritorni Aprile</l>
<l>possano starsi, e poi tornarsi lieti</l>
<l>a le campagne aperte, e ameni parchi?</l>
<l>O Re de' fiumi, in queste piagge sole</l>
<l>odi le mie parole –.</l>
</lg><lg>
<l>Così dicea, e tra' verdi arboscelli</l>
<l>giacea fra l'erbe la mia Mincia a l'ombra,</l>
<l>qual chi di dolce sonno l'aura ingombra</l>
<l>col mormorar de' limpidi ruscelli;</l>
<l>sparsi le avea Zefiro i capelli</l>
<l>per quel candido collo e per la fronte,</l>
<l>e tremar si vedean soavemente</l>
<l>le marmoree mamelle entro al bel velo,</l>
<l>d'arder d'amor cor freddi, aspri e selvaggi;</l>
<l>quando, svegliata, al cielo</l>
<l>volse i begl' occhi con splendor sì ardente,</l>
<l>che dier lume i bei raggi</l>
<l>u' non passava il sole,</l>
<l>là ne' più folti faggi,</l>
<l>e sospirando verso l'orizzonte</l>
<l>mandò pur fuor quella voce dolente:</l>
<l>– ahi, dove sei ascoso, o almo Sole,</l>
<l>da queste piagge sole?</l>
</lg><lg>
<l>Ahi, dove sei ascoso, o almo Sole,</l>
<l>che 'l perso gregge a' tuoi smarriti rai</l>
<l>sen va gridando in tenebrosi guai?</l>
<l>Ahi, dove sei ascoso, o almo Sole?</l>
<l>E con le chiome sparse oggi si duole</l>
<l>la tua Tarpeia e, avolta in nera gonna,</l>
<l>con quegli occhi di fuoco i sette colli</l>
<l>empie d'orror, e grida ad alta voce:</l>
<l>– perché m'avete abandonata o Dei?</l>
<l>Perché da l'alto atroce</l>
<l>mio mal, da l'alte mie ruine e crolli</l>
<l>fuggite? Ahi dove sei</l>
<l>tu che sembravi un Sole?</l>
<l>Che veder mi solei</l>
<l>reina de le genti, e al mondo donna.</l>
<l>Di quanto vedi ove piu in ciel t'estolli?</l>
<l>Ahi, dove sei ascoso, o almo Sole,</l>
<l>da queste piagge sole?</l>
</lg><lg>
<l>Chi regge, Apollo mio, guarda chi regge</l>
<l>le pecorelle tue: un pastor losco,</l>
<l>che perse già nel bel paese tosco</l>
<l>il suo negletto, e mal guidato gregge!</l>
<l>Guarda, che persa è la tua antiqua legge,</l>
<l>antico Palestin, vedrai te avanti</l>
<l>tronche le piante, ove posar solea</l>
<l>la bella vigna nostra o 'n pace, o 'n guerra,</l>
<l>vedrai la sposa tua, che 'n su l'aurora</l>
<l>giace deserta in terra,</l>
<l>venduto il manto, che d'intorno avea,</l>
<l>e scalza ad ora ad ora</l>
<l>si more. Ahi, perso Sole,</l>
<l>tu perderai ancora</l>
<l>e la nave, e le reti, e ' pesci quanti</l>
<l>hai preso mai nel mar di Galilea:</l>
<l>ahi, dove sei ascoso, o almo Sole,</l>
<l>da queste piagge sole?</l>
</lg><lg>
<l>Con l'arme sole del pastor d'Esperia,</l>
<l>se non ti fea 'l tuo sangue il veder scemo,</l>
<l>potuto avresti, ingrato Polifemo,</l>
<l>cavarla fuor di questa vil miseria;</l>
<l>o d'ogni nostro mal forma e materia,</l>
<l>quanto da quei che ti lassar le chiavi,</l>
<l>da sì alta Quercia tralignar ti mostri!</l>
<l>Tu 'l vedi, alma Gonzaga, in monte Feltro,</l>
<l>dimanda or dov' è il pan, di che nodristi</l>
<l>questo arrabiato veltro,</l>
<l>questa fiera nemea, questi duo mostri;</l>
<l>Sol, perché non fuggisti</l>
<l>indietro, irato Sole,</l>
<l>da' scelerati e tristi</l>
<l>auspicii? Ahi mondo, che sanar pensavi</l>
<l>con medico sì vil i dolor nostri:</l>
<l>orbo mondo, se falli, il cielo il vole,</l>
<l>che gli è oscurato il Sole.</l>
</lg><lg>
<l>Oscura è Cinzia; alza Ateon in alto</l>
<l>le corna, e va trescando la stuprata</l>
<l>figliuola di Sïon, l'ove l'armata</l>
<l>con così chiaro et onorato salto</l>
<l>Plebe salì sovra l'altr'arme in alto;</l>
<l>apri la maestà del sacro volto,</l>
<l>Tevere, fuor de' muscosi antri et odi</l>
<l>gridando andar tra le sue rive il Reno:</l>
<l>– diva Ippolita mia, ché non sei meco?</l>
<l>Tu dal mio bel sereno</l>
<l>sei lunge; e tu, Sardanapalo, il godi;</l>
<l>piangon le rive seco,</l>
<l>e tu te 'l vedi, o Sole,</l>
<l>e tu 'l sostien, o cieco</l>
<l>voto d'ogni valor mondo; s'involto</l>
<l>t'ha questa Babilonia in sì bei nodi!</l>
<l>Orbo mondo, se falli, il cielo il vole,</l>
<l>ch'egli è oscurato il Sole –.</l>
</lg>
</lg>
</div2>

<div2 type="poesia">
<head>CCXXXIX</head>
<lg type="sonetto">
<lg>
<l>Giace ne 'l vil preseppe il Re soperno</l>
<l>che su ne 'l ciel dà legge a gl'elementi;</l>
<l>quel che Zeffiro fe' con tanti venti</l>
<l>ignudo stassi ne 'l più algente verno.</l>
</lg><lg>
<l>Finito è fatto chi fu sempre eterno,</l>
<l>e freddo e fame pate ed altri stenti</l>
<l>per allumar le tenebrose menti</l>
<l>e dal mondo scacciar il Re d'inferno.</l>
</lg><lg>
<l>Le vaghe stelle in mezzo della notte,</l>
<l>quando 'l suo figlio partorì Maria,</l>
<l>di nova luce, ratto, s'adornaro;</l>
</lg><lg>
<l>e gl'alati corrier con voce pia</l>
<l>agli pastor, che stavan fra le grotte,</l>
<l>de 'l mondo la salute annoncïaro.</l>
</lg>
</lg>
</div2>

<div2 type="poesia">
<head>CCXL</head>
<lg type="madrigale">
<l>Donna, quando movete</l>
<l>i bei vostr'occhi, o quella man sì bella,</l>
<l>quella sì bella man si mostra ignuda,</l>
<l>alma non è tanto d'Amor rubella</l>
<l>che non s'allaccia, e l'aera d'ogni intorno</l>
<l>si rasserenna (or chi fia che me 'l creda?),</l>
<l>ché sol al suon delle dolce parole</l>
<l>visto ho tremar per meraviglia il sole!</l>
<l>Io dico 'l sol al sol convien ch'el cieda,</l>
<l>a un fulgurar di quel bel viso adorno,</l>
<l>a un vostro sguardo, a un atto, a un dolce riso</l>
<l>il sol convien ch'ogni sua luce chiuda!</l>
<l>Dunque felice etade,</l>
<l>ove l'alma beltade</l>
<l>mostra qui giù quanto è nel paradiso.</l>
<l>Felice è chi vi mira;</l>
<l>ma più felice chi per voi sospira!</l>
</lg>
</div2>
</div1>

</body>
</text>
</TEI.2>
