<?xml version="1.0" encoding="UTF-8"?>
<!DOCTYPE TEI.2 SYSTEM "http://backend.bibliotecaitaliana.it/DTD/bibit.dtd">
<TEI.2>
<teiHeader>
  <fileDesc>
    <titleStmt>
      <title>Odi barbare</title>
      <author>Giosue Carducci</author>
    </titleStmt>
    <extent>112 Kb in UTF-8</extent>
    <publicationStmt>
      <publisher>Biblioteca Italiana</publisher>
      <pubPlace>Roma</pubPlace>
      <date>2003</date>
      <idno>bibit000131</idno>
      <availability>
        <p>Questa risorsa digitale è liberamente accessibile per uso
              personale o scientifico. Ogni uso commerciale è vietato</p>
      </availability>
    </publicationStmt>
    <seriesStmt>
      <title>Collezione BibIt</title>
    </seriesStmt>
    <sourceDesc>
      <bibl>
        <title>Tutte le poesie</title>
        <author>Carducci, Giosue</author>
        <editor id="ed">Del Grande, Carlo</editor>
        <publisher>Bietti</publisher>
        <pubPlace>Milano</pubPlace>
        <date>1967</date>
      </bibl>
    </sourceDesc>
  </fileDesc>
  <encodingDesc>
                  <samplingDecl>
                    <p>Tutti i materiali paratestuali della fonte cartacea non riconducibili alla
                      responsabilità dell'autore dell'opera sono stati soppressi nella versione
                      digitale</p>
                  </samplingDecl>
                  <editorialDecl>
                    <correction method="silent" status="medium">
                      <p>Livello medio: controllo a video con collazione con edizione di
                      riferimento</p>
                    </correction>
                    <quotation form="data" marks="all">
                      <p>I simboli di citazione e di discorso diretto presenti sulla fonte cartacea
                        sono stati rappresentati sulla versione digitale</p>
                    </quotation>
                    <hyphenation eol="none">
                      <p>I trattini di sillabazione a fine riga sono stati soppressi e le parole
                        ricomposte</p>
                    </hyphenation>
                  </editorialDecl>
    <classDecl><taxonomy id="CDD"><bibl>Classificazione Decimale Dewey</bibl></taxonomy><taxonomy id="CGB"><bibl>Classificazione generi BibIt</bibl></taxonomy></classDecl></encodingDesc>
  <profileDesc>
    <creation>
      <date>800</date>
    </creation>
    <langUsage><language id="ita">Italiano</language><language id="lat">Latino</language><language id="ger">Tedesco</language></langUsage>
    <textClass>
      <keywords scheme="CDD">
        <term>851.8 - POESIA ITALIANA. 1859-1900</term>
      </keywords>
      <keywords scheme="CGB">
        <term>Poesia</term>
      </keywords>
    </textClass>
  </profileDesc>
  <revisionDesc>
    <change>
      <date>Data sconosciuta anteriore al 2000</date>
      <respStmt>
        <name>LIZ</name>
      </respStmt>
      <item>Digitalizzazione - OCR</item>
    </change>
    <change>
      <date>Data sconosciuta anteriore al 2000</date>
      <respStmt>
        <name>LIZ</name>
      </respStmt>
      <item>Correzione linguistica</item>
    </change>
    <change>
      <date>2002-12-21T00:00:00.000+02:00</date>
      <respStmt>
        <name>Giulia Buccini</name>
        <name>BIBIT</name>
      </respStmt>
      <item>Codifica XML - Codifica manuale</item>
    </change>
    <change>
      <date>2003-04-28T00:00:00.000+02:00</date>
      <respStmt>
        <name>Elena Pierazzo</name>
        <name>BIBIT</name>
      </respStmt>
      <item>Validazione</item>
    </change>
  </revisionDesc>
</teiHeader>
<text>
<body>
<div1 type="poesia">
<head>PRELUDIO</head>
<lg type="quartina">
<l>Odio l'usata poesia: concede</l>
<l>comoda al vulgo i flosci fianchi e senza</l>
<l>palpiti sotto i consueti amplessi</l>
<l>stendesi e dorme.</l>
</lg>
<lg type="quartina">
<l>A me la strofe vigile, balzante</l>
<l>co 'l plauso e 'l piede ritmico ne' cori:</l>
<l>per l'ala a volo io còlgola, si volge</l>
<l>ella e repugna.</l>
</lg>
<lg type="quartina">
<l>Tal fra le strette d'amator silvano</l>
<l>torcesi un'evia su 'l nevoso Edone:</l>
<l>più belli i vezzi del fiorente petto</l>
<l>saltan compressi,</l>
</lg>
<lg type="quartina">
<l>e baci e strilli su l'accesa bocca</l>
<l>mesconsi: ride la marmorea fronte</l>
<l>al sole, effuse in lunga onda le chiome</l>
<l>fremono a' venti.</l>
</lg>
</div1>
<div1 type="libro">
<head>LIBRO I</head>
<ab type="epigraph">
<quote rend="block">
<lg lang="ger">
<l><emph>Schlechten, gestümperten Versen genügt ein geringer Gehalt
schon,</emph></l>
<l><emph>Während die edlere Form tiefe Gedanken bedarf:</emph></l>
<l><emph>Wolte man euer Geschwätz ausprägen zur sapphischen Ode</emph>,</l>
<l><emph>Würde die Welt einsehn, dass es ein leeres Geschwätz.</emph></l>
</lg>
<p>AUGUST v. PLATEN.</p></quote></ab>
<div2 type="poesia">
<head>I</head>
<head>IDEALE</head>
<lg type="quartina">
<l>Poi che un sereno vapor d'ambrosia</l>
<l>da la tua coppa diffuso avvolsemi,</l>
<l>o Ebe con passo di dea</l>
<l>trasvolata sorridendo via;</l>
</lg>
<lg type="quartina">
<l>non più del tempo l'ombra o de l'algide</l>
<l>cure su 'l capo mi sento, sentomi,</l>
<l>o Ebe, l'ellenica vita</l>
<l>tranquilla ne le vene fluire.</l>
</lg>
<lg type="quartina">
<l>E i ruinati giù pe 'l declivio</l>
<l>de l'età mesta giorni risursero,</l>
<l>o Ebe, nel tuo dolce lume</l>
<l>agognanti di rinnovellare;</l>
</lg>
<lg type="quartina">
<l>e i novelli anni da la caligine</l>
<l>volenterosi la fronte adergono,</l>
<l>o Ebe, al tuo raggio che sale</l>
<l>tremolando e roseo li saluta.</l>
</lg>
<lg type="quartina">
<l>A gli uni e gli altri tu ridi, nitida</l>
<l>stella, da l'alto. Tale ne i gotici</l>
<l>delùbri, tra candide e nere</l>
<l>cuspidi rapide salienti</l>
</lg>
<lg type="quartina">
<l>con doppia al cielo fila marmorea,</l>
<l>sta su l'estremo pinnacol placida</l>
<l>la dolce fanciulla di Jesse</l>
<l>tutta avvolta di faville d'oro.</l>
</lg>
<lg type="quartina">
<l>Le ville e il verde piano d'argentei</l>
<l>fiumi rigato contempla aerea,</l>
<l>le messi ondeggianti ne' campi,</l>
<l>le raggianti sopra l'alpe nevi:</l>
</lg>
<lg type="quartina">
<l>a lei d'intorno le nubi volano;</l>
<l>fuor de le nubi ride ella fulgida</l>
<l>a l'albe ondeggianti ne' campi,</l>
<l>a gli occasi di novembre mesti.</l>
</lg>
</div2>
<div2 type="poesia">
<head>II</head>
<head>ALL'AURORA</head>
<lg>
<l>Tu sali e baci, o dea, co 'l roseo fiato le nubi,</l>
<l>baci de' marmorei templi le fosche cime.</l>
</lg>
<lg>
<l>Ti sente e con gelido fremito destasi il bosco,</l>
<l>spiccasi il falco a volo su con rapace gioia;</l>
</lg>
<lg>
<l>mentre ne l'umida foglia pispigliano garruli i nidi,</l>
<l>e grigio urla il gabbiano su 'l violaceo mare.</l>
</lg>
<lg>
<l>Primi nel pian faticoso di te s'allegrano i fiumi</l>
<l>tremuli luccicando tra 'l mormorar de' pioppi:</l>
</lg>
<lg>
<l>corre da i paschi baldo vèr l'alte fluenti il poledro</l>
<l>sauro, dritto il chiomante capo, nitrendo a' venti:</l>
</lg>
<lg>
<l>vigile da i tuguri risponde la forza de i cani</l>
<l>e di gagliardi mugghi tutta la valle suona.</l>
</lg>
<lg>
<l>Ma l'uom che tu svegli a oprar consumando la vita,</l>
<l>te giovinetta antica, te giovinetta eterna</l>
</lg>
<lg>
<l>ancor pensoso ammira, come già t'adoravan su 'l monte</l>
<l>ritti fra i bianchi armenti i nobili Aria padri.</l>
</lg>
<lg>
<l>Ancor sovra l'ali del fresco mattino rivola</l>
<l>l'inno che a te su l'aste disser poggiati i padri.</l>
</lg>
<lg>
<l>—Pastorella del cielo, tu, frante a la suora gelosa</l>
<l>le stelle, riadduci le rosse vacche in cielo.</l>
</lg>
<lg>
<l>Guidi le rosse vacche, guidi tu il candido armento</l>
<l>e le bionde cavalle care a i fratelli Asvini.</l>
</lg>
<lg>
<l>Come giovine donna che va da i lavacri a lo sposo</l>
<l>riflettendo ne gli occhi il desiato amore,</l>
</lg>
<lg>
<l>tu sorridendo lasci caderti i veli leggiadri</l>
<l>e le virginee forme scuopri serena a i cieli.</l>
</lg>
<lg>
<l>Affocata le guance, ansante dal candido petto,</l>
<l>corri al sovran de i mondi, al bel fiammante Suria,</l>
</lg>
<lg>
<l>e il giungi, e in arco distendi le rosee braccia al gagliardo</l>
<l>collo; ma tosto fuggi di quel tremendo i rai.</l>
</lg>
<lg>
<l>Allora gli Asini gemelli, cavalieri del cielo,</l>
<l>rosea tremante accolgon te nel bel carro d'oro;</l>
</lg>
<lg>
<l>e volgi verso dove, misurato il cammino di gloria,</l>
<l>stanco ti cerchi il nume ne i mister de la sera.</l>
</lg>
<lg>
<l>Deh propizia trasvola —così t'invocavano i padri—</l>
<l>nel rosseggiante carro sopra le nostre case.</l>
</lg>
<lg>
<l>Arriva da le plaghe d'oriente con la fortuna,</l>
<l>con le fiorenti biade, con lo spumante latte;</l>
</lg>
<lg>
<l>ed in mezzo a' vitelli danzando con floride chiome</l>
<l>molta prole t'adori, pastorella del cielo. —</l>
</lg>
<lg>
<l>Così cantavano gli Aria. Ma piàcqueti meglio l'Imetto</l>
<l>fresco di vénti rivi, che al ciel di timi odora:</l>
</lg>
<lg>
<l>piàcquerti su l'Imetto i lesti cacciatori mortali</l>
<l>prementi le rugiade co 'l coturnato piede.</l>
</lg>
<lg>
<l>Inchinaronsi i cieli, un dolce chiarore vermiglio</l>
<l>ombrò la selva e il colle, quando scendesti, o dea.</l>
</lg>
<lg>
<l>Non tu scendesti, o dea: ma Cefalo attratto al tuo bacio</l>
<l>salìa per l'aure lieve, bello come un bel dio.</l>
</lg>
<lg>
<l>Su gli amorosi venti salìa, tra soavi fragranze,</l>
<l>tra le nozze de i fiori, tra gl'imenei de' rivi.</l>
</lg>
<lg>
<l>La chioma d'oro lenta irriga il collo, a l'omero bianco</l>
<l>con un cinto vermiglio sta la faretra d'oro.</l>
</lg>
<lg>
<l>Cadde l'arco su l'erbe; e Lèlapo immobil con erto</l>
<l>il fido arguto muso mira salire il sire.</l>
</lg>
<lg>
<l>Oh baci d'una dea fragranti tra la rugiada!</l>
<l>oh ambrosia de l'amore nel giovinetto mondo!</l>
</lg>
<lg>
<l>Ami tu anche, o dea? Ma il nostro genere è stanco;</l>
<l>mesto il tuo viso, o bella, su le cittadi appare.</l>
</lg>
<lg>
<l>Languon fiochi i fanali; rincasa, e né meno ti guarda,</l>
<l>una pallida torma che si credé gioire.</l>
</lg>
<lg>
<l>Sbatte l'operaio rabbioso le stridule impòste,</l>
<l>e maledice al giorno che rimena il servaggio.</l>
</lg>
<lg>
<l>Solo un amante forse che placida al sonno commise</l>
<l>la dolce donna, caldo de' baci suoi le vene,</l>
</lg>
<lg>
<l>alacre affronta e lieto l'aure tue gelide e il viso.</l>
<l>— Portami — dice—, Aurora, su 'l tuo corsier di
fiamma!</l>
</lg>
<lg>
<l>ne i campi de le stelle mi porta, ond'io vegga la terra</l>
<l>tutta risorridente nel roseo lume tuo,</l>
</lg>
<lg>
<l>e vegga la mia donna davanti al sole che leva</l>
<l>sparsa le nere trecce giù pe 'l rorido seno.</l>
</lg>
</div2>
<div2 type="poesia">
<head>III</head>
<head>NELL'ANNUALE DELLA FONDAZIONE DI ROMA</head>
<lg type="quartina">
<l>Te redimito di fior purpurei</l>
<l>april te vide su 'l colle emergere</l>
<l>dal solco di Romolo torva</l>
<l>riguardante su i selvaggi piani:</l>
</lg>
<lg type="quartina">
<l>te dopo tanta forza di secoli</l>
<l>aprile irraggia, sublime, massima,</l>
<l>e il sole e l'Italia saluta</l>
<l>te, Flora di nostra gente, o Roma.</l>
</lg>
<lg type="quartina">
<l>Se al Campidoglio non più la vergine</l>
<l>tacita sale dietro il pontefice,</l>
<l>né più per Via Sacra il trionfo</l>
<l>piega i quattro candidi cavalli,</l>
</lg>
<lg type="quartina">
<l>questa del Fòro tuo solitudine</l>
<l>ogni rumore vince, ogni gloria:</l>
<l>e tutto che al mondo è civile,</l>
<l>grande, augusto, egli è romano ancora.</l>
</lg>
<lg type="quartina">
<l>Salve, dea Roma! Chi disconósceti</l>
<l>cerchiato ha il senno di fredda tenebra,</l>
<l>e a lui nel reo cuore germoglia</l>
<l>torpida la selva di barbarie.</l>
</lg>
<lg type="quartina">
<l>Salve, dea Roma! Chinato a i ruderi</l>
<l>del Fòro, io seguo con dolci lacrime</l>
<l>e adoro i tuoi sparsi vestigi,</l>
<l>patria, diva, santa genitrice.</l>
</lg>
<lg type="quartina">
<l>Son cittadino per te d'Italia,</l>
<l>per te poeta, madre de i popoli,</l>
<l>che desti il tuo spirito al mondo,</l>
<l>che Italia improntasti di tua gloria.</l>
</lg>
<lg type="quartina">
<l>Ecco, a te questa, che tu di libere</l>
<l>genti facesti nome uno, Italia,</l>
<l>ritorna, e s'abbraccia al tuo petto,</l>
<l>affisa ne' tuoi d'aquila occhi.</l>
</lg>
<lg type="quartina">
<l>E tu dal colle fatal pe 'l tacito</l>
<l>Fòro le braccia porgi marmoree,</l>
<l>a la figlia liberatrice</l>
<l>additando le colonne e gli archi:</l>
</lg>
<lg type="quartina">
<l>gli archi che nuovi trionfi aspettano</l>
<l>non più di regi, non più di cesari,</l>
<l>e non di catene attorcenti</l>
<l>braccia umane sugli eburnei carri;</l>
</lg>
<lg type="quartina">
<l>ma il tuo trionfo, popol d'Italia,</l>
<l>su l'età nera, su l'età barbara,</l>
<l>su i mostri onde tu con serena</l>
<l>giustizia farai franche le genti.</l>
</lg>
<lg type="quartina">
<l>O Italia, o Roma! quel giorno, placido</l>
<l>tonerà il cielo su 'l Fòro, e cantici</l>
<l>di gloria, di gloria, di gloria</l>
<l>correran per l'infinito azzurro.</l>
</lg>
</div2>
<div2 type="poesia">
<head>IV</head>
<head>DINANZI ALLE TERME DI CARACALLA</head>
<lg type="quartina">
<l>Corron tra 'l Celio fosche e l'Aventino</l>
<l>le nubi: il vento dal pian tristo move</l>
<l>umido: in fondo stanno i monti albani</l>
<l>bianchi di neve.</l>
</lg>
<lg type="quartina">
<l>A le cineree trecce alzato il velo</l>
<l>verde, nel libro una britanna cerca</l>
<l>queste minacce di romane mura</l>
<l>al cielo e al tempo.</l>
</lg>
<lg type="quartina">
<l>Continui, densi, neri, crocidanti</l>
<l>versansi i corvi come fluttuando</l>
<l>contro i due muri ch'a più ardua sfida</l>
<l>levansi enormi.</l>
</lg>
<lg type="quartina">
<l>«Vecchi giganti, —par che insista irato</l>
<l>l'augure stormo— a che tentate il cielo?»</l>
<l>Grave per l'aure vien da Laterano</l>
<l>suon di campane.</l>
</lg>
<lg type="quartina">
<l>Ed un ciociaro, nel mantello avvolto,</l>
<l>grave fischiando tra la folta barba,</l>
<l>passa e non guarda. Febbre, io qui t'invoco,</l>
<l>nume presente.</l>
</lg>
<lg type="quartina">
<l>Se ti fûr cari i grandi occhi piangenti</l>
<l>e de le madri le protese braccia</l>
<l>te deprecanti, o dea, dal reclinato</l>
<l>capo de i figli:</l>
</lg>
<lg type="quartina">
<l>se ti fu cara su 'l Palazio eccelso</l>
<l>l'ara vetusta (ancor lambiva il Tebro</l>
<l>l'evandrio colle, e veleggiando a sera</l>
<l>tra 'l Campidoglio</l>
</lg>
<lg type="quartina">
<l>e l'Aventino il reduce quirite</l>
<l>guardava in alto la città quadrata</l>
<l>dal sole arrisa, e mormorava un lento</l>
<l>saturnio carme);</l>
</lg>
<lg type="quartina">
<l>Febbre, m'ascolta. Gli uomini novelli</l>
<l>quinci respingi e lor picciole cose:</l>
<l>religioso è questo orror: la dea</l>
<l>Roma qui dorme.</l>
</lg>
<lg type="quartina">
<l>Poggiata il capo al Palatino augusto,</l>
<l>tra 'l Celio aperte e l'Aventin le braccia,</l>
<l>per la Capena i forti omeri stende</l>
<l>a l'Appia via.</l>
</lg>
</div2>
<div2 type="poesia">
<head>V</head>
<head>ALLA VITTORIA</head>
<head>TRA LE ROVINE DEL TEMPIO DI VESPASIANO IN BRESCIA</head>
<lg type="quartina">
<l>Scuotesti, vergin divina, l'auspice</l>
<l>ala su gli elmi chini de i pèltasti,</l>
<l>poggiati il ginocchio a lo scudo,</l>
<l>aspettanti con l'aste protese?</l>
</lg>
<lg type="quartina">
<l>o pur volasti davanti l'aquile,</l>
<l>davanti i flutti de' marsi militi,</l>
<l>co 'l miro fulgor respingendo</l>
<l>gli annitrenti cavalli de i Parti?</l>
</lg>
<lg type="quartina">
<l>Raccolte or l'ali, sopra la galea</l>
<l>del vinto insisti fiera co 'l poplite,</l>
<l>qual nome di vittorioso</l>
<l>capitano su 'l clipeo scrivendo?</l>
</lg>
<lg type="quartina">
<l>È d'un arconte, che sovra i deposti</l>
<l>gloriò le sante leggi de' liberi?</l>
<l>d'un consol, che il nome i confini</l>
<l>e il terror de l'impero distese?</l>
</lg>
<lg type="quartina">
<l>Vorrei vederti su l'Alpi, splendida</l>
<l>fra le tempeste, bandir ne i secoli:</l>
<l>«O popoli, Italia qui giunse</l>
<l>vendicando il suo nome e il diritto».</l>
</lg>
<lg type="quartina">
<l>Ma Lidia in tanto de i fiori ch'èduca</l>
<l>mesti l'ottobre da le macerie</l>
<l>romane t'elegge un pio serto,</l>
<l>e, ponendol soave al tuo piede,</l>
</lg>
<lg type="quartina">
<l>— Che dunque — dice— pensasti, o vergine</l>
<l>cara, là sotto ne la terra umida</l>
<l>tanti anni? sentisti i cavalli</l>
<l>d'Alemagna su 'l greco tuo capo?</l>
</lg>
<lg type="quartina">
<l>—Sentii— risponde la diva, e folgora—</l>
<l>però ch'io sono la gloria ellenica,</l>
<l>io sono la forza del Lazio</l>
<l>traversante nel bronzo pe' tempi.</l>
</lg>
<lg type="quartina">
<l>Passâr l'etadi simili a i dodici</l>
<l>avvoltoi tristi che vide Romolo,</l>
<l>e sursi «O Italia» annunziando</l>
<l>«i sepolti son teco e i tuoi numi!»</l>
</lg>
<lg type="quartina">
<l>Lieta del fato Brescia raccolsemi,</l>
<l>Brescia la forte, Brescia la ferrea,</l>
<l>Brescia leonessa d'Italia</l>
<l>beverata nel sangue nemico. —</l>
</lg>
</div2>
<div2 type="poesia">
<head>VI</head>
<head>ALLE FONTI DEL CLITUMNO</head>
<lg type="quartina">
<l>Ancor dal monte, che di foschi ondeggia</l>
<l>frassini al vento mormoranti e lunge</l>
<l>per l'aure odora fresco di silvestri</l>
<l>salvie e di timi,</l>
</lg>
<lg type="quartina">
<l>scendon nel vespero umido, o Clitumno,</l>
<l>a te le greggi: a te l'umbro fanciullo</l>
<l>la riluttante pecora ne l'onda</l>
<l>immerge, mentre</l>
</lg>
<lg type="quartina">
<l>vèr lui dal seno de la madre adusta,</l>
<l>che scalza siede al casolare e canta,</l>
<l>una poppante volgesi e dal viso</l>
<l>tondo sorride:</l>
</lg>
<lg type="quartina">
<l>pensoso il padre, di caprine pelli</l>
<l>l'anche ravvolto come i fauni antichi,</l>
<l>regge il dipinto plaustro e la forza</l>
<l>de' bei giovenchi,</l>
</lg>
<lg type="quartina">
<l>de' bei giovenchi dal quadrato petto,</l>
<l>erti su 'l capo le lunate corna,</l>
<l>dolci ne gli occhi, nivei, che il mite</l>
<l>Virgilio amava.</l>
</lg>
<lg type="quartina">
<l>Oscure intanto fumano le nubi</l>
<l>su l'Apennino: grande, austera, verde</l>
<l>da le montagne digradanti in cerchio</l>
<l>l'Umbria guarda.</l>
</lg>
<lg type="quartina">
<l>Salve, Umbria verde, e tu del puro fonte</l>
<l>nume Clitumno! Sento in cuor l'antica</l>
<l>patria e aleggiarmi su l'accesa fronte</l>
<l>gl'itali iddii.</l>
</lg>
<lg type="quartina">
<l>Chi l'ombre indusse del piangente salcio</l>
<l>su' rivi sacri? ti rapisca il vento</l>
<l>de l'Apennino, o molle pianta, amore</l>
<l>d'umili tempi!</l>
</lg>
<lg type="quartina">
<l>Qui pugni a' verni e arcane istorie frema</l>
<l>co 'l palpitante maggio ilice nera,</l>
<l>a cui d'allegra giovinezza il tronco</l>
<l>l'edera veste:</l>
</lg>
<lg type="quartina">
<l>qui folti a torno l'emergente nume</l>
<l>stieno, giganti vigili, i cipressi;</l>
<l>e tu fra l'ombre, tu fatali canta</l>
<l>carmi, o Clitumno.</l>
</lg>
<lg type="quartina">
<l>O testimone di tre imperi, dinne</l>
<l>come il grave umbro ne' duelli atroce</l>
<l>cesse a l'astato velite e la forte</l>
<l>Etruria crebbe:</l>
</lg>
<lg type="quartina">
<l>di' come sovra le congiunte ville</l>
<l>dal superato Cìmino a gran passi</l>
<l>calò Gradivo poi, piantando i segni</l>
<l>fieri di Roma.</l>
</lg>
<lg type="quartina">
<l>Ma tu placavi, indigete comune</l>
<l>italo nume, i vincitori a i vinti,</l>
<l>e, quando tonò il punico furore</l>
<l>dal Trasimeno,</l>
</lg>
<lg type="quartina">
<l>per gli antri tuoi salì grido, e la torta</l>
<l>lo ripercosse buccina da i monti:</l>
<l>—O tu che pasci i buoi presso Mevania</l>
<l>caliginosa,</l>
</lg>
<lg type="quartina">
<l>e tu che i proni colli ari a la sponda</l>
<l>del Nar sinistra, e tu che i boschi abbatti</l>
<l>sovra Spoleto verdi o ne la marzia</l>
<l>Todi fai nozze,</l>
</lg>
<lg type="quartina">
<l>lascia il bue grasso tra le canne, lascia</l>
<l>il torel fulvo a mezzo solco, lascia</l>
<l>ne l'inclinata quercia il cuneo, lascia</l>
<l>la sposa a l'ara;</l>
</lg>
<lg type="quartina">
<l>e corri, corri, corri! con la scure</l>
<l>corri e co' dardi, con la clava e l'asta:</l>
<l>corri! minaccia gl'itali penati</l>
<l>Annibal diro. —</l>
</lg>
<lg type="quartina">
<l>Deh come rise d'alma luce il sole</l>
<l>per questa chiostra di bei monti, quando</l>
<l>urlanti vide e ruinanti in fuga</l>
<l>l'alta Spoleto</l>
</lg>
<lg type="quartina">
<l>i Mauri immani e i nùmidi cavalli</l>
<l>con mischia oscena, e, sovra loro, nembi</l>
<l>di ferro, flutti d'olio ardente, e i canti</l>
<l>de la vittoria!</l>
</lg>
<lg type="quartina">
<l>Tutto ora tace. Nel sereno gorgo</l>
<l>la tenue miro saliente vena:</l>
<l>trema, e d'un lieve pullular lo specchio</l>
<l>segna de l'acque.</l>
</lg>
<lg type="quartina">
<l>Ride sepolta a l'imo una foresta</l>
<l>breve, e rameggia immobile: il diaspro</l>
<l>par che si mischi in flessuosi amori</l>
<l>con l'ametista,</l>
</lg>
<lg type="quartina">
<l>e di zaffiro i fior paiono, ed hanno</l>
<l>de l'adamante rigido i riflessi,</l>
<l>e splendon freddi e chiamano a i silenzi</l>
<l>del verde fondo.</l>
</lg>
<lg type="quartina">
<l>A piè de i monti e de le querce a l'ombra</l>
<l>co' fiumi, o Italia, è de' tuoi carmi il fonte.</l>
<l>Visser le ninfe, vissero: e un divino</l>
<l>talamo è questo.</l>
</lg>
<lg type="quartina">
<l>Emergean lunghe ne' fluenti veli</l>
<l>naiadi azzurre, e per la cheta sera</l>
<l>chiamavan alto le sorelle brune</l>
<l>da le montagne,</l>
</lg>
<lg type="quartina">
<l>e danze sotto l'imminente luna</l>
<l>guidavan, liete ricantando in coro</l>
<l>di Giano eterno e quanto amor lo vinse</l>
<l>di Camesena.</l>
</lg>
<lg type="quartina">
<l>Egli dal cielo, autoctona virago</l>
<l>ella: fu letto l'Apennino fumante:</l>
<l>velaro i nembi il grande amplesso, e nacque</l>
<l>l'itala gente.</l>
</lg>
<lg type="quartina">
<l>Tutto ora tace, o vedovo Clitunno,</l>
<l>tutto: de' vaghi tuoi delùbri un solo</l>
<l>t'avanza, e dentro pretestato nume</l>
<l>tu non vi siedi.</l>
</lg>
<lg type="quartina">
<l>Non più perfusi del tuo fiume sacro</l>
<l>menano i tori, vittime orgogliose,</l>
<l>trofei romani a i templi aviti: Roma</l>
<l>più non trionfa.</l>
</lg>
<lg type="quartina">
<l>Più non trionfa, poi che un galileo</l>
<l>di rosse chiome il Campidoglio ascese,</l>
<l>gittolle in braccio una sua croce, e disse</l>
<l>—Portala, e servi.—</l>
</lg>
<lg type="quartina">
<l>Fuggîr le ninfe a piangere ne' fiumi</l>
<l>occulte e dentro i cortici materni,</l>
<l>od ululando dileguaron come</l>
<l>nuvole a i monti,</l>
</lg>
<lg type="quartina">
<l>quando una strana compagnia, tra i bianchi</l>
<l>templi spogliati e i colonnati infranti,</l>
<l>procedé lenta, in neri sacchi avvolta,</l>
<l>litaniando,</l>
</lg>
<lg type="quartina">
<l>e sovra i campi del lavoro umano</l>
<l>sonanti e i clivi memori d'impero</l>
<l>fece deserto, et il deserto disse</l>
<l>regno di Dio.</l>
</lg>
<lg type="quartina">
<l>Strappâr le turbe a i santi aratri, a i vecchi</l>
<l>padri aspettanti, a le fiorenti mogli;</l>
<l>ovunque il divo sol benedicea,</l>
<l>maledicenti.</l>
</lg>
<lg type="quartina">
<l>Maledicenti a l'opre de la vita</l>
<l>e de l'amore, ei deliraro atroci</l>
<l>congiugnimenti di dolor con Dio</l>
<l>su rupi e in grotte:</l>
</lg>
<lg type="quartina">
<l>discesero ebri di dissolvimento</l>
<l>a le cittadi, e in ridde paurose</l>
<l>al crocefisso supplicarono, empi,</l>
<l>d'essere abietti.</l>
</lg>
<lg type="quartina">
<l>Salve, o serena de l'Ilisso in riva,</l>
<l>o intera e dritta a i lidi almi del Tebro</l>
<l>anima umana; i foschi dì passaro,</l>
<l>risorgi e regna.</l>
</lg>
<lg type="quartina">
<l>E tu, pia madre di giovenchi, invitti</l>
<l>a franger glebe e rintegrar maggesi,</l>
<l>e d'annitrenti in guerra aspri polledri</l>
<l>Italia madre,</l>
</lg>
<lg type="quartina">
<l>madre di biade e viti e leggi eterne</l>
<l>ed inclite arti a raddolcir la vita,</l>
<l>salve! a te i canti de l'antica lode</l>
<l>io rinnovello.</l>
</lg>
<lg type="quartina">
<l>Plaudono i monti al carme e i boschi e l'acque</l>
<l>de l'Umbria verde: in faccia a noi fumando</l>
<l>ed anelando nuove industrie in corsa</l>
<l>fischia il vapore</l>
</lg>
</div2>
<div2 type="poesia">
<head>VII</head>
<head>ROMA</head>
<lg>
<l>Roma, ne l'aer tuo lancio l'anima altera volante:</l>
<l>accogli, o Roma, e avvolgi l'anima mia di luce.</l>
</lg>
<lg>
<l>Non curioso a te de le cose piccole io vengo:</l>
<l>chi le farfalle cerca sotto l'arco di Tito?</l>
</lg>
<lg>
<l>Che importa a me se l'irto spettral vinattier di Stradella</l>
<l>mesce in Montecitorio celie allobroghe e ambagi?</l>
</lg>
<lg>
<l>e se il lungi operoso tessitor di Biella s'impiglia,</l>
<l>ragno attirante in vano, dentro le reti sue?</l>
</lg>
<lg>
<l>Cingimi, o Roma, d'azzurro, di sole m'illumina, o Roma:</l>
<l>raggia divino il sole pe' larghi azzurri tuoi.</l>
</lg>
<lg>
<l>Ei benedice al fosco Vaticano, al bel Quirinale,</l>
<l>al vecchio Capitolio santo fra le ruine;</l>
</lg>
<lg>
<l>e tu da i sette colli protendi, o Roma, le braccia</l>
<l>a l'amor che diffuso splende per l'aure chete.</l>
</lg>
<lg>
<l>Oh talamo grande, solitudini de la Campagna!</l>
<l>e tu Soratte grigio, testimone in eterno!</l>
</lg>
<lg>
<l>Monti d'Alba, cantate sorridenti l'epitalamio;</l>
<l>Tuscolo verde, canta; canta, irrigua Tivoli;</l>
</lg>
<lg>
<l>mentr'io dal Gianicolo ammiro l'imagin de l'urbe,</l>
<l>nave immensa lanciata vèr l'impero del mondo.</l>
</lg>
<lg>
<l>O nave che attingi con la poppa l'alto infinito</l>
<l>varca a' misteriosi lidi l'anima mia.</l>
</lg>
<lg>
<l>Ne' crepuscoli a sera di gemmeo candore fulgenti</l>
<l>tranquillamente lunghi su la Flaminia via,</l>
</lg>
<lg>
<l>l'ora suprema calando con tacita ala mi sfiori</l>
<l>la fronte, e ignoto io passi ne la serena pace;</l>
</lg>
<lg>
<l>passi a i concilii de l'ombre, rivegga li spiriti magni</l>
<l>de i padri conversanti lungh'esso il fiume sacro.</l>
</lg>
</div2>
<div2 type="poesia">
<head>VIII</head>
<head>ALESSANDRIA</head>
<ab type="dedica">A GIUSEPPE REGALDI QUANDO PUBBLICÒ «L'EGITTO»</ab>
<lg type="quartina">
<l>Ne l'aula immensa di Lussor, su 'l capo</l>
<l>roggio di Ramse il mistico serpente</l>
<l>sibilò ritto e 'l vulture a sinistra</l>
<l>volò stridendo,</l>
</lg>
<lg type="quartina">
<l>e da l'immenso serapèo di Memfi,</l>
<l>cui stanno a guardia sotto il sol candente</l>
<l>seicento sfingi nel granito argute,</l>
<l>Api muggìo,</l>
</lg>
<lg type="quartina">
<l>quando da i verdi immobili papiri</l>
<l>di Mareoti al livido deserto</l>
<l>sonò, tacendo l'aure intorno, questo</l>
<l>greco peana.</l>
</lg>
<lg type="quartina">
<l>— Ecco, venimmo a salutarti, Egitto,</l>
<l>noi figli d'Elle, con le cetre e l'aste.</l>
<l>Tebe, dischiudi le tue cento porte</l>
<l>ad Alesandro.</l>
</lg>
<lg type="quartina">
<l>Noi radduciamo a Giove Ammone un figlio</l>
<l>ch'ei riconosca; questo caro alunno</l>
<l>de la Tessaglia, questa bella e fiera</l>
<l>stirpe d'Achille.</l>
</lg>
<lg type="quartina">
<l>Come odoroso laureto ondeggia</l>
<l>a lui la chioma: la sua rosea guancia</l>
<l>par Tempe in fiore: ha ne' grand'occhi il sole</l>
<l>ch'a Olimpia ride:</l>
</lg>
<lg type="quartina">
<l>ha de l'Egeo la radiante in viso</l>
<l>pace diffusa; se non quanto, bianche</l>
<l>nuvole, i sogni passanvi di gloria</l>
<l>e poesia.</l>
</lg>
<lg type="quartina">
<l>Ei de la Grecia a la vendetta balza</l>
<l>leon da l'aspra tessala falange,</l>
<l>sgomina carri ed elefanti, abbatte</l>
<l>satrapi e regi.</l>
</lg>
<lg type="quartina">
<l>Salve, Alessandro, in pace e in guerra iddio!</l>
<l>A te la cetra fra le eburnee dita,</l>
<l>a te d'argento il fulgid'arco in pugno,</l>
<l>presente Apollo!</l>
</lg>
<lg type="quartina">
<l>A te i colloqui di Stagira, i baci</l>
<l>a te co' serti de le ionie donne,</l>
<l>a te la coppa di Lieo spumante,</l>
<l>a te l'Olimpo.</l>
</lg>
<lg type="quartina">
<l>Lisippo in bronzo ed in colori Apelle</l>
<l>ti tragga eterno; ti sollevi Atene,</l>
<l>chete de' torvi demagoghi l'ire,</l>
<l>al Partenone.</l>
</lg>
<lg type="quartina">
<l>Noi ti seguiamo: il Nilo in vano occulta</l>
<l>i dogmi e il capo a la possanza nostra:</l>
<l>noi farem pace qui tra i numi e al mondo</l>
<l>luce comune.</l>
</lg>
<lg type="quartina">
<l>E se ti piaccia aggiogar tigri e linci,</l>
<l>Bacco novello, noi verrem cantando,</l>
<l>te duce, in riva al sacro Gange i sacri</l>
<l>canti d'Omero. —</l>
</lg>
<lg type="quartina">
<l>Tale il peana de gli achei sonava</l>
<l>E il giovin duce, liberato il biondo</l>
<l>capo da l'elmo, in fronte a la falange</l>
<l>guardava il mare.</l>
</lg>
<lg type="quartina">
<l>Guardava il mare e l'isola di Faro</l>
<l>innanzi, a torno il libico deserto</l>
<l>interminato: dal sudato petto</l>
<l>l'aurea corazza</l>
</lg>
<lg type="quartina">
<l>sciolse, e gittolla splendida nel piano:</l>
<l>—Come la mia macedone corazza</l>
<l>stia nel deserto e a' barbari ed a gli anni</l>
<l>regga Alessandria.—</l>
</lg>
<lg type="quartina">
<l>Disse; ed i solchi a le nascenti mura</l>
<l>ei disegnava per ottanta stadi,</l>
<l>bianco spargendo su le flave arene</l>
<l>fior di farina.</l>
</lg>
<lg type="quartina">
<l>Tale il nipote del Pelìde estrusse</l>
<l>la sua cittade; e Faro, inclito nome</l>
<l>di luce al mondo, illuminò le vie</l>
<l>d'Africa e d'Asia.</l>
</lg>
<lg type="quartina">
<l>E non il flutto del deserto urtante</l>
<l>e non la fuga de i barbarici anni</l>
<l>valse a domare quella balda figlia</l>
<l>del greco eroe.</l>
</lg>
<lg type="quartina">
<l>Alacre, industre, a la sua terza vita</l>
<l>ella sorgea, sollecitando i fati,</l>
<l>qual la vedesti, o pellegrin poeta,</l>
<l>ammiratore,</l>
</lg>
<lg type="quartina">
<l>quando fuggendo la incombente notte</l>
<l>di tirannia, pien d'inni il caldo ingegno</l>
<l>ivi chiedendo libertade e luce</l>
<l>a l'oriente,</l>
</lg>
<lg type="quartina">
<l>e su le tombe di turbanti insculte</l>
<l>star la colonna di Pompeo vedesti</l>
<l>come la forza del pensier latino</l>
<l>su 'l torbid'evo.</l>
</lg>
<lg type="quartina">
<l>Deh, le speranze de l'Egitto e i vanti</l>
<l>nel tuo volume vivano, o poeta!</l>
<l>Oggi Tifone l'ire del deserto</l>
<l>agita e spira.</l>
</lg>
<lg type="quartina">
<l>Sepolto Osiri, il latratore Anubi</l>
<l>morde a i calcagni la fuggente Europa,</l>
<l>e avanti chiama i bestiali numi</l>
<l>a le vendette.</l>
</lg>
<lg type="quartina">
<l>Ahi vecchia Europa, che su 'l mondo spargi</l>
<l>l'irrequieta debolezza tua,</l>
<l>come la triste fisa a l'oriente</l>
<l>sfinge sorride!</l>
</lg>
</div2>
<div2 type="poesia">
<head>IX</head>
<head>IN UNA CHIESA GOTICA</head>
<lg type="quartina">
<l>Sorgono e in agili file dilungano</l>
<l>gl'immani ed ardui steli marmorei,</l>
<l>e ne la tenebra sacra somigliano</l>
<l>di giganti un esercito</l>
</lg>
<lg type="quartina">
<l>che guerra mediti con l'invisibile:</l>
<l>le arcate salgono chete, si slanciano</l>
<l>quindi a vol rapide, poi si riabbracciano</l>
<l>prone per l'alto e pendule.</l>
</lg>
<lg type="quartina">
<l>Ne la discordia così de gli uomini</l>
<l>di fra i barbarici tumulti salgono</l>
<l>a Dio gli aneliti di solinghe anime</l>
<l>che in lui si ricongiungono.</l>
</lg>
<lg type="quartina">
<l>Io non Dio chieggovi, steli marmorei,</l>
<l>arcate aeree: tremo, ma vigile</l>
<l>al suon d'un cognito passo che piccolo</l>
<l>i solenni echi suscita.</l>
</lg>
<lg type="quartina">
<l>È Lidia, e volgesi: lente nel volgersi</l>
<l>le chiome lucide mi si disegnano,</l>
<l>e amore e il pallido viso fuggevoli</l>
<l>tra il nero velo arridono.</l>
</lg>
<lg type="quartina">
<l>Anch'ei, tra 'l dubbio giorno d'un gotico</l>
<l>tempio avvolgendosi, l'Alighier, trepido</l>
<l>cercò l'imagine di Dio nel gemmeo</l>
<l>pallore d'una femina.</l>
</lg>
<lg type="quartina">
<l>Sott'esso il candido vel, de la vergine</l>
<l>la fronte limpida fulgea ne l'estasi,</l>
<l>mentre fra nuvoli d'incenso fervide</l>
<l>le litanie saliano;</l>
</lg>
<lg type="quartina">
<l>salian co' murmuri molli, co' fremiti</l>
<l>lieti saliano d'un vol di tortore,</l>
<l>e poi con l'ululo di turbe misere</l>
<l>che al ciel le braccia tendono.</l>
</lg>
<lg type="quartina">
<l>Mandava l'organo pe' cupi spazii</l>
<l>sospiri e strepiti: da l'arche candide</l>
<l>parea che l'anime de' consanguinei</l>
<l>sotterra rispondessero.</l>
</lg>
<lg type="quartina">
<l>Ma da le mitiche vette di Fiesole</l>
<l>tra le pie storie pe' vetri roseo</l>
<l>guardava Apolline: su l'altar massimo</l>
<l>impallidiano i cerei.</l>
</lg>
<lg type="quartina">
<l>E Dante ascendere tra inni d'angeli</l>
<l>la tósca vergine transfigurantesi</l>
<l>vedea, sentiasi sotto i piè ruggere</l>
<l>rossi d'inferno i baratri.</l>
</lg>
<lg type="quartina">
<l>Non io le angeliche glorie né i dèmoni,</l>
<l>io veggo un fievole baglior che tremola</l>
<l>per l'umid'aere: freddo crepuscolo</l>
<l>fascia di tedio l'anima.</l>
</lg>
<lg type="quartina">
<l>Addio, semitico nume! Continua</l>
<l>ne' tuoi misterii la morte domina.</l>
<l>O inaccessibile re de gli spiriti,</l>
<l>tuoi templi il sole escludono.</l>
</lg>
<lg type="quartina">
<l>Cruciato martire tu cruci gli uomini,</l>
<l>tu di tristizia l'aer contamini:</l>
<l>ma i cieli splendono, ma i campi ridono,</l>
<l>ma d'amore lampeggiano</l>
</lg>
<lg type="quartina">
<l>gli occhi di Lidia. Vederti, o Lidia,</l>
<l>vorrei tra un candido coro di vergini</l>
<l>danzando cingere l'ara d'Apolline</l>
<l>alta ne' rosei vesperi</l>
</lg>
<lg type="quartina">
<l>raggiante in pario marmo tra i lauri,</l>
<l>versare anemoni da le man, gioia</l>
<l>da gli occhi fulgidi, dal labbro armonico</l>
<l>un inno di Bacchilide.</l>
</lg>
</div2>
<div2 type="poesia">
<head>X</head>
<head>NELLA PIAZZA DI SAN PETRONIO</head>
<lg>
<l>Surge nel chiaro inverno la fosca turrita Bologna,</l>
<l>e il colle sopra bianco di neve ride.</l>
</lg>
<lg>
<l>È l'ora soave che il sol morituro saluta</l>
<l>le torri e 'l tempio, divo Petronio, tuo;</l>
</lg>
<lg>
<l>le torri i cui merli tant'ala di secolo lambe,</l>
<l>e del solenne tempio la solitaria cima.</l>
</lg>
<lg>
<l>Il cielo in freddo fulgore adamàntino brilla;</l>
<l>e l'aer come velo d'argento giace</l>
</lg>
<lg>
<l>su 'l fòro, lieve sfumando a torno le moli</l>
<l>che levò cupe il braccio clipeato de gli avi.</l>
</lg>
<lg>
<l>Su gli alti fastigi s'indugia il sole guardando</l>
<l>con un sorriso languido di viola,</l>
</lg>
<lg>
<l>che ne la bigia pietra nel fosco vermiglio mattone</l>
<l>par che risvegli l'anima de i secoli,</l>
</lg>
<lg>
<l>e un desio mesto pe 'l rigido aere sveglia</l>
<l>di rossi maggi, di calde aulenti sere,</l>
</lg>
<lg>
<l>quando le donne gentili danzavano in piazza</l>
<l>e co' i re vinti i consoli tornavano.</l>
</lg>
<lg>
<l>Tale la musa ride fuggente al verso in cui trema</l>
<l>un desiderio vano de la bellezza antica.</l>
</lg>
</div2>
<div2 type="poesia">
<head>XI</head>
<head>LE DUE TORRI</head>
<lg type="quartina">
<head>ASINELLA</head>
<l>Io d'Italia dal cuor tra impeti d'inni balzai</l>
<l>quando l'Alpi di barbari snebbiarono</l>
<l>e su 'l populeo Po pe 'l verde paese i carrocci</l>
<l>tutte le trombe reduci suonavano.</l>
</lg>
<lg type="quartina">
<head>GARISENDA</head>
<l>Memore sospirai sorgendo e la fronte io piegai</l>
<l>su le ruine e su le tombe. Irnerio</l>
<l>curvo tra i gran volumi sedeva e di Roma la grande</l>
<l>lento parlava al palvesato popolo.</l>
</lg>
<lg type="quartina">
<head>ASINELLA</head>
<l>Bello di maggio il dì ch'io vidi su 'l ponte di Reno</l>
<l>passar la gloria libera del popolo,</l>
<l>sangue di Svevia, e te chinare la bionda cervice</l>
<l>a l'ondeggiante rossa croce italica.</l>
</lg>
<lg type="quartina">
<head>GARISENDA</head>
<l>Triste mese di maggio, che intorno al bel corpo d'Imelda</l>
<l>cozzâr le spade de i fratelli e corsero</l>
<l>lunghi quaranta giorni le furie civili crollando</l>
<l>tra 'l vasto sangue l'ardue torri in polvere.</l>
</lg>
<lg type="quartina">
<head>ASINELLA</head>
<l>Dante vid'io levar la giovine fronte a guardarci,</l>
<l>e, come su noi passano le nuvole,</l>
<l>vidi su lui passar fantasmi e fantasmi ed intorno</l>
<l>premergli tutti i secoli d'Italia.</l>
</lg>
<lg type="quartina">
<head>GARISENDA</head>
<l>Sotto vidimi il papa venir con l'imperatore</l>
<l>l'un a l'altro impalmati; ed oh me misera,</l>
<l>in suo giudicio Dio non volle che io ruinassi</l>
<l>su Carlo quinto e su Clemente settimo!</l>
</lg>
</div2>
<div2 type="poesia">
<head>XII</head>
<head>FUORI ALLA CERTOSA DI BOLOGNA</head>
<lg>
<l>Oh caro a quelli che escon da le bianche e tacite case</l>
<l>de i morti il sole! Giunge come il bacio d'un dio:</l>
</lg>
<lg>
<l>bacio di luce che inonda la terra, mentre alto ed immenso</l>
<l>cantano le cicale l'inno di messidoro.</l>
</lg>
<lg>
<l>Il piano somiglia un mare superbo di fremiti e d'onde:</l>
<l>ville, città, castelli emergono com'isole.</l>
</lg>
<lg>
<l>Slanciansi lunghe tra 'l verde polveroso e i pioppi le strade:</l>
<l>varcano i ponti snelli con fughe d'archi il fiume.</l>
</lg>
<lg>
<l>E tutto è fiamma ed azzurro. Da l'alpe là giù di Verona</l>
<l>guardano solitarie due nuvolette bianche.</l>
</lg>
<lg>
<l>Delia, a voi zefiro spira dal colle pio de la Guardia</l>
<l>che incoronato scende da l'Apennino al piano,</l>
</lg>
<lg>
<l>v'agita il candido velo, e i ricci commove scorrenti</l>
<l>giù con le nere anella per la superba fronte.</l>
</lg>
<lg>
<l>Mentre domate i ribelli, gentil, con la mano, chinando</l>
<l>gli occhi onde tante gioie promette in vano Amore,</l>
</lg>
<lg>
<l>udite (a voi de le Muse lo spirito in cuore favella),</l>
<l>udite giù sotterra ciò che dicono i morti.</l>
</lg>
<lg>
<l>Dormono a' piè qui del colle gli avi umbri che ruppero primi</l>
<l>a suon di scuri i sacri tuoi silenzi, Apennino:</l>
</lg>
<lg>
<l>dormon gli etruschi discesi co 'l lituo con l'asta con fermi</l>
<l>gli occhi ne l'alto a' verdi misteriosi clivi,</l>
</lg>
<lg>
<l>e i grandi celti rossastri correnti a lavarsi la strage</l>
<l>ne le fredde acque alpestri ch'ei salutavan Reno,</l>
</lg>
<lg>
<l>e l'alta stirpe di Roma, e il lungo–chiomato lombardo</l>
<l>ch'ultimo accampò sovra le rimboschite cime.</l>
</lg>
<lg>
<l>Dormon con gli ultimi nostri. Fiammeggia il meriggio su 'l colle:</l>
<l>udite, o Delia, udite ciò che dicono i morti.</l>
</lg>
<lg>
<l>Dicono i morti —Beati, o voi passeggeri del colle</l>
<l>circonfusi da' caldi raggi de l'aureo sole.</l>
</lg>
<lg>
<l>Fresche a voi mormoran l'acque pe 'l florido clivo scendenti,</l>
<l>cantan gli uccelli al verde, cantan le foglie al vento.</l>
</lg>
<lg>
<l>A voi sorridono i fiori sempre nuovi sopra la terra:</l>
<l>a voi ridon le stelle, fiori eterni del cielo.—</l>
</lg>
<lg>
<l>Dicono i morti — Cogliete i fiori che passano anch'essi,</l>
<l>adorate le stelle che non passano mai.</l>
</lg>
<lg>
<l>Putridi squagliansi i serti d'intorno i nostri umidi teschi:</l>
<l>ponete rose a torno le chiome bionde e nere.</l>
</lg>
<lg>
<l>Freddo è qua giù: siamo soli. Oh amatevi al sole! Risplenda</l>
<l>su la vita che passa l'eternità d'amore.</l>
</lg>
</div2>
<div2 type="poesia">
<head>XIII</head>
<head>SU L'ADDA</head>
<lg type="quartina">
<l>Corri, tra' rosei fuochi del vespero,</l>
<l>corri, Addua cerulo: Lidia su 'l placido</l>
<l>fiume, e il tenero amore,</l>
<l>al sole occiduo naviga.</l>
</lg>
<lg type="quartina">
<l>Ecco, ed il memore ponte dilungasi:</l>
<l>cede l'aereo de gli archi slancio,</l>
<l>e al liquido s'agguaglia</l>
<l>pian che allargasi e mormora.</l>
</lg>
<lg type="quartina">
<l>Le mura dìrute di Lodi fuggono</l>
<l>arrampicandosi nere al declivio</l>
<l>verde e al docile colle.</l>
<l>Addio, storia de gli uomini.</l>
</lg>
<lg type="quartina">
<l>Quando il romuleo marte ed il barbaro</l>
<l>ruggîr ne' ferrei cozzi, e qui vindice</l>
<l>la rabbia di Milano</l>
<l>arse in itali incendii,</l>
</lg>
<lg type="quartina">
<l>tu ancor dal Lario verso l'Erìdano</l>
<l>scendevi, o Addua, con desio placido,</l>
<l>con murmure solenne,</l>
<l>giù pe' taciti pascoli.</l>
</lg>
<lg type="quartina">
<l>Quando su 'l dubbio ponte tra i folgori</l>
<l>passava il pallido còrso, recandosi</l>
<l>di due secoli il fato</l>
<l>ne l'esile man giovine,</l>
</lg>
<lg type="quartina">
<l>tu il molto celtico sangue ed il teutono</l>
<l>lavavi, o Addua, via: su le tremule</l>
<l>acque il nitrico fumo</l>
<l>putrido disperdeasi.</l>
</lg>
<lg type="quartina">
<l>Moriano gli ultimi tuon de la folgore</l>
<l>franca ne i concavi seni: volgeasi</l>
<l>da i limpidi lavacri</l>
<l>il bue candido, attonito.</l>
</lg>
<lg type="quartina">
<l>Ov'è or l'aquila di Pompeo? l'aquila</l>
<l>ov'è de l'ispido sir di Soavia</l>
<l>e del pallido còrso?</l>
<l>Tu corri, o Addua cerulo.</l>
</lg>
<lg type="quartina">
<l>Corri tra' rosei fuochi del vespero,</l>
<l>corri, Addua cerulo: Lidia su 'l placido</l>
<l>fiume, e il tenero amore,</l>
<l>al sole occiduo naviga.</l>
</lg>
<lg type="quartina">
<l>Sotto l'olimpico riso de l'aere</l>
<l>la terra palpita: ogni onda accendesi</l>
<l>e trepida risalta</l>
<l>di fulgidi amor turgida.</l>
</lg>
<lg type="quartina">
<l>Molle de' giovani prati l'effluvio</l>
<l>va sopra l'umido pian: l'acque a' margini</l>
<l>di gemiti e sorrisi</l>
<l>un suon morbido frangono.</l>
</lg>
<lg type="quartina">
<l>E il legno scivola lieve: tra le uberi</l>
<l>sponde lo splendido fiume devolvesi:</l>
<l>trascorrono de' campi</l>
<l>i grandi alberi, e accennano,</l>
</lg>
<lg type="quartina">
<l>e giù da gli alberi, su da le floride</l>
<l>siepi, per l'auree strisce e le rosee,</l>
<l>s'inseguono gli augelli</l>
<l>e amore ilari mescono.</l>
</lg>
<lg type="quartina">
<l>Corri tra' rosei fuochi del vespero,</l>
<l>corri, Addua cerulo: Lidia su 'l placido</l>
<l>fiume naviga, e amore</l>
<l>d'ambrosia irriga l'aure.</l>
</lg>
<lg type="quartina">
<l>Tra' pingui pascoli sotto il sole aureo</l>
<l>tu con l'Erìdano scendi a confonderti:</l>
<l>precipita a l'occaso</l>
<l>il sole infaticabile.</l>
</lg>
<lg type="quartina">
<l>O sole, o Addua corrente, l'anima</l>
<l>per un elisio dietro voi naviga:</l>
<l>ove ella e il mutuo amore,</l>
<l>o Lidia, perderannosi?</l>
</lg>
<lg type="quartina">
<l>Non so; ma perdermi lungi da gli uomini</l>
<l>amo or di Lidia nel guardo languido,</l>
<l>ove nuotano ignoti</l>
<l>desiderii e misterii.</l>
</lg>
</div2>
<div2 type="poesia">
<head>XIV</head>
<head>DA DESENZANO</head>
<ab type="dedica">A G.R.</ab>
<lg type="quartina">
<l>Gino, che fai sotto i felsinei portici?</l>
<l>mediti come il gentil fiore de l'Ellade</l>
<l>d'Omero al canto e a lo scalpel di Fidia</l>
<l>lieto sorgesse nel mattin de i popoli?</l>
</lg>
<lg type="quartina">
<l>Da l'Asinella gufi e nibbi stridono</l>
<l>invidiando e i cari studi rompono.</l>
<l>Fuggi, deh fuggi da coteste tenebre</l>
<l>e al tuo poeta, o dolce amico, vientene.</l>
</lg>
<lg type="quartina">
<l>Vienne qui dove l'onda ampia del lidio</l>
<l>lago tra i monti azzurreggiando palpita:</l>
<l>vieni: con voce di faleuci chiàmati</l>
<l>Sirmio che ancor del suo signore allegrasi.</l>
</lg>
<lg type="quartina">
<l>Vuole Manerba a te rasene istorie,</l>
<l>vuole Munìga attiche fole intessere,</l>
<l>mentre sui i merli barbari fantasimi</l>
<l>armi ed amori con il vento parlano.</l>
</lg>
<lg type="quartina">
<l>Ascoltiam sotto anacreòntea pergola</l>
<l>o a la platonia verde ombra de' platani,</l>
<l>freschi votando gl'innovati calici</l>
<l>che la Riviera del suo vino imporpora.</l>
</lg>
<lg type="quartina">
<l>Dolce tra i vini udir lontane istorie</l>
<l>d'atavi, mentre il divo sol precipita</l>
<l>e le pie stelle sopra noi viaggiano</l>
<l>e tra l'onde e le fronde l'aura mormora.</l>
</lg>
<lg type="quartina">
<l>Essi che queste amene rive tennero</l>
<l>te, come noi, bel sole, un dì goderono,</l>
<l>o ti gittasser belve umane un fremito</l>
<l>da le lacusti palafitte, o agili</l>
</lg>
<lg type="quartina">
<l>Veneti a l'onda le cavalle dessero</l>
<l>trepida e fredda nel mattino roseo,</l>
<l>o co 'l terreno lituo segnassero</l>
<l>nel mezzogiorno le pietrose acropoli.</l>
</lg>
<lg type="quartina">
<l>Gino, ove inteso a le vittorie retiche</l>
<l>o da le dacie glorioso il milite</l>
<l>in vigil ozio l'aquile romulee</l>
<l>su 'l lago affisse ricantando Cesare,</l>
</lg>
<lg type="quartina">
<l>ivi in fremente selva Desiderio</l>
<l>agitò a caccia poi cignali e daini,</l>
<l>fermo il pensiero a la corona ferrea</l>
<l>fulgida in Roma per la via de' Cesari.</l>
</lg>
<lg type="quartina">
<l>Gino, ove il giambo di Catullo rapido</l>
<l>l'ala aprì sovra la distesa cerula,</l>
<l>Lesbia chiamando tra l'odor de' lauri</l>
<l>con un saliente gemito per l'aere,</l>
</lg>
<lg type="quartina">
<l>ivi il compianto di lombarde monache</l>
<l>salmodiando ascese vèr la candida</l>
<l>luna e la requie mormorò su i giovani</l>
<l>pallidi stesi sotto l'asta francica.</l>
</lg>
<lg type="quartina">
<l>E calerem noi pur giù tra i fantasimi</l>
<l>cui né il sole veste di fulgor purpureo</l>
<l>né le pie stelle sovra il capo ridono</l>
<l>né de la vite il frutto i cuor letifica.</l>
</lg>
<lg type="quartina">
<l>Duci e poeti allor, fronti sideree,</l>
<l>ne moveranno incontro, e «Di qual secolo</l>
<l>—dimanderanno— di qual triste secolo</l>
<l>a noi venite, pallida progenie?</l>
</lg>
<lg type="quartina">
<l>A voi tra' cigli torva cura infóscasi</l>
<l>e da l'angusto petto il cuore fumiga.</l>
<l>Noi ne la vita esercitammo il muscolo,</l>
<l>e discendemmo grandi ombre tra gl'inferi».</l>
</lg>
<lg type="quartina">
<l>Gino, qui sotto anacreòntea pergola</l>
<l>o a la platonia verde ombra de' platani,</l>
<l>qui, tra i bicchieri che il vin fresco imporpora,</l>
<l>degna risposta meditiamo. Versasi</l>
</lg>
<lg type="quartina">
<l>cerula notte sovra il piano argenteo,</l>
<l>move da Sirmio una canora imagine</l>
<l>giù via per l'onda che soave mormora</l>
<l>riscintillando e al curvo lido infrangesi.</l>
</lg>
</div2>
<div2 type="poesia">
<head>XV</head>
<head>SIRMIONE</head>
<lg>
<l>Ecco: la verde Sirmio nel lucido lago sorride,</l>
<l>fiore de le penisole.</l>
</lg>
<lg>
<l>Il sol la guarda e vezzeggia: somiglia d'intorno il Benaco</l>
<l>una gran tazza argentea,</l>
</lg>
<lg>
<l>cui placido olivo per gli orli nitidi corre</l>
<l>misto a l'eterno lauro.</l>
</lg>
<lg>
<l>Questa raggiante coppa Italia madre protende,</l>
<l>alte le braccia, a i superi;</l>
</lg>
<lg>
<l>ed essi da i cieli cadere vi lasciano Sirmio,</l>
<l>gemma de le penisole.</l>
</lg>
<lg>
<l>Baldo, paterno monte, protegge la bella da l'alto</l>
<l>co 'l sopracciglio torbido:</l>
</lg>
<lg>
<l>il Gu sembra un titano per lei caduto in battaglia,</l>
<l>supino e minaccevole.</l>
</lg>
<lg>
<l>Ma incontro le porge dal seno lunato a sinistra</l>
<l>Salò le braccia candide,</l>
</lg>
<lg>
<l>lieta come fanciulla che in danza entrando abbandona</l>
<l>le chiome e il velo a l'aure,</l>
</lg>
<lg>
<l>e ride e gitta fiori con le man piene, e di fiori</l>
<l>le esulta il capo giovine.</l>
</lg>
<lg>
<l>Garda là in fondo solleva la ròcca sua fosca</l>
<l>sovra lo specchio liquido,</l>
</lg>
<lg>
<l>cantando una saga d'antiche cittadi sepolte</l>
<l>e di regine barbare.</l>
</lg>
<lg>
<l>Ma qui, Lalage, donde per tanta pia gioia d'azzurro</l>
<l>tu mandi il guardo e l'anima,</l>
</lg>
<lg>
<l>qui Valerio Catullo, legato giù a' nitidi sassi</l>
<l>il fasèlo bitinico,</l>
</lg>
<lg>
<l>sedeasi i lunghi giorni, e gli occhi di Lesbia ne l'onda</l>
<l>fosforescente e tremula,</l>
</lg>
<lg>
<l>e 'l perfido riso di Lesbia e i multivoli ardori</l>
<l>vedea ne l'onda vitrea,</l>
</lg>
<lg>
<l>mentr'ella stancava pe' neri angiporti le reni</l>
<l>a i nepoti di Romolo.</l>
</lg>
<lg>
<l>A lui da gli umidi fondi la ninfa del lago cantava:</l>
<l>— Vieni, o Quinto Valerio.</l>
</lg>
<lg>
<l>Qui ne le nostre grotte discende anche il sole, ma bianco</l>
<l>e mite come Cintia.</l>
</lg>
<lg>
<l>Qui de la vostra vita gli assidui tumulti un lontano</l>
<l>d'api susurro paiono,</l>
</lg>
<lg>
<l>e nel silenzio freddo le insanie e le trepide cure</l>
<l>in lento oblio si sciolgono.</l>
</lg>
<lg>
<l>Qui 'l fresco, qui 'l sonno, qui musiche leni ed i cori</l>
<l>de le cerule vergini,</l>
</lg>
<lg>
<l>mentr'Espero allunga la rosea face su l'acque</l>
<l>e i flutti al lido gemono. —</l>
</lg>
<lg>
<l>Ahi triste Amore! egli odia le Muse, e lascivo i poeti</l>
<l>frange o li spegne tragico.</l>
</lg>
<lg>
<l>Ma chi da gli occhi tuoi, che lunghe intentano guerre,</l>
<l>chi ne assicura, o Lalage?</l>
</lg>
<lg>
<l>Cogli a le pure Muse tre rami di lauro e di mirto,</l>
<l>e al Sole eterno li agita.</l>
</lg>
<lg>
<l>Non da Peschiera vedi natanti le schiere de' cigni</l>
<l>giù per il Mincio argenteo?</l>
</lg>
<lg>
<l>da' verdi paschi dove Bianore dorme non odi</l>
<l>la voce di Virgilio?</l>
</lg>
<lg>
<l>Volgiti, Lalage, e adora. Un grande severo s'affaccia</l>
<l>a la torre scaligera.</l>
</lg>
<lg>
<l>—Suso in Italia bella— sorridendo ei mormora, e guarda</l>
<l>l'acqua la terra e l'aere.</l>
</lg>
</div2>
<div2 type="poesia">
<head>XVI</head>
<head>DAVANTI IL CASTEL VECCHIO DI VERONA</head>
<lg type="quartina">
<l>Tal mormoravi possente e rapido</l>
<l>sotto i romani ponti, o verde Adige,</l>
<l>brillando dal limpido gorgo,</l>
<l>la tua scorrente canzone al sole,</l>
</lg>
<lg type="quartina">
<l>quando Odoacre dinanzi a l'impeto</l>
<l>di Teodorico cesse, e tra l'èrulo</l>
<l>eccidio passavan su i carri</l>
<l>diritte e bionde le donne amàle</l>
</lg>
<lg type="quartina">
<l>entro la bella Verona, odinici</l>
<l>carmi intonando: raccolta al vescovo</l>
<l>intorno, l'italica plebe</l>
<l>sporgea la croce supplice a' Goti.</l>
</lg>
<lg type="quartina">
<l>Tale da i monti di neve rigidi,</l>
<l>ne la diffusa letizia argentea</l>
<l>del placido verno, o fuggente</l>
<l>infaticato, mormori e vai</l>
</lg>
<lg type="quartina">
<l>sotto il merlato ponte scaligero,</l>
<l>tra nere moli, tra squallidi alberi,</l>
<l>a i colli sereni, a le torri,</l>
<l>onde abbrunate piangon le insegne</l>
</lg>
<lg type="quartina">
<l>il ritornante giorno funereo</l>
<l>del primo eletto re da l'Italia</l>
<l>francata: tu, Adige, canti</l>
<l>la tua scorrente canzone al sole.</l>
</lg>
<lg type="quartina">
<l>Anch'io, bel fiume, canto: e il mio cantico</l>
<l>nel picciol verso raccoglie i secoli,</l>
<l>e il cuore al pensiero balzando</l>
<l>segue la strofe che sorge e trema.</l>
</lg>
<lg type="quartina">
<l>Ma la mia strofe vanirà torbida</l>
<l>ne gli anni: eterno poeta, o Adige,</l>
<l>tu ancor tra le sparse macerie</l>
<l>di questi colli turriti, quando</l>
</lg>
<lg type="quartina">
<l>su le rovine de la basilica</l>
<l>di Zeno al sole sibili il còlubro,</l>
<l>ancor canterai nel deserto</l>
<l>i tedi insonni de l'infinito.</l>
</lg>
</div2>
<div2 type="poesia">
<head>XVII</head>
<head>PER LA MORTE DI NAPOLEONE EUGENIO</head>
<lg type="quartina">
<l>Questo la inconscia zagaglia barbara</l>
<l>prostrò, spegnendo li occhi di fulgida</l>
<l>vita sorrisi da i fantasmi</l>
<l>fluttuanti ne l'azzurro immenso.</l>
</lg>
<lg type="quartina">
<l>L'altro, di baci sazio in austriache</l>
<l>piume e sognante su l'albe gelide</l>
<l>le diane e il rullo pugnace,</l>
<l>piegò come pallido giacinto.</l>
</lg>
<lg type="quartina">
<l>Ambo a le madri lungi; e le morbide</l>
<l>chiome fiorenti di puerizia</l>
<l>pareano aspettare anche il solco</l>
<l>de la materna carezza. In vece</l>
</lg>
<lg type="quartina">
<l>balzâr nel buio, giovinette anime,</l>
<l>senza conforti; né de la patria</l>
<l>l'eloquio seguivali al passo</l>
<l>co' i suon de l'amore e de la gloria.</l>
</lg>
<lg type="quartina">
<l>Non questo, o fosco figlio d'Ortensia,</l>
<l>non questo avevi promesso al parvolo:</l>
<l>gli pregasti in faccia a Parigi</l>
<l>lontani i fati del re di Roma.</l>
</lg>
<lg type="quartina">
<l>Vittoria e pace da Sebastopoli</l>
<l>sopìan co 'l rombo de l'ali candide</l>
<l>il piccolo: Europa ammirava:</l>
<l>la Colonna splendea come un faro.</l>
</lg>
<lg type="quartina">
<l>Ma di decembre, ma di brumaio</l>
<l>cruento è il fango, la nebbia è perfida:</l>
<l>non crescono arbusti a quell'aure,</l>
<l>o dan frutti di cenere e tòsco.</l>
</lg>
<lg type="quartina">
<l>Oh solitaria casa d'Aiaccio,</l>
<l>cui verdi e grandi le querce ombreggiano</l>
<l>e i poggi coronan sereni</l>
<l>e davanti le risuona il mare!</l>
</lg>
<lg type="quartina">
<l>Ivi Letizia, bel nome italico</l>
<l>che omai sventura suona ne i secoli,</l>
<l>fu sposa, fu madre felice,</l>
<l>ahi troppo breve stagione! ed ivi,</l>
</lg>
<lg type="quartina">
<l>lanciata a i troni l'ultima folgore,</l>
<l>date concordi leggi tra i popoli,</l>
<l>dovevi, o consol, ritrarti</l>
<l>fra il mare e Dio cui tu credevi.</l>
</lg>
<lg type="quartina">
<l>Domestica ombra Letizia or abita</l>
<l>la vuota casa; non lei di Cesare</l>
<l>il raggio precinse: la còrsa</l>
<l>madre visse fra le tombe e l'are.</l>
</lg>
<lg type="quartina">
<l>Il suo fatale da gli occhi d'aquila,</l>
<l>le figlie come l'aurora splendide,</l>
<l>frementi speranze i nepoti,</l>
<l>tutti giacquer, tutti a lei lontano.</l>
</lg>
<lg type="quartina">
<l>Sta ne la notte la còrsa Niobe.</l>
<l>sta su la porta donde al battesimo</l>
<l>le usciano i figli, e le braccia</l>
<l>fiera tende su 'l selvaggio mare:</l>
</lg>
<lg type="quartina">
<l>e chiama, chiama, se da l'Americhe,</l>
<l>se di Britannia, se da l'arsa Africa</l>
<l>alcun di sua tragica prole</l>
<l>spinto da morte le approdi in seno.</l>
</lg>
</div2>
<div2 type="poesia">
<head>XVIII</head>
<head>A GIUSEPPE GARIBALDI</head>
<opener>
<dateline>III NOVEMBRE MDCCCLXXX</dateline></opener>
<lg type="quartina">
<l>Il dittatore, solo, a la lugubre</l>
<l>schiera d'avanti, ravvolto e tacito</l>
<l>cavalca: la terra ed il cielo</l>
<l>squallidi, plumbei, freddi intorno.</l>
</lg>
<lg type="quartina">
<l>Del suo cavallo la pésta udivasi</l>
<l>guazzar nel fango: dietro s'udivano</l>
<l>passi in cadenza, ed i sospiri</l>
<l>de' petti eroici ne la notte.</l>
</lg>
<lg type="quartina">
<l>Ma da le zolle di strage livide,</l>
<l>ma da i cespugli di sangue roridi,</l>
<l>dovunque era un povero brano,</l>
<l>o madri italiche, de i cuor vostri,</l>
</lg>
<lg type="quartina">
<l>saliano fiamme ch'astri parevano,</l>
<l>sorgeano voci ch'inni suonavano:</l>
<l>splendea Roma olimpica in fondo,</l>
<l>correa per l'aere un peana.</l>
</lg>
<lg type="quartina">
<l>—Surse in Mentana l'onta de i secoli</l>
<l>dal triste amplesso di Pietro e Cesare:</l>
<l>tu hai, Garibaldi, in Mentana</l>
<l>su Pietro e Cesare posto il piede.</l>
</lg>
<lg type="quartina">
<l>O d'Aspromonte ribelle splendido,</l>
<l>o di Mentana superbo vindice,</l>
<l>vieni e narra Palermo e Roma</l>
<l>in Capitolio a Camillo.—</l>
</lg>
<lg type="quartina">
<l>Tale un'arcana voce di spiriti</l>
<l>correa solenne pe 'l ciel d'Italia</l>
<l>quel dì che guairono i vili,</l>
<l>botoli timidi de la verga.</l>
</lg>
<lg type="quartina">
<l>Oggi l'Italia t'adora. Invòcati</l>
<l>la nuova Roma novello Romolo:</l>
<l>tu ascendi, o divino: di morte</l>
<l>lunge i silenzii dal tuo capo.</l>
</lg>
<lg type="quartina">
<l>Sopra il comune gorgo de l'anime</l>
<l>te rifulgente chiamano i secoli</l>
<l>a le altezze, al puro concilio</l>
<l>de i numi indigeti su la patria.</l>
</lg>
<lg type="quartina">
<l>Tu ascendi. E Dante dice a Virgilio</l>
<l>«Mai non pensammo forma più nobile</l>
<l>d'eroe». Dice Livio, e sorride,</l>
<l>«È de la storia, o poeti.</l>
</lg>
<lg type="quartina">
<l>De la civile storia d'Italia</l>
<l>è quest'audacia tenace ligure,</l>
<l>che posa nel giusto, ed a l'alto</l>
<l>mira, e s'irradia ne l'ideale».</l>
</lg>
<lg type="quartina">
<l>Gloria a te, padre. Nel torvo fremito</l>
<l>spira de l'Etna, spira ne' turbini</l>
<l>de l'alpe il tuo cor di leone</l>
<l>incontro a' barbari ed a' tiranni.</l>
</lg>
<lg type="quartina">
<l>Splende il soave tuo cor nel cerulo</l>
<l>riso del mare del ciel de i floridi</l>
<l>maggi diffuso su le tombe</l>
<l>su' marmi memori de gli eroi.</l>
</lg>
</div2>
<div2 type="poesia">
<head>XIX</head>
<head>SCOGLIO DI QUARTO</head>
<lg type="quartina">
<l>Breve ne l'onda placida avanzasi</l>
<l>striscia di sassi. Boschi di lauro</l>
<l>frondeggiano dietro spirando</l>
<l>effluvi e murmuri ne la sera.</l>
</lg>
<lg type="quartina">
<l>Davanti, larga, nitida, candida</l>
<l>splende la luna: l'astro di Venere</l>
<l>sorridele presso e del suo</l>
<l>palpito lucido tinge il cielo.</l>
</lg>
<lg type="quartina">
<l>Par che da questo nido pacifico</l>
<l>in picciol legno l'uom debba movere</l>
<l>secreto a colloqui d'amore</l>
<l>leni su i zefiri, la sua donna</l>
</lg>
<lg type="quartina">
<l>fisa guatando l'astro di Venere.</l>
<l>Italia, Italia, donna de i secoli,</l>
<l>de' vati e de' martiri donna,</l>
<l>inclita vedova dolorosa,</l>
</lg>
<lg type="quartina">
<l>quindi il tuo fido mosse cercandoti</l>
<l>pe' mari. Al collo leonino avvoltosi</l>
<l>il puncio, la spada di Roma</l>
<l>alta su l'omero bilanciando,</l>
</lg>
<lg type="quartina">
<l>stiè Garibaldi. Cheti venivano</l>
<l>a cinque a dieci, poi dileguavano,</l>
<l>drappelli oscuri, ne l'ombra,</l>
<l>i mille vindici del destino,</l>
</lg>
<lg type="quartina">
<l>come pirati che a preda gissero;</l>
<l>ed a te occulti givano, Italia,</l>
<l>per te mendicando la morte</l>
<l>al cielo, al pelago, a i fratelli.</l>
</lg>
<lg type="quartina">
<l>Superba ardeva di lumi e cantici</l>
<l>nel mar morenti lontano Genova</l>
<l>al vespro lunare dal suo</l>
<l>arco marmoreo di palagi.</l>
</lg>
<lg type="quartina">
<l>Oh casa dove presago genio</l>
<l>a Pisacane segnava il transito</l>
<l>fatale, oh dimora onde Aroldo</l>
<l>sitì l'eroico Missolungi!</l>
</lg>
<lg type="quartina">
<l>Una corona di luce olimpica</l>
<l>cinse i fastigi bianchi in quel vespero</l>
<l>del cinque di maggio. Vittoria</l>
<l>fu il sacrificio, o poesia.</l>
</lg>
<lg type="quartina">
<l>E tu ridevi, stella di Venere,</l>
<l>stella d'Italia, stella di Cesare:</l>
<l>non mai primavera più sacra</l>
<l>d'animi italici illuminasti,</l>
</lg>
<lg type="quartina">
<l>da quando ascese tacita il Tevere</l>
<l>d'Enea la prora d'avvenir gravida</l>
<l>e cadde Pallante appo i clivi</l>
<l>che sorger videro l'alta Roma.</l>
</lg>
</div2>
<div2 type="poesia">
<head>XX</head>
<head>SALUTO ITALICO</head>
<lg>
<l>Molosso ringhia, o antichi versi italici,</l>
<l>ch'io co 'l batter del dito seguo o richiamo i numeri</l>
</lg>
<lg>
<l>vostri dispersi, come api che al rauco</l>
<l>suon del percosso rame ronzando si raccolgono.</l>
</lg>
<lg>
<l>Ma voi volate dal mio cuor, com'aquile</l>
<l>giovinette dal nido alpestre a i primi zefiri.</l>
</lg>
<lg>
<l>Volate, e ansiosi interrogate il murmure</l>
<l>che giù per l'alpi giulie, che giù per l'alpi retiche</l>
</lg>
<lg>
<l>da i verdi fondi i fiumi a i venti mandano,</l>
<l>gravi d'epici sdegni, fiero di canti eroici.</l>
</lg>
<lg>
<l>Passa come un sospir su 'l Garda argenteo,</l>
<l>è pianto d'Aquileia su per le solitudini.</l>
</lg>
<lg>
<l>Odono i morti di Bezzecca, e attendono:</l>
<l>«Quando?» grida Bronzetti, fantasmi erto fra i nuvoli.</l>
</lg>
<lg>
<l>«Quando?» i vecchi fra sé mesti ripetono,</l>
<l>che un dì con nere chiome l'addio, Trento, ti dissero.</l>
</lg>
<lg>
<l>«Quando?» fremono i giovani che videro</l>
<l>pur ieri da San Giusto ridere glauco l'Adria.</l>
</lg>
<lg>
<l>Oh al bel mar di Trieste, a i poggi, a gli animi</l>
<l>volate co 'l nuovo anno, antichi versi italici:</l>
</lg>
<lg>
<l>ne' rai del sol che San Petronio imporpora</l>
<l>volate di San Giusto sovra i romani ruderi!</l>
</lg>
<lg>
<l>Salutate nel golfo Giustinopoli,</l>
<l>gemma de l'Istria, e il verde porto e il leon di Muggia;</l>
</lg>
<lg>
<l>salutate il divin riso de l'Adria</l>
<l>fin dove Pola i templi ostenta a Roma e a Cesare!</l>
</lg>
<lg>
<l>Poi presso l'urna, ove ancor tra' due popoli</l>
<l>Winckelmann guarda, araldo de l'arti e de la gloria,</l>
</lg>
<lg>
<l>in faccia a lo stranier, che armato accampasi</l>
<l>su 'l nostro suol, cantate: Italia, Italia, Italia!</l>
</lg>
</div2>
<div2 type="poesia">
<head>XXI</head>
<head>A UNA BOTTIGLIA DI VALTELLINA DEL 1848</head>
<lg type="quartina">
<l>E tu pendevi tralcio da i retici</l>
<l>balzi odorando florido al murmure</l>
<l>de' fiumi da l'alpe volgenti</l>
<l>ceruli in fuga spume d'argento,</l>
</lg>
<lg type="quartina">
<l>quando l'aprile d'itala gloria</l>
<l>dal Po rideva fino a lo Stelvio</l>
<l>e il popol latino si cinse</l>
<l>su l'Austria cingol di cavaliere.</l>
</lg>
<lg type="quartina">
<l>E tu nel tino bollivi torbido</l>
<l>prigione, quando d'italo spasimo</l>
<l>ottobre fremeva e Chiavenna,</l>
<l>oh Rezia forte!, schierò a Vercea</l>
</lg>
<lg type="quartina">
<l>sessanta ancora di morte libera</l>
<l>petti assetati: Hainau gli aspri animi</l>
<l>contenne e i cavalli de l'Istro</l>
<l>ispidi in vista de i tre colori.</l>
</lg>
<lg type="quartina">
<l>Rezia, salute! di padri liberi</l>
<l>figlia ed a nuove glorie più libera!</l>
<l>È bello al bel sole de l'alpi</l>
<l>mescere il nobil tuo vin cantando:</l>
</lg>
<lg type="quartina">
<l>cantando i canti de i giorni italici,</l>
<l>quando a' tuoi passi correano i popoli,</l>
<l>splendea tra le nevi la nostra</l>
<l>bandiera sopra l'austriaca fuga.</l>
</lg>
<lg type="quartina">
<l>A i noti canti lievi ombre sorgono</l>
<l>quei che anelando vittoria caddero?</l>
<l>Sia gloria, o fratelli! Non anche,</l>
<l>l'opra del secol non anche è piena.</l>
</lg>
<lg type="quartina">
<l>Ma ne i vegliardi vige il vostro animo.</l>
<l>il sangue vostro ferve ne i giovani:</l>
<l>o Italia, daremo in altre alpi</l>
<l>inclita a i venti la tua bandiera.</l>
</lg>
</div2>
<div2 type="poesia">
<head>XXII</head>
<head>MIRAMAR</head>
<lg type="quartina">
<l>O Miramare, a le tue bianche torri</l>
<l>attediate per lo ciel piovorno</l>
<l>fosche con volo di sinistri augelli</l>
<l>vengon le nubi.</l>
</lg>
<lg type="quartina">
<l>O Miramare, contro i tuoi graniti</l>
<l>grige dal torvo pelago salendo</l>
<l>con un rimbrotto d'anime crucciose</l>
<l>battono l'onde.</l>
</lg>
<lg type="quartina">
<l>Meste ne l'ombra de le nubi a' golfi</l>
<l>stanno guardando le città turrite,</l>
<l>Muggia e Pirano ed Egida e Parenzo,</l>
<l>gemme del mare;</l>
</lg>
<lg type="quartina">
<l>e tutte il mare spinge le mugghianti</l>
<l>collere a questo bastion di scogli</l>
<l>onde t'affacci a le due viste d'Adria,</l>
<l>rocca d'Absburgo;</l>
</lg>
<lg type="quartina">
<l>e tona il cielo a Nabresina lungo</l>
<l>la ferrugigna costa, e di baleni</l>
<l>Trieste in fondo coronata il capo</l>
<l>leva tra' nembi.</l>
</lg>
<lg type="quartina">
<l>Deh come tutto sorridea quel dolce</l>
<l>mattin d'aprile, quando usciva il biondo</l>
<l>imperatore, con la bella donna,</l>
<l>a navigare!</l>
</lg>
<lg type="quartina">
<l>A lui dal volto placida raggiava</l>
<l>la maschia possa de l'impero: l'occhio</l>
<l>de la sua donna cerulo e superbo</l>
<l>iva su 'l mare.</l>
</lg>
<lg type="quartina">
<l>Addio, castello pe' felici giorni</l>
<l>nido d'amore costruito in vano!</l>
<l>Altra su gli ermi oceani rapisce</l>
<l>aura gli sposi.</l>
</lg>
<lg type="quartina">
<l>Lascian le sale con accesa speme</l>
<l>istoriate di trionfi e incise</l>
<l>di sapienza. Dante e Goethe al sire</l>
<l>parlano in vano</l>
</lg>
<lg type="quartina">
<l>da le animose tavole: una sfinge</l>
<l>l'attrae con vista mobile su l'onde:</l>
<l>ei cede, e lascia aperto a mezzo il libro</l>
<l>del romanziero.</l>
</lg>
<lg type="quartina">
<l>Oh non d'amore e d'avventura il canto</l>
<l>fia che l'accolga e suono di chitarre</l>
<l>là ne la Spagna de gli Aztechi! Quale</l>
<l>lunga su l'aure</l>
</lg>
<lg type="quartina">
<l>vien da la trista punta di Salvore</l>
<l>nenia tra 'l roco piangere de' flutti?</l>
<l>Cantano i morti veneti o le vecchie</l>
<l>fate istriane?</l>
</lg>
<lg type="quartina">
<l>—Ahi! mal tu sali sopra il mare nostro,</l>
<l>figlio d'Absburgo, la fatal <emph>Novara</emph>.</l>
<l>Teco l'Erinni sale oscura e al vento</l>
<l>apre la vela.</l>
</lg>
<lg type="quartina">
<l>Vedi la sfinge tramutar sembiante</l>
<l>a te d'avanti perfida arretrando!</l>
<l>È il viso bianco di Giovanna pazza</l>
<l>contro tua moglie.</l>
</lg>
<lg type="quartina">
<l>È il teschio mózzo contro te ghignante</l>
<l>d'Antonietta. Con i putridi occhi</l>
<l>in te fermati è l'irta faccia gialla</l>
<l>di Montezuma.</l>
</lg>
<lg type="quartina">
<l>Tra i boschi immani d'agavi non mai</l>
<l>mobili ad aura di benigno vento,</l>
<l>sta ne la sua piramide, vampante</l>
<l>livide fiamme</l>
</lg>
<lg type="quartina">
<l>per la tenèbra tropicale, il dio</l>
<l>Huitzilopotli, che il tuo sangue fiuta,</l>
<l>e navigando il pelago co 'l guardo</l>
<l>ulula — Vieni.</l>
</lg>
<lg type="quartina">
<l>Quant'è che aspetto! La ferocia bianca</l>
<l>strussemi il regno ed i miei templi infranse:</l>
<l>vieni, devota vittima, o nepote</l>
<l>di Carlo quinto.</l>
</lg>
<lg type="quartina">
<l>Non io gl'infami avoli tuoi di tabe</l>
<l>marcenti o arsi di regal furore;</l>
<l>te io voleva, io colgo te, rinato</l>
<l>fiore d'Absburgo;</l>
</lg>
<lg type="quartina">
<l>e a la grand'alma di Guatimozino</l>
<l>regnante sotto il padiglion del sole</l>
<l>ti mando inferia, o puro, o forte, o bello</l>
<l>Massimiliano.</l>
</lg>
</div2>
<div2 type="poesia">
<head>XXIII</head>
<head>ALLA REGINA D'ITALIA</head>
<opener>
<dateline>XX NOV. MDCCCLXXVIII</dateline></opener>
<lg type="quartina">
<l>Onde venisti? quali a noi secoli</l>
<l>sì mite e bella ti tramandarono?</l>
<l>fra i canti de' sacri poeti</l>
<l>dove un giorno, o regina, ti vidi?</l>
</lg>
<lg type="quartina">
<l>Ne le ardue ròcche, quando tingeasi</l>
<l>a i latin soli la fulva e cerula</l>
<l>Germania, e cozzavan nel verso</l>
<l>nuovo l'armi tra lampi d'amore?</l>
</lg>
<lg type="quartina">
<l>Seguiano il cupo ritmo monotono</l>
<l>trascolorando le bionde vergini,</l>
<l>e al ciel co' neri umidi occhi</l>
<l>impetravan mercé per la forza.</l>
</lg>
<lg type="quartina">
<l>O ver ne i brevi dì che l'Italia</l>
<l>fu tutta un maggio, che tutto il popolo</l>
<l>era cavaliere? Il trionfo</l>
<l>d'Amor gìa tra le case merlate</l>
</lg>
<lg type="quartina">
<l>in su le piazze liete di candidi</l>
<l>marmi, di fiori, di sole; e «O nuvola</l>
<l>che in ombra d'amore trapassi, —</l>
<l>l'Alighieri cantava— sorridi!»</l>
</lg>
<lg type="quartina">
<l>Come la bianca stella di Venere</l>
<l>ne l'april novo surge da' vertici</l>
<l>de l'alpi, ed il placido raggio</l>
<l>su le nevi dorate frangendo</l>
</lg>
<lg type="quartina">
<l>ride a la sola capanna povera,</l>
<l>ride a le valli d'ubertà floride,</l>
<l>e a l'ombra de' pioppi risveglia</l>
<l>li usignoli e i colloqui d'amore:</l>
</lg>
<lg type="quartina">
<l>fulgida e bionda ne l'adamàntina</l>
<l>luce del serto tu passi, e il popolo</l>
<l>superbo di te si compiace</l>
<l>qual di figlia che vada a l'altare;</l>
</lg>
<lg type="quartina">
<l>con un sorriso misto di lacrime</l>
<l>la verginetta ti guarda, e trepida</l>
<l>le braccia porgendo ti dice</l>
<l>come a suora maggior «Margherita!»</l>
</lg>
<lg type="quartina">
<l>E a te volando la strofe alcaica,</l>
<l>nata ne' fieri tumulti libera,</l>
<l>tre volte ti gira la chioma</l>
<l>con la penna che sa le tempeste:</l>
</lg>
<lg type="quartina">
<l>e, Salve, dice cantando, o inclita</l>
<l>a cui le Grazie corona cinsero,</l>
<l>a cui sì soave favella</l>
<l>la pietà ne la voce gentile!</l>
</lg>
<lg type="quartina">
<l>Salve, o tu buona, sin che i fantasimi</l>
<l>di Raffaello ne' puri vesperi</l>
<l>trasvolin d'Italia e tra' lauri</l>
<l>la canzon del Petrarca sospiri!</l>
</lg>
</div2>
<div2 type="poesia">
<head>XXIV</head>
<head>COURMAYEUR</head>
<lg type="quartina">
<l>Conca in vivo smeraldo tra foschi passaggi dischiusa,</l>
<l>o pia Courmayeur, ti saluto.</l>
<l>Te da la gran Giurassa da l'ardua Grivola bella</l>
<l>il sole più amabile arride.</l>
</lg>
<lg type="quartina">
<l>Blandi misteri a te su' boschi d'abeti imminente</l>
<l>la gelida luna diffonde,</l>
<l>mentre co 'l fiso albor da gli ermi ghiacciai risveglia</l>
<l>fantasime ed ombre muoventi.</l>
</lg>
<lg type="quartina">
<l>Te la vergine Dora, che sa le sorgive de' fonti</l>
<l>e sa de le genti le cune</l>
<l>cerula irriga, e canta; gli arcani ella canta de l'alpi,</l>
<l>e i carmi de' popoli e l'armi.</l>
</lg>
<lg type="quartina">
<l>De la valanga il tuon da l'orrida Brenva rintrona</l>
<l>e rotola giù per neri antri:</l>
<l>sta su 'l verone in fior la vergine e tende lo sguardo,</l>
<l>e i verni passati ripensa.</l>
</lg>
<lg type="quartina">
<l>Ma da' pendenti prati di rosso papavero allegri</l>
<l>tra gli orzi e le segali bionde</l>
<l>spicca l'alauda il volo trillando l'aerea canzone:</l>
<l>io medito i carmi sereni.</l>
</lg>
<lg type="quartina">
<l>Salve, o pia Courmayeur, che l'ultimo riso d'Italia</l>
<l>al piè del gigante de l'Alpi</l>
<l>rechi soave! te, datrice di posa e di canti,</l>
<l>io reco nel verso d'Italia.</l>
</lg>
<lg type="quartina">
<l>Va su' tuoi verdi prati l'ombria de le nubi fuggenti</l>
<l>e va su' miei spirti la musa.</l>
<l>Amo al lucido e freddo mattin da' tuoi sparsi casali</l>
<l>il fumo che ascende e s'avvolge</l>
</lg>
<lg type="quartina">
<l>bigio al bianco vapor da l'are de' monti smarrito</l>
<l>nel cielo divino. Si perde</l>
<l>l'anima in lento error: vien da le compiante memorie</l>
<l>e attinge l'eterne speranze.</l>
</lg>
</div2>
<div2 type="poesia">
<head>XXV</head>
<head>IL LIUTO E LA LIRA</head>
<ab type="dedica">A MARGHERITA REGINA D'ITALIA</ab>
<lg type="quartina">
<l>Quando la Donna Sabauda il fulgido</l>
<l>sguardo al liuto reca e su 'l memore</l>
<l>ministro d'eroici lai</l>
<l>la mano e l'inclita fronte piega,</l>
</lg>
<lg type="quartina">
<l>commove un conscio spirito l'agili</l>
<l>corde e dal seno concavo mistico</l>
<l>la musa de' tempi che fûro</l>
<l>sale aspersa di faville d'oro;</l>
</lg>
<lg type="quartina">
<l>e un coro e un canto di forme aeree,</l>
<l>quali già vide l'Alighier movere</l>
<l>ne' giri d'armonica stanza,</l>
<l>cinge l'italica Margherita.</l>
</lg>
<lg type="quartina">
<l>«Io —dice l'una, cui la cesarie</l>
<l>inonda bionda gli omeri nivei</l>
<l>e gli occhi natanti nel lume</l>
<l>de l'estasi chiedono le sfere—</l>
</lg>
<lg type="quartina">
<l>io son, regina, —dice— la nobile</l>
<l>Canzone; e a' cieli volai da l'anima</l>
<l>di Dante, quand'egli nel maggio</l>
<l>angeli e spiriti lineava.</l>
</lg>
<lg type="quartina">
<l>Io del Petrarca sovra le lacrime</l>
<l>passai tingendo d'azzurro l'aere</l>
<l>e accesi corone di stelle</l>
<l>in su l'aurea treccia d'Avignone.</l>
</lg>
<lg type="quartina">
<l>Non mai più alto sospiro d'anime</l>
<l>surse dal canto. Di te le laudi</l>
<l>a' due leverò che l'Italia</l>
<l>poeti massimi rivelaro».</l>
</lg>
<lg type="quartina">
<l>«A me la terra piace —nel cantico</l>
<l>una seconda balzando applaude</l>
<l>con l'asta e lo scudo, e da l'elmo</l>
<l>fosca fugge a' venti la criniera—.</l>
</lg>
<lg type="quartina">
<l>Piace, se lampi d'acciaio solcano,</l>
<l>se ferrei nembi rompono l'aere</l>
<l>e cadon le insegne davanti</l>
<l>al flutto e a l'impeto de' cavalli.</l>
</lg>
<lg type="quartina">
<l>A cui la morte teme non ridono</l>
<l>le muse in cielo, quaggiù le vergini.</l>
<l>Avanti, Savoia! non anche</l>
<l>tutta desti la bandiera al vento.</l>
</lg>
<lg type="quartina">
<l>La Sirventese sono. A me l'aquila</l>
<l>che da Superga rivola al Tevere</l>
<l>e i folgori stringe severa</l>
<l>dritta ne l'iride tricolore».</l>
</lg>
<lg type="quartina">
<l>«Ed io —la terza dice, di mammole</l>
<l>viole un cerchio tessendo, e semplice</l>
<l>di rose e ligustri il sembiante</l>
<l>ombra sotto la castanea chioma—</l>
</lg>
<lg type="quartina">
<l>la Pastorella sono. Di facili</l>
<l>amori e sdegni, danze e tripudii,</l>
<l>non più rendo gli echi: una nube</l>
<l>va di tristizia su la terra.</l>
</lg>
<lg type="quartina">
<l>A te da' verdi mugghianti pascoli,</l>
<l>da' biondi campi, da le pomifere</l>
<l>colline, da' boschi sonanti</l>
<l>di scuri e dal fumo de' tuguri,</l>
</lg>
<lg type="quartina">
<l>io reco il blando riso de' parvoli,</l>
<l>di spose e figlie reco le lacrime</l>
<l>e i cenni de' capi canuti</l>
<l>che ti salutano pia madre».</l>
</lg>
<lg type="quartina">
<l>Tali, o Signora, forme e fantasimi</l>
<l>a voi d'intorno cantando volano</l>
<l>dal vago liuto: a la lira</l>
<l>io li do di Roma imperiante,</l>
</lg>
<lg type="quartina">
<l>qui dove l'Alpi de le virginee</l>
<l>cime più al sole diffusa raggiano</l>
<l>la bianca letizia da immenso</l>
<l>circolo, e cerula tra l'argento</l>
</lg>
<lg type="quartina">
<l>per i tonanti varchi precipita</l>
<l>la Dora a valle cercando Italia,</l>
<l>e sceser vostri avi ferrati</l>
<l>con la spada e con la bianca croce.</l>
</lg>
<lg type="quartina">
<l>Dal grande altare nival gli spiriti</l>
<l>del Montebianco sorgono attoniti,</l>
<l>a udire l'eloquio di Dante,</l>
<l>ne' ritmi fulgidi di Venosa,</l>
</lg>
<lg type="quartina">
<l>dopo cotanto strazio barbarico</l>
<l>ponendo verde sempre di gloria</l>
<l>il lauro di Livia a la fronte</l>
<l>de la Sabauda Margherita,</l>
</lg>
<lg type="quartina">
<l>a voi, traverso l'onde de i secoli,</l>
<l>di due forti evi ricantar l'anima,</l>
<l>o figlia e regina del sacro</l>
<l>rinnovato popolo latino.</l>
</lg>
</div2>
</div1>
<div1 type="libro">
<head>LIBRO II</head>
<ab type="epigraph">
<quote rend="block">
<lg>
<l><emph>Musa latina, vieni meco a canzone novella:</emph></l>
<l><emph>Può nuova progenie il canto novello fare.</emph></l>
</lg>
<p>T. CAMPANELLA</p></quote></ab>
<div2 type="poesia">
<head>XXVI</head>
<head>CÈRILO</head>
<lg>
<l>Non sotto ferrea punta che strida solcando maligna</l>
<l>dietro un pensier di noia l'aride carte bianche;</l>
</lg>
<lg>
<l>sotto l'adulto sole, nel palpito mosso da' venti</l>
<l>pe' larghi campi aprici, lungo un bel correr d'acque,</l>
</lg>
<lg>
<l>nasce il sospir de' cuori che perdesi ne l'infinito,</l>
<l>nasce il dolce e pensoso fior de la melodia.</l>
</lg>
<lg>
<l>Qui brilla il maggio effuso ne l'aere odorato di rose,</l>
<l>brillano gli occhi vani, dormon ne' petti i cuori:</l>
</lg>
<lg>
<l>dormono i cuor si drizzan le orecchie facili quando</l>
<l>la variopinta strilla nota de la Gioconda.</l>
</lg>
<lg>
<l>Oh de le Muse l'ara dal verde vertice bianco</l>
<l>su 'l mare! Alcmane guida i virginei cori:</l>
</lg>
<lg>
<l>«Voglio con voi, fanciulle, volare, volare a la danza,</l>
<l>come il cèrilo vola tratto da le alcioni:</l>
</lg>
<lg>
<l>vola con le alcioni tra l'onde schiumanti in tempesta,</l>
<l>cèrilo purpureo nunzio di primavera».</l>
</lg>
</div2>
<div2 type="poesia">
<head>XXVII</head>
<head>FANTASIA</head>
<lg>
<l>Tu parli; e, de la voce a la molle aura</l>
<l>lenta cedendo, si abbandona l'anima</l>
<l>del tuo parlar su l'onde carezzevoli,</l>
<l>e a strane plaghe naviga.</l>
</lg>
<lg>
<l>Naviga in un tepor di sole occiduo</l>
<l>ridente a le cerulee solitudini:</l>
<l>tra cielo e mar candidi augelli volano,</l>
<l>isole verdi passano,</l>
</lg>
<lg>
<l>e i templi su le cime ardui lampeggiano</l>
<l>di candor pario ne l'occaso roseo,</l>
<l>ed i cipressi de la riva fremono,</l>
<l>e i mirti densi odorano.</l>
</lg>
<lg>
<l>Erra lungi l'odor su le salse aure</l>
<l>e si mesce al cantar lento de' nauti,</l>
<l>mentre una nave in vista al porto ammàina</l>
<l>le rosse vele placide.</l>
</lg>
<lg>
<l>Veggo fanciulle scender da l'acropoli</l>
<l>in ordin lungo; ed han bei pepli candidi,</l>
<l>serti hanno al capo, in man rami di lauro,</l>
<l>tendon le braccia e cantano.</l>
</lg>
<lg>
<l>Piantata l'asta in su l'arena patria,</l>
<l>a terra salta un uom ne l'armi splendido:</l>
<l>è forse Alceo da le battaglie reduce</l>
<l>a le vergini lesbie?</l>
</lg>
</div2>
<div2 type="poesia">
<head>XXVIII</head>
<head><foreign lang="lat">RUIT HORA</foreign></head>
<lg>
<l>O desiata verde solitudine</l>
<l>lungi al rumor de gli uomini!</l>
<l>qui due con noi divini amici vengono,</l>
<l>vino ed amore, o Lidia.</l>
</lg>
<lg>
<l>Deh come ride nel cristallo nitido</l>
<l>Lieo, l'eterno giovine!</l>
<l>come ne gli occhi tuoi, fulgida Lidia,</l>
<l>trionfa amore e sbendasi!</l>
</lg>
<lg>
<l>Il sol traguarda basso ne la pergola,</l>
<l>e si rifrange roseo</l>
<l>nel mio bicchiere: aureo scintilla e tremola</l>
<l>fra le tue chiome, o Lidia.</l>
</lg>
<lg>
<l>Fra le tue nere chiome, o bianca Lidia,</l>
<l>langue una rosa pallida;</l>
<l>e una dolce a me in cuor tristezza sùbita</l>
<l>tempra d'amor gl'incendii.</l>
</lg>
<lg>
<l>Dimmi: perché sotto il fiammante vespero</l>
<l>misteriosi gemiti</l>
<l>manda il mare là giù? quai canti, o Lidia,</l>
<l>tra lor quei pini cantano?</l>
</lg>
<lg>
<l>Vedi con che desio quei colli tendono</l>
<l>le braccia al sole occiduo:</l>
<l>cresce l'ombra e li fascia: ei par che chiedano</l>
<l>il bacio ultimo, o Lidia.</l>
</lg>
<lg>
<l>Io chiedo i baci tuoi, se l'ombra avvolgemi,</l>
<l>Lieo, dator di gioia:</l>
<l>io chiedo gli occhi tuoi, fulgida Lidia,</l>
<l>se Iperion precipita.</l>
</lg>
<lg>
<l>E precipita l'ora. O bocca rosea,</l>
<l>schiuditi: o fior de l'anima,</l>
<l>o fior del desiderio, apri i tuoi calici:</l>
<l>o care braccia, apritevi.</l>
</lg>
</div2>
<div2 type="poesia">
<head>XXIX</head>
<head>ALLA STAZIONE</head>
<head>IN UNA MATTINA D'AUTUNNO</head>
<lg>
<l>Oh quei fanali come s'inseguono</l>
<l>accidiosi là dietro gli alberi,</l>
<l>tra i rami stillanti di pioggia</l>
<l>sbadigliando la luce su 'l fango!</l>
</lg>
<lg>
<l>Flebile, acuta, stridula fischia</l>
<l>la vaporiera da presso. Plumbeo</l>
<l>il cielo e il mattino d'autunno</l>
<l>come un grande fantasma n'è intorno.</l>
</lg>
<lg>
<l>Dove e a che move questa, che affrettasi</l>
<l>a' carri foschi, ravvolta e tacita</l>
<l>gente? a che ignoti dolori</l>
<l>o tormenti di speme lontana?</l>
</lg>
<lg>
<l>Tu pur pensosa, Lidia, la tessera</l>
<l>al secco taglio dài de la guardia,</l>
<l>e al tempo incalzante i begli anni</l>
<l>dài, gl'istanti gioiti e i ricordi.</l>
</lg>
<lg>
<l>Van lungo il nero convoglio e vengono</l>
<l>incappucciati di nero i vigili,</l>
<l>com'ombre; una fioca lanterna</l>
<l>hanno, e mazze di ferro: ed i ferrei</l>
</lg>
<lg>
<l>freni tentati rendono un lugubre</l>
<l>rintocco lungo: di fondo a l'anima</l>
<l>un'eco di tedio risponde</l>
<l>doloroso, che spasimo pare.</l>
</lg>
<lg>
<l>E gli sportelli sbattuti al chiudere</l>
<l>paion oltraggi: scherno par l'ultimo</l>
<l>appello che rapido suona:</l>
<l>grossa scroscia su' vetri la pioggia.</l>
</lg>
<lg>
<l>Già il mostro, conscio di sua metallica</l>
<l>anima, sbuffa, crolla, ansa, i fiammei</l>
<l>occhi sbarra; immane pe 'l buio</l>
<l>gitta il fischio che sfida lo spazio.</l>
</lg>
<lg>
<l>Va l'empio mostro; con traino orribile</l>
<l>sbattendo l'ale gli amor miei portasi.</l>
<l>Ahi, la bianca faccia e 'l bel velo</l>
<l>salutando scompar ne la tènebra.</l>
</lg>
<lg>
<l>O viso dolce di pallor roseo,</l>
<l>o stellanti occhi di pace, o candida</l>
<l>tra' floridi ricci inclinata</l>
<l>pura fronte con atto soave!</l>
</lg>
<lg>
<l>Fremea la vita nel tepid'aere,</l>
<l>fremea l'estate quando mi arrisero;</l>
<l>e il giovine sole di giugno</l>
<l>si piacea di baciar luminoso</l>
</lg>
<lg>
<l>in tra i riflessi del crin castanei</l>
<l>la molle guancia: come un'aureola</l>
<l>più belli del sole i miei sogni</l>
<l>ricingean la persona gentile.</l>
</lg>
<lg>
<l>Sotto la pioggia, tra la caligine</l>
<l>torno ora, e ad esse vorrei confondermi;</l>
<l>barcollo com'ebro, e mi tocco,</l>
<l>non anch'io fossi dunque un fantasma.</l>
</lg>
<lg>
<l>Oh qual caduta di foglie, gelida,</l>
<l>continua, muta, greve, su l'anima!</l>
<l>io credo che solo, che eterno,</l>
<l>che per tutto nel mondo è novembre.</l>
</lg>
<lg>
<l>Meglio a chi 'l senso smarrì de l'essere,</l>
<l>meglio quest'ombra, questa caligine:</l>
<l>io voglio io voglio adagiarmi</l>
<l>in un tedio che duri infinito.</l>
</lg>
</div2>
<div2 type="poesia">
<head>XXX</head>
<head>MORS</head>
<head>NELL'EPIDEMIA DIFTERICA</head>
<lg>
<l>Quando a le nostre case la diva severa discende,</l>
<l>da lungi il rombo de la volante s'ode,</l>
</lg>
<lg>
<l>e l'ombra de l'ala che gelida gelida avanza</l>
<l>diffonde intorno lugubre silenzio.</l>
</lg>
<lg>
<l>Sotto la veniente ripiegano gli uomini il capo,</l>
<l>ma i sen feminei rompono in aneliti.</l>
</lg>
<lg>
<l>Tale de gli alti boschi, se luglio il turbine addensa,</l>
<l>non corre un fremito per le virenti cime:</l>
</lg>
<lg>
<l>immobili quasi per brivido gli alberi stanno,</l>
<l>e solo il rivo roco s'ode gemere.</l>
</lg>
<lg>
<l>Entra ella, e passa, e tocca; e senza pur volgersi atterra</l>
<l>gli arbusti lieti di lor rame giovani;</l>
</lg>
<lg>
<l>miete le bionde spiche, strappa anche i grappoli verdi,</l>
<l>coglie le spose pie, le verginette vaghe</l>
</lg>
<lg>
<l>ed i fanciulli: rosei tra l'ala nera ei le braccia</l>
<l>al sole a i giuochi tendono e sorridono.</l>
</lg>
<lg>
<l>Ahi tristi case dove tu innanzi a' vólti de' padri,</l>
<l>pallida muta diva, spegni le vite nuove!</l>
</lg>
<lg>
<l>Ivi non più le stanze sonanti di risi e di festa</l>
<l>o di bisbigli, come nidi d'augelli a maggio:</l>
</lg>
<lg>
<l>ivi non più il rumore de gli anni lieti crescenti,</l>
<l>non de gli amor le cure, non d'imeneo le danze:</l>
</lg>
<lg>
<l>invecchian ivi ne l'ombra i superstiti, al rombo</l>
<l>del tuo ritorno teso l'orecchio, o dea.</l>
</lg>
</div2>
<div2 type="poesia">
<head>XXXI</head>
<head>UNA SERA DI SAN PIETRO</head>
<lg>
<l>Ricordo. Fulvo il sole tra i rossi vapori e le nubi</l>
<l>calde al mare scendeva, come un grande clipeo di rame</l>
<l>che in barbariche pugne corrusca ondeggiando poi cade.</l>
<l>Castiglioncello in alto fra mucchi di querce ridea</l>
<l>da le vetrate un folle vermiglio sogghigno di fata.</l>
</lg>
<lg>
<l>Ma io languido e triste (da poco avea scosso la febbre</l>
<l>maremmana, ed i nervi pesavanmi come di piombo)</l>
<l>guardava a la finestra. Le rondini rapide i voli</l>
<l>sgembi tessevan e ritessevano intorno le gronde,</l>
<l>e le passare brune strepiano al vespro maligno.</l>
</lg>
<lg>
<l>Brevi d'entro la macchia svariavano il piano ed i colli,</l>
<l>rasi a metà da la falce, in parte ancor mobili e biondi.</l>
<l>Via per i solchi grigi le stoppie fumavano accese:</l>
<l>or sì or no veniva su per le aure umide il canto</l>
<l>de' mietitori, lungo, lontano, piangevole, stanco:</l>
</lg>
<lg>
<l>grave l'afa stringeva l'aer, la marina, le piante.</l>
<l>Io levai gli occhi al sole —O lume superbo del mondo,</l>
<l>tu su la vita guardi com'ebro ciclope da l'alto!—</l>
<l>Gracchiarono i pavoni schernendomi tra i melograni,</l>
<l>e un vipistrello sperso passommi radendo su 'l capo.</l>
</lg>
</div2>
<div2 type="poesia">
<head>XXXII</head>
<head>PE 'L CHIARONE DA CIVITAVECCHIA</head>
<head>LEGGENDO IL MARLOWE</head>
<lg>
<l>Calvi, aggrondati, ricurvi, sì come becchini a la fossa</l>
<l>stan radi alberi in cerchio de la sucida riva.</l>
</lg>
<lg>
<l>Stendonsi livide l'acque in linea lunga che trema</l>
<l>sotto squallido cielo per la lugubre macchia.</l>
</lg>
<lg>
<l>Bevon le nubi dal mare con pendule trombe, ed il sole</l>
<l>piove sprazzi di riso torbido sovra i poggi.</l>
</lg>
<lg>
<l>I poggi sembrano capi di tignosi ne l'ospitale,</l>
<l>l'un fastidisce l'altro da' finitimi letti.</l>
</lg>
<lg>
<l>Scattan su da un cespuglio co 'l guizzo di frecce mancate</l>
<l>due neri uccelli: cala con pigre ruote un falco.</l>
</lg>
<lg>
<l>Corrono, mentr'io leggo Marlowe, le smunte cavalle</l>
<l>de la vettura: il sole scema, la pioggia freme.</l>
</lg>
<lg>
<l>Ed ecco a poco a poco la selva infóscasi orrenda,</l>
<l>la selva, o Dante, d'alberi e di spiriti,</l>
</lg>
<lg>
<l>dove tra piante strane tu strane ascoltasti querele,</l>
<l>dove troncasti il pruno ch'era Pier de la Vigna.</l>
</lg>
<lg>
<l>Io leggo ancora Marlowe. Del reo verso bieco, simìle</l>
<l>a sogno d'uomo cui molta birra gravi,</l>
</lg>
<lg>
<l>d'odii et incèsti e morti balzando tra forme angosciose</l>
<l>esala un vapor acre d'orrida tristizia,</l>
</lg>
<lg>
<l>che sale e fuma, e misto a l'aer maligno feconda</l>
<l>di mostri intorno le pendenti nuvole,</l>
</lg>
<lg>
<l>crocida in fondo a' fossi, ferrugigno ghigna ne' bronchi,</l>
<l>filtra con la pioggia per l'ossa stanche. Io tremo.</l>
</lg>
<lg>
<l>Ah quei pini che il vento che il mare curvaron tanti anni</l>
<l>paiono traer guai contro di me: «Che importa</l>
</lg>
<lg>
<l>—dicon—tendere a l'alto? che vale combatter? Che giova</l>
<l>amare? Il fato passa ed abbassa». Ma tu,</l>
</lg>
<lg>
<l>tu sughero triste che a terra schiacciato rialzi</l>
<l>il capo, reo gobbo, bestemmiando Iddio,</l>
</lg>
<lg>
<l>perché mi tendi minaccioso le braccia tue torte?</l>
<l>che colpa ho io ne 'l fato che ti danna?</l>
</lg>
<lg>
<l>E voi, lunghe nel mezzo del tetro recinto alberelle,</l>
<l>co' rami spioventi, quasi canute chiome,</l>
</lg>
<lg>
<l>siete alberelle voi? siete le tre fiere sorelle</l>
<l>che aspettâr Macbeth su la fatale via?</l>
</lg>
<lg>
<l>Odo pauroso carme che voi bisbigliate co' venti,</l>
<l>di rospi, di serpi, di sanguinanti cuori.</l>
</lg>
<lg>
<l>Guglielmo, re de' poeti da l'ardua fronte serena,</l>
<l>perché mi mandi lugubri messaggi?</l>
</lg>
<lg>
<l>Io non uccisi il sonno, ben gli altri a me spensero il cuore:</l>
<l>non cerco un regno, io solo chieggio al mondo l'oblio.</l>
</lg>
<lg>
<l>Oblio? no, vendetta. Cadaveri antichi, pensieri</l>
<l>che tutti una ferita mostrate aperta e tutti</l>
</lg>
<lg>
<l>a tradimento, su! su da 'l cimitero del petto,</l>
<l>su date a' venti i vostri veli funebri.</l>
</lg>
<lg>
<l>Qui raduniam consiglio, qui ne l'orribile spiazzo,</l>
<l>a l'ombre ignave, su le mortifere acque.</l>
</lg>
<lg>
<l>Qui gonfia di serpi tra 'l fior bianco e giallo la terra,</l>
<l>pregna di veleni qui primavera ride.</l>
</lg>
<lg>
<l>Rida ubriaco il verso di gioia maligna; com'angue,</l>
<l>strisci, si attorca, snodisi tra i sibili.</l>
</lg>
<lg>
<l>Volate, volate, canzoni vampire, cercando</l>
<l>i cuor che amammo: sangue per sangue sia.</l>
</lg>
<lg>
<l>Ma che? Disvelasi lunge superbo a veder l'Argentaro</l>
<l>lento scendendo nel Tirreno cerulo.</l>
</lg>
<lg>
<l>Il sole illustra le cime. Là in fondo sono i miei colli,</l>
<l>con la serena vista, con le memorie pie.</l>
</lg>
<lg>
<l>Ivi m'arrise fanciullo la diva sembianza d'Omero.</l>
<l>Via, tu, Marlowe, a l'acque! tu, selva infame, addio.</l>
</lg>
</div2>
<div2 type="poesia">
<head>XXXIII</head>
<head>ALLA MENSA DELL'AMICO</head>
<lg type="quartina">
<l>Non mai dal ciel ch'io spirai parvolo</l>
<l>ridesti, o Sole, bel nume, splendido</l>
<l>a me, sì come oggi ch'effuso</l>
<l>t'amo per l'ampie vie di Livorno.</l>
</lg>
<lg type="quartina">
<l>Non mai fervesti, Bromio, ne i calici</l>
<l>consolatore saggio e benevolo,</l>
<l>com'oggi ch'io libo a l'amico</l>
<l>pensando i varchi de l'Apennino.</l>
</lg>
<lg type="quartina">
<l>O Sole, o Bromio, date che integri,</l>
<l>non senza amore, non senza cetera,</l>
<l>scendiamo a le placide ombre</l>
<l>—là dov'è Orazio— l'amico ed io.</l>
</lg>
<lg type="quartina">
<l>Ma sorridete gli auguri a i parvoli</l>
<l>che, dolci fiori, la mensa adornano,</l>
<l>la pace a le madri, gli amori</l>
<l>a i baldi giovani e le glorie.</l>
</lg>
</div2>
<div2 type="poesia">
<head>XXXIV</head>
<head>RAGIONI METRICHE</head>
<lg>
<l>Rompeste voi 'l Tevere a nuoto, Clelia, come</l>
<l>l'antica vostra, o a noi nuova Rea Silvia uscite?</l>
</lg>
<lg>
<l>Scarso, o nipote di Rea, l'endecasillabo ha il passo</l>
<l>a misurare i clivi de le bellezze vostre:</l>
</lg>
<lg>
<l>solo co 'l piè trionfale l'eroico esametro puote</l>
<l>scander la via sacra de le lunate spalle.</l>
</lg>
<lg>
<l>Da l'arce capitolina del collo fidiaco molle</l>
<l>il pentametro pender, ghirlanda albana, deve.</l>
</lg>
<lg>
<l>Batta ne 'l raggio de gli occhi, che fiero corusca sì come</l>
<l>tra i colli prenestrini dietro l'aurora il sole,</l>
</lg>
<lg>
<l>batta l'alcaica strofe trepidando l'ali, e si scaldi</l>
<l>a i forti amori: indietro, tu settenario vile.</l>
</lg>
<lg>
<l>Oh, su la chioma ondosa che simile a notte discende</l>
<l>pe 'l crepuscolo pario de le doriche forme</l>
</lg>
<lg>
<l>(lasciate a le serve, nipote di Rea, gli ottonari)</l>
<l>corona aurea di stelle fulga l'asclepiadea.</l>
</lg>
</div2>
<div2 type="poesia">
<head>XXXV</head>
<head>FIGURINE VECCHIE</head>
<lg type="quartina">
<l>Qual da la madre battuto pargolo</l>
<l>od in proterva rissa mal domito</l>
<l>stanco s'addorme con le pugna</l>
<l>serrate e i cigli rannuvolati,</l>
</lg>
<lg type="quartina">
<l>tal nel mio petto l'amore, o candida</l>
<l>Lalage, dorme: non sogna o invidia,</l>
<l>s'al roseo maggio erran giocando</l>
<l>gli altri felici pargoli al sole.</l>
</lg>
<lg type="quartina">
<l>Oh no 'l destare! l'udresti, o Lalage,</l>
<l>di torbid'ire fiedere l'aere</l>
<l>rompendo i giuochi a' lieti eguali,</l>
<l>dio di battaglia per me l'amore.</l>
</lg>
</div2>
<div2 type="poesia">
<head>XXXVI</head>
<head>SOLE D'INVERNO</head>
<lg type="quartina">
<l>Nel solitario verno de l'anima</l>
<l>spunta la dolce imagine,</l>
<l>e tocche frangonsi tosto le nuvole</l>
<l>de la tristezza e sfumano.</l>
</lg>
<lg type="quartina">
<l>Già di cerulea gioia rinnovasi</l>
<l>ogni pensiero: fremere</l>
<l>sentomi d'intima vita gli spiriti:</l>
<l>il gelo inerte fendesi.</l>
</lg>
<lg type="quartina">
<l>Già de' fantasimi dal mobil vertice</l>
<l>spiccian gli affetti memori,</l>
<l>scendon con rivoli freschi di lacrime</l>
<l>giù per l'ombra del tedio.</l>
</lg>
<lg type="quartina">
<l>Scendon con murmuri che a gli antri chiamano</l>
<l>echi d'amor superstiti</l>
<l>e con letizia d'acque che a' margini</l>
<l>sonni di fiori svegliano.</l>
</lg>
<lg type="quartina">
<l>Scendono, e in limpido fiume dilagano,</l>
<l>ove le rive e gli alberi</l>
<l>e i colli e il tremulo riso de l'aere</l>
<l>specchiasi vasto e placido.</l>
</lg>
<lg type="quartina">
<l>Tu su la nubila cima de l'essere,</l>
<l>tu sali, o dolce imagine;</l>
<l>e sotto il candido raggio devolvere</l>
<l>miri il fiume de l'anima.</l>
</lg>
</div2>
<div2 type="poesia">
<head>XXXVII</head>
<head>EGLE</head>
<lg>
<l>Stanno nel grigio verno pur d'edra e di lauro vestite</l>
<l>ne l'Appia trista le ruinose tombe.</l>
</lg>
<lg>
<l>Passan pe 'l ciel turchino che stilla ancor da la pioggia</l>
<l>avanti al sole lucide nubi bianche.</l>
</lg>
<lg>
<l>Egle, levato il capo vèr quella serena promessa</l>
<l>di primavera, guarda le nubi e il sole.</l>
</lg>
<lg>
<l>Guarda; e innanzi a la bella sua fronte più ancora che al sole</l>
<l>ridon le nubi sopra le tombe antiche.</l>
</lg>
</div2>
<div2 type="poesia">
<head>XXXVIII</head>
<head>PRIMO VERE</head>
<lg type="quartina">
<l>Ecco: di braccio al pigro verno sciogliesi</l>
<l>ed ancor trema nuda al rigid'aere</l>
<l>la primavera: il sol tra le sue lacrime</l>
<l>limpido brilla, o Lalage.</l>
</lg>
<lg type="quartina">
<l>Da lor culle di neve i fior si svegliano</l>
<l>e curiosi al ciel gli occhietti levano:</l>
<l>in quelli sguardi vagola una tremula</l>
<l>ombra di sogno, o Lalage.</l>
</lg>
<lg type="quartina">
<l>Nel sonno de l'inverno sotto il candido</l>
<l>lenzuolo de la neve i fior sognarono;</l>
<l>sognaron l'albe roride ed i tepidi</l>
<l>soli e il tuo viso, o Lalage.</l>
</lg>
<lg type="quartina">
<l>Ne l'addormito spirito che sognano</l>
<l>i miei pensieri? A tua bellezza candida</l>
<l>perché mesta sorride tra le lacrime</l>
<l>la primavera, o Lalage?</l>
</lg>
</div2>
<div2 type="poesia">
<head>XXXIX</head>
<head>VERE NOVO</head>
<lg>
<l>Rompendo il sole tra i nuvoli bianchi a l'azzurro</l>
<l>sorride e chiama —O primavera, vieni!—</l>
</lg>
<lg>
<l>Tra i verzicanti poggi con mormorii placidi il fiume</l>
<l>ricanta a l'aura —O primavera, vieni!—</l>
</lg>
<lg>
<l>—O primavera, vieni!— ridice il poeta al suo cuore</l>
<l>e guarda gli occhi, Lalage pura, tuoi.</l>
</lg>
</div2>
<div2 type="poesia">
<head>XL</head>
<head>CANTO DI MARZO</head>
<lg>
<l>Quale una incinta, su cui scende languida</l>
<l>languida l'ombra del sopore e l'occupa,</l>
<l>disciolta giace e palpita su 'l talamo,</l>
<l>sospiri al labbro e rotti accenti vengono</l>
<l>e sùbiti rossor la faccia corrono;</l>
</lg>
<lg>
<l>tale è la terra: l'ombra de le nuvole</l>
<l>passa a sprazzi su 'l verde tra il sol pallido:</l>
<l>umido vento scuote i pèschi e i mandorli</l>
<l>bianco e rosso fioriti, ed i fior cadono:</l>
<l>spira da i pori de le glebe un cantico.</l>
</lg>
<lg>
<l>— O salienti da' marini pascoli</l>
<l>vacche del cielo, grige e bianche nuvole,</l>
<l>versate il latte da le mamme tumide</l>
<l>al piano e al colle che sorride e verzica,</l>
<l>a la selva che mette i primi palpiti. —</l>
</lg>
<lg>
<l>Così cantano i fior che si risvegliano:</l>
<l>così cantano i germi che si movono</l>
<l>e le radici che bramose stendonsi:</l>
<l>così da l'ossa de i sepolti cantano</l>
<l>i germi de la vita e de gli spiriti.</l>
</lg>
<lg>
<l>Ecco l'acqua che scroscia e il tuon che brontola:</l>
<l>porge il capo il vitel da la stalla umida,</l>
<l>la gallina scotendo l'ali strepita,</l>
<l>profondo nel verzier sospira il cùculo</l>
<l>ed i bambini sopra l'aia saltano.</l>
</lg>
<lg>
<l>Chinatevi al lavoro, o validi omeri;</l>
<l>schiudetevi a gli amori, o cuori giovani;</l>
<l>impennatevi a i sogni, ali de l'anime;</l>
<l>irrompete a la guerra, o desii torbidi:</l>
<l>ciò che fu torna e tornerà ne i secoli.</l>
</lg>
</div2>
<div2 type="poesia">
<head>XLI</head>
<head>SALUTO D'AUTUNNO</head>
<lg type="quartina">
<l>Pe' verdi colli, da' cieli splendidi,</l>
<l>e ne' fiorenti campi de l'anima,</l>
<l>Delia, a voi tutto è una festa</l>
<l>di primavera lungi le tombe!</l>
</lg>
<lg type="quartina">
<l>Voi dolce madre chiaman due parvole,</l>
<l>voi dolce suora le rose chiamano,</l>
<l>e il sol vi corona di lume,</l>
<l>divino amico, la bruna chioma.</l>
</lg>
<lg type="quartina">
<l>Lungi le tombe! Lontana favola</l>
<l>per voi la morte! Salite il tramite</l>
<l>de gli anni, e con citara d'oro</l>
<l>Ebe serena v'accenna a l'alto.</l>
</lg>
<lg type="quartina">
<l>Giù ne la valle, freddi dal turbine,</l>
<l>noi vi miriamo ridente ascendere;</l>
<l>e un raggio del vostro sorriso</l>
<l>frange le nebbie pigre a l'autunno.</l>
</lg>
</div2>
<div2 type="poesia">
<head>XLII</head>
<head>SU MONTE MARIO</head>
<lg type="quartina">
<l>Solenni in vetta a Monte Mario stanno</l>
<l>nel luminoso cheto aere i cipressi,</l>
<l>e scorrer muto per i grigi campi</l>
<l>mirano il Tebro,</l>
</lg>
<lg type="quartina">
<l>mirano al basso nel silenzio Roma</l>
<l>stendersi, e, in atto di pastor gigante</l>
<l>su grande armento vigile, davanti</l>
<l>sorger San Pietro.</l>
</lg>
<lg type="quartina">
<l>Mescete in vetta al luminoso colle,</l>
<l>mescete, amici, il biondo vino, e il sole</l>
<l>vi si rinfranga: sorridete, o belle:</l>
<l>diman morremo.</l>
</lg>
<lg type="quartina">
<l>Lalage, intatto a l'odorato bosco</l>
<l>lascia l'alloro che si gloria eterno,</l>
<l>o a te passando per la bruna chioma</l>
<l>splenda minore.</l>
</lg>
<lg type="quartina">
<l>A me tra 'l verso che pensoso vola</l>
<l>venga l'allegra coppa ed il soave</l>
<l>fior de la rosa che fugace il verno</l>
<l>consola e muore.</l>
</lg>
<lg type="quartina">
<l>Diman morremo, come ier moriro</l>
<l>quelli che amammo: via da le memorie,</l>
<l>via da gli affetti, tenui ombre lievi</l>
<l>dilegueremo.</l>
</lg>
<lg type="quartina">
<l>Morremo; e sempre faticosa intorno</l>
<l>de l'almo sole volgerà la terra,</l>
<l>mille sprizzando ad ogni istante vite</l>
<l>come scintille;</l>
</lg>
<lg type="quartina">
<l>vite in cui nuovi fremeranno amori,</l>
<l>vite che a pugna nuove fremeranno,</l>
<l>e a nuovi numi canteranno gl'inni</l>
<l>de l'avvenire.</l>
</lg>
<lg type="quartina">
<l>E voi non nati, a le cui man la face</l>
<l>verrà che scórse da le nostre, e voi</l>
<l>disparirete, radiose schiere,</l>
<l>ne l'infinito.</l>
</lg>
<lg type="quartina">
<l>Addio, tu madre del pensier mio breve,</l>
<l>terra, e de l'alma fuggitiva! quanta</l>
<l>d'intorno al sole aggirerai perenne</l>
<l>gloria e dolore!</l>
</lg>
<lg type="quartina">
<l>fin che ristretta sotto l'equatore</l>
<l>dietro i richiami del calor fuggente</l>
<l>l'estenuata prole abbia una sola</l>
<l>femina, un uomo,</l>
</lg>
<lg type="quartina">
<l>che ritti in mezzo a' ruderi de' monti,</l>
<l>tra i morti boschi, lividi, con gli occhi</l>
<l>vitrei te veggan su l'immane ghiaccia,</l>
<l>sole, calare.</l>
</lg>
</div2>
<div2 type="poesia">
<head>XLIII</head>
<head>LA MADRE</head>
<ab type="epigraph">(GRUPPO DI ADRIANO CECIONI)</ab>
<lg type="quartina">
<l>Lei certo l'alba che affretta rosea</l>
<l>al campo ancora grigio gli agricoli</l>
<l>mirava scalza co 'l piè ratto</l>
<l>passar tra i roridi odor' del fieno.</l>
</lg>
<lg type="quartina">
<l>Curva su i biondi solchi i larghi omeri</l>
<l>udivan gli olmi bianchi di polvere</l>
<l>lei stornellante su 'l meriggio</l>
<l>sfidar le rauche cicale a i poggi.</l>
</lg>
<lg type="quartina">
<l>E quando alzava da l'opra il turgido</l>
<l>petto e la bruna faccia ed i riccioli</l>
<l>fulvi, i tuoi vespri, o Toscana,</l>
<l>coloraro ignei le balde forme.</l>
</lg>
<lg type="quartina">
<l>Or forte madre palleggia il pargolo</l>
<l>forte; da i nudi seni già sazio</l>
<l>palleggialo alto, e ciancia dolce</l>
<l>con lui che a' lucidi occhi materni</l>
</lg>
<lg type="quartina">
<l>intende gli occhi fissi ed il piccolo</l>
<l>corpo tremante d'inquietudine</l>
<l>e le cercanti dita: ride</l>
<l>la madre e slanciasi tutta amore.</l>
</lg>
<lg type="quartina">
<l>A lei d'intorno ride il domestico</l>
<l>lavor, le biade tremule accennano</l>
<l>dal colle verde, il bue mugghia,</l>
<l>su l'aia il florido gallo canta.</l>
</lg>
<lg type="quartina">
<l>Natura a i forti che per lei spregiano</l>
<l>le care a i vulghi, larve di gloria</l>
<l>così di sante visioni</l>
<l>conforta l'anime, o Adriano:</l>
</lg>
<lg type="quartina">
<l>onde tu al marmo, severo artefice,</l>
<l>consegni un'alta speme de i secoli.</l>
<l>Quando il lavoro sarà lieto?</l>
<l>quando securo sarà l'amore?</l>
</lg>
<lg type="quartina">
<l>quando una forte plebe di liberi</l>
<l>dirà guardando nel sole: — Illumina</l>
<l>non ozi e guerre a i tiranni,</l>
<l>ma la giustizia pia del lavoro?</l>
</lg>
</div2>
<div2 type="poesia">
<head>XLIV</head>
<head>PER UN INSTITUTO DI CIECHI</head>
<lg>
<l>Quando mirava Omero le fulgide a' dardani campi</l>
<l>pugne, con gli occhi spenti ed immoti al cielo;</l>
</lg>
<lg>
<l>quando, levata in fredda caligin la fronte, vedeva</l>
<l>Milton passare su' mondi vinti Dio;</l>
</lg>
<lg>
<l>l'alma del tutto in essi rompeva la inerte de' sensi</l>
<l>bruma, e ne' grandi spiriti il sole ardea.</l>
</lg>
<lg>
<l>Quando Tobia meschino del can riconobbe il latrato</l>
<l>e brancolando porse le bianche mani,</l>
</lg>
<lg>
<l>messa dal ciel sovvenne la santa pietà: Rafaele</l>
<l>biondo a' lassi occhi rese il bel figlio e il lume.</l>
</lg>
<lg>
<l>Stanno ne l'ampia terra gli eroi del pensiero in disparte:</l>
<l>a Rafaele tende le braccia il mondo.</l>
</lg>
</div2>
<div2 type="poesia">
<head>XLV</head>
<head>SOGNO D'ESTATE</head>
<lg>
<l>Tra le battaglie, Omero, nel carme tuo sempre sonanti</l>
<l>la calda ora mi vinse: chinommisi il capo tra 'l sonno</l>
<l>in riva di Scamandro, ma il cor mi fuggì su 'l Tirreno.</l>
<l>Sognai, placide cose de' miei novelli anni sognai.</l>
<l>Non più libri: la stanza dal sole di luglio affocata,</l>
<l>rintronata da i carri rotolanti su 'l ciottolato</l>
<l>de la città, slargossi: sorgeanmi intorno i miei colli,</l>
<l>cari selvaggi colli che il giovane april rifioria.</l>
<l>Scendeva per la piaggia con mormorii freschi un zampillo</l>
<l>pur divenendo rio: su 'l rio passeggiava mia madre</l>
<l>florida ancor ne gli anni, traendosi un pargolo a mano</l>
<l>cui per le spalle bianche splendevano i riccioli d'oro.</l>
<l>Andava il fanciulletto con piccolo passo di gloria,</l>
<l>superbo de l'amore materno, percosso nel core</l>
<l>da quella festa immensa che l'alma natura intonava.</l>
<l>Però che le campane sonavano su dal castello</l>
<l>annunziando Cristo tornante dimane a' suoi cieli;</l>
<l>e su le cime e al piano, per l'aure, pe' rami, per l'acque,</l>
<l>correa la melodia spiritale di primavera;</l>
<l>ed i pèschi ed i méli tutti eran fior bianchi e vermigli,</l>
<l>e fiori gialli e turchini ridea tutta l'erba al di sotto,</l>
<l>ed il trifoglio rosso vestiva i declivii de' prati,</l>
<l>e molli d'auree ginestre si paravano i colli,</l>
<l>e un'aura dolce movendo quei fiori e gli odori</l>
<l>veniva giù dal mare; nel mar quattro candide vele</l>
<l>andavano andavano cullandosi lente nel sole,</l>
<l>che mare e terra e cielo sfolgorante circonfondeva.</l>
<l>La giovine madre guardava beata nel sole.</l>
<l>Io guardavo la madre, guardava pensoso il fratello,</l>
<l>questo che or giace lungi su 'l poggio d'Arno fiorito</l>
<l>quella che dorme presso ne l'erma solenne Certosa;</l>
<l>pensoso e dubitoso s'ancora ei spirassero l'aure</l>
<l>o ritornasser pii del dolor mio da una plaga</l>
<l>ove tra note forme rivivono gli anni felici.</l>
<l>Passâr le care imagini, disparvero lievi co 'l sonno.</l>
<l>Lauretta empieva intanto di gioia canora le stanze,</l>
<l>Bice china al telaio seguia cheta l'opra de l'ago.</l>
</lg>
</div2>
<div2 type="poesia">
<head>XLVI</head>
<head>COLLI TOSCANI</head>
<lg type="quartina">
<l>Colli toscani e voi pacifiche selve d'olivi</l>
<l>a le cui ombre chete stetti in pensier d'amore,</l>
<l>tósca vendemmia e tu da' grappi vermigli spumanti</l>
<l>in faccia al sole tra giocondi strepiti,</l>
</lg>
<lg type="quartina">
<l>sole de' giovini anni; ridete a la dolce fanciulla</l>
<l>che amor mi strappa e rende sposa al toscano cielo;</l>
<l>voi le ridete, e quella che sempre negaronmi i fati</l>
<l>pace d'affetti datele ne l'anima.</l>
</lg>
<lg type="quartina">
<l>Colli, tacete, e voi non susurratele, olivi,</l>
<l>non dirle, o sol, per anche, tu onniveggente, pio,</l>
<l>ch'oltre quel monte giaccion lei forse aspettando, que' miei</l>
<l>che visser tristi, che in dolor morirono.</l>
</lg>
<lg type="quartina">
<l>Ella ammirando guarda la cima, tremarsi nel cuore</l>
<l>sente la vita e un lieve spirto sfiorar le chiome,</l>
<l>mentre l'aura montana, calando già il sole, d'intorno</l>
<l>al giovin capo le agita il vel candido.</l>
</lg>
</div2>
<div2 type="poesia">
<head>XLVII</head>
<head>PER LE NOZZE DI MIA FIGLIA</head>
<lg type="quartina">
<l>O nata quando su la mia povera</l>
<l>casa passava come uccel profugo</l>
<l>la speranza, e io disdegnoso</l>
<l>battea le porte de l'avvenire;</l>
</lg>
<lg type="quartina">
<l>or che il piè saldo fermai su 'l termine</l>
<l>cui combattendo valsi raggiungere</l>
<l>e rauchi squittiscon da torno</l>
<l>i pappagalli lusingatori;</l>
</lg>
<lg type="quartina">
<l>tu mia colomba t'involi, trepida</l>
<l>il nuovo nido voli a contessere</l>
<l>oltre Apennino, nel nativo</l>
<l>aere dolce de' colli tóschi.</l>
</lg>
<lg type="quartina">
<l>Va' con l'amore, va' con la gioia,</l>
<l>va' con la fede candida. L'umide</l>
<l>pupille fise a vel fuggente,</l>
<l>la mia Camena tace e ripensa.</l>
</lg>
<lg type="quartina">
<l>Ripensa i giorni quando tu parvola</l>
<l>coglievi fiori sotto le acacie,</l>
<l>ed ella reggendoti a mano</l>
<l>fantasmi e forme spiava in cielo.</l>
</lg>
<lg type="quartina">
<l>Ripensa i giorni quando a la morbida</l>
<l>tua chioma intorno rogge strisciavano</l>
<l>le strofe contro a gli oligarchi</l>
<l>librate e al vulgo vile d'Italia.</l>
</lg>
<lg type="quartina">
<l>E tu crescevi pensosa vergine,</l>
<l>quand'ella prese d'assalto intrepida</l>
<l>i clivi de l'arte e piantovvi</l>
<l>la sua bandiera garibaldina.</l>
</lg>
<lg type="quartina">
<l>Riguarda, e pensa. De gli anni il tramite</l>
<l>teco fia dolce forse ritessere,</l>
<l>e risognare i cari sogni</l>
<l>nel blando riso de' figli tuoi?</l>
</lg>
<lg type="quartina">
<l>O forse meglio giova combattere</l>
<l>fino a che l'ora sacra richiamine?</l>
<l>Allora, o mia figlia, —nessuna</l>
<l>me Beatrice ne' cieli attende—</l>
</lg>
<lg type="quartina">
<l>allora al passo che Omero ellenico</l>
<l>e il cristiano Dante passarono</l>
<l>mi scorga il tuo sguardo soave,</l>
<l>la nota voce tua m'accompagni.</l>
</lg>
</div2>
<div2 type="poesia">
<head>XLVIII</head>
<head>PRESSO L'URNA DI PERCY BYSSHE SHELLEY</head>
<lg>
<l>Lalage, io so qual sogno ti sorge dal cuore profondo,</l>
<l>so quai perduti beni l'occhio tuo vago segue.</l>
</lg>
<lg>
<l>L'ora presente è in vano, non fa che percuotere e fugge;</l>
<l>sol nel passato è il bello, sol ne la morte è il vero.</l>
</lg>
<lg>
<l>Pone l'ardente Clio su 'l monte de' secoli il piede</l>
<l>agile, e canta, ed apre l'ali superbe al cielo.</l>
</lg>
<lg>
<l>Sotto di lei volante si scuopre ed illumina l'ampio</l>
<l>cimitero del mondo, ridele in faccia il sole</l>
</lg>
<lg>
<l>de l'età nova. O strofe, pensier de' miei giovini anni,</l>
<l>volate omai secure verso gli antichi amori;</l>
</lg>
<lg>
<l>volate pe' cieli, pe' cieli sereni, a la bella</l>
<l>isola risplendente di fantasia ne' mari.</l>
</lg>
<lg>
<l>Ivi poggiati a l'aste Sigfrido ed Achille alti e biondi</l>
<l>erran cantando lungo il risonante mare:</l>
</lg>
<lg>
<l>dà fiori a quello Ofelia sfuggita al pallido amante,</l>
<l>dal sacrificio a questo Ifianassa viene.</l>
</lg>
<lg>
<l>Sotto una verde quercia Rolando con Ettore parla,</l>
<l>sfolgora Durendala d'oro e di gemme al sole:</l>
</lg>
<lg>
<l>mentre al florido petto richiamasi Andromache il figlio,</l>
<l>Alda la bella, immota, guarda il feroce sire.</l>
</lg>
<lg>
<l>Conta re Lear chiomato a Edippo errante sue pene,</l>
<l>con gli occhi incerti Edippo cerca la sfinge ancora:</l>
</lg>
<lg>
<l>la pia Cordelia chiama —Deh, candida Antigone, vieni!</l>
<l>vieni, o greca sorella! Cantiam la pace a i padri.—</l>
</lg>
<lg>
<l>Elena e Isotta vanno pensose per l'ombra de i mirti,</l>
<l>il vermiglio tramonto ride a le chiome d'oro:</l>
</lg>
<lg>
<l>Elena guarda l'onde: re Marco ad Isotta le braccia</l>
<l>apre, ed il biondo capo su la gran barba cade.</l>
</lg>
<lg>
<l>Con la regina scota su 'l lido nel lume di luna</l>
<l>sta Clitennestra: tuffan le bianche braccia in mare,</l>
</lg>
<lg>
<l>e il mar rifugge gonfio di sangue fervido: il pianto</l>
<l>de le misere echeggia per lo scoglioso lido.</l>
</lg>
<lg>
<l>Oh lontana a le vie de i duri mortali travagli</l>
<l>isola de le belle, isola de gli eroi,</l>
</lg>
<lg>
<l>isola de' poeti! Biancheggia l'oceano d'intorno,</l>
<l>volano uccelli strani per il purpureo cielo.</l>
</lg>
<lg>
<l>Passa crollando i lauri l'immensa sonante epopea</l>
<l>come turbin di maggio sopra ondeggianti piani;</l>
</lg>
<lg>
<l>o come quando Wagner possente mille anime intona</l>
<l>a i cantanti metalli; trema a gli umani il core.</l>
</lg>
<lg>
<l>Ah, ma non ivi alcuno de' novi poeti mai surse,</l>
<l>se non tu forse, Shelley, spirito di titano</l>
</lg>
<lg>
<l>entro virginee forme: dal diro complesso di Teti</l>
<l>Sofocle a volo tolse te fra gli eroici cori.</l>
</lg>
<lg>
<l>O cuor de' cuori, sopra quest'urna che freddo ti chiude</l>
<l>adora e tepe e brilla la primavera in fiore.</l>
</lg>
<lg>
<l>O cuor de' cuori, il sole divino padre ti avvolge</l>
<l>de' suoi raggianti amori, povero muto cuore.</l>
</lg>
<lg>
<l>Fremono freschi i pini per l'aura grande di Roma:</l>
<l>tu dove sei, poeta del liberato mondo?</l>
</lg>
<lg>
<l>Tu dove sei? m'ascolti? Lo sguardo mio umido fugge</l>
<l>oltre l'aureliana cerchia su 'l mesto piano.</l>
</lg>
</div2>
<div2 type="poesia">
<head>XLIX</head>
<head>AVE</head>
<ab type="ded">IN MORTE DI G.P.</ab>
<lg type="quartina">
<l>Or che le nevi premono,</l>
<l>lenzuol funereo, le terre e gli animi,</l>
<l>e de la vita il fremito</l>
<l>fioco per l'aura vernal disperdersi,</l>
</lg>
<lg type="quartina">
<l>tu passi, o dolce spirito:</l>
<l>forse la nuvola ti accoglie pallida</l>
<l>là per le solitudini</l>
<l>del vespro e tenue teco dileguasi.</l>
</lg>
<lg type="quartina">
<l>Noi, quando a' soli tepidi</l>
<l>un desio languido ricerca l'anime</l>
<l>e co' fiori che sbocciano</l>
<l>torna Persèfone da gli occhi ceruli,</l>
</lg>
<lg type="quartina">
<l>noi penseremo, o tenero,</l>
<l>a te non reduce. Sotto la candida</l>
<l>luna d'april trascorrere</l>
<l>vedrem la imagine cara accennandone.</l>
</lg>
</div2>
<div2 type="poesia">
<head>L</head>
<head>NEVICATA</head>
<lg>
<l>Lenta fiocca la neve pe 'l cielo cinereo: gridi,</l>
<l>suoni di vita più non salgono da la città,</l>
</lg>
<lg>
<l>non d'erbaiola il grido o corrente rumore di carro,</l>
<l>non d'amor la canzone ilare e di gioventù.</l>
</lg>
<lg>
<l>Da la torre di piazza roche per l'aere le ore</l>
<l>gemon, come sospir d'un mondo lungi dal dì.</l>
</lg>
<lg>
<l>Picchiano uccelli raminghi a' vetri appannati: gli amici</l>
<l>spiriti reduci son, guardano e chiamano a me.</l>
</lg>
<lg>
<l>In breve, o cari, in breve —tu càlmati, indomito cuore—</l>
<l>giù al silenzio verrò, ne l'ombra riposerò.</l>
</lg>
</div2>
<div2 type="poesia">
<head>LI</head>
<head>CONGEDO</head>
<lg type="quartina">
<l>A' lor cantori diano i re fulgente</l>
<l>collana d'oro lungo il petto, i volghi</l>
<l>a' lor giullari dian con roche strida</l>
<l>suono di mani.</l>
</lg>
<lg type="quartina">
<l>Premio del verso che animoso vola</l>
<l>da le memorie a l'avvenire, io chiedo</l>
<l>colma una coppa a l'amicizia e il riso</l>
<l>de la bellezza.</l>
</lg>
<lg type="quartina">
<l>Come ricordo d'un mattin d'aprile</l>
<l>puro è il sorriso de le belle, quando</l>
<l>l'età fugace chiudere s'affretta</l>
<l>il nono lustro;</l>
</lg>
<lg type="quartina">
<l>e tra i bicchier che l'amistade infiora</l>
<l>vola serena imagine la morte,</l>
<l>come a te sotto i platani d'Ilisso,</l>
<l>divo Platone.</l>
</lg>
</div2>
</div1>
</body>
<back>
<div1 type="appendice">
<head>VERSIONI</head>
<div2 type="poesia">
<head>I</head>
<head>TOMBE PRECOCI</head>
<ab type="dedica">Da Fr. G. KLOPSTOCK</ab>
<lg type="quartina">
<l>Ben vieni, o bell'astro d'argento,</l>
<l>compagno tacente a la notte.</l>
<l>Tu fuggi? oh rimanti, splendore pensoso!</l>
<l>Vedete? ei rimane: la nuvola va.</l>
</lg>
<lg type="quartina">
<l>Più bel d'una notte d'estate</l>
<l>è solo il mattino di maggio:</l>
<l>a lui la rugiada gocciando da i ricci</l>
<l>riluce, e vermiglio pe 'l colle va su.</l>
</lg>
<lg type="quartina">
<l>O cari, già il musco severo</l>
<l>a voi sopra i tumuli crebbe:</l>
<l>deh come felice vedeva io con voi</l>
<l>le notti d'argento, vermigli i bei dì!</l>
</lg>
</div2>
<div2 type="poesia">
<head>II</head>
<head>NOTTE D'ESTATE</head>
<ab type="dedica">Da Fr. G. KLOPSTOCK</ab>
<lg type="quartina">
<l>Quando il tremulo splendore de la luna</l>
<l>si diffonde giù pe' boschi, quando i fiori</l>
<l>e i molli aliti de i tigli</l>
<l>via pe 'l fresco esalano,</l>
</lg>
<lg type="quartina">
<l>il pensiero de le tombe come un'ombra</l>
<l>in me scende; né più i fiori né più i tigli</l>
<l>dànno odore; tutto il bosco</l>
<l>è per me crepuscolo.</l>
</lg>
<lg type="quartina">
<l>Queste gioie con voi, morti, m'ebbi un tempo;</l>
<l>come il fresco era e il profumo dolce intorno!</l>
<l>come bella eri, o natura,</l>
<l>in quell'albor tremulo!</l>
</lg>
</div2>
<div2 type="poesia">
<head>III</head>
<head>LA TORRE DI NERONE</head>
<ab type="dedica">Da A. von PLATEN</ab>
<lg type="quartina">
<l>Narra la fama, e ancor n'ha orrore il popolo:</l>
<l>Nerone, indétto a la città l'incendio,</l>
<l>salì su quella torre a lo spettacolo</l>
<l>del rogo, allegro ed avido.</l>
</lg>
<lg type="quartina">
<l>Correano al cenno suo gl'incendiarii,</l>
<l>baccanti in festa, e roteavan picei</l>
<l>serti di fiamma. Dritto su' merli aurei</l>
<l>Neron tocca la cetera.</l>
</lg>
<lg type="quartina">
<l>—Gloria —egli canta— al fuoco: a l'oro ei simile,</l>
<l>ei degno del Titan che al cielo tolselo:</l>
<l>l'augel di Giove il porta; ed il primo alito</l>
<l>egli accolse di Bromio.</l>
</lg>
<lg type="quartina">
<l>Vieni, splendido nume: al crine i pampini,</l>
<l>molle danza su 'l mondo anzi che in polvere</l>
<l>torni: di Roma qui raccogli il cenere</l>
<l>e nel tuo vino mescilo.</l>
</lg>
</div2>
<div2 type="poesia">
<head>IV</head>
<head>ERO E LEANDRO</head>
<ab type="dedica">Da A. von PLATEN</ab>
<lg>
<l>Ero l'amata muore, ne i flutti cercando la morte;</l>
<l>Saffo l'amante muore, morte chiedendo a i flutti.</l>
</lg>
<lg>
<l>Amore, iddio crudele, a te cadon vittime entrambe:</l>
<l>scorgile tu nel cheto reame di Persèfone.</l>
</lg>
<lg>
<l>Ma di Leandro al petto conduci la vergin di Sesto,</l>
<l>guida al fiume di Lete la deserta di Lesbo.</l>
</lg>
</div2>
<div2 type="poesia">
<head>V</head>
<div3 type="poesia">
<head>LA LIRICA</head>
<ab type="dedica">Da A. von PLATEN</ab>
<lg type="quartina">
<l>A la materia l'anima s'appiglia,</l>
<l>polso del mondo è l'azione; e a sorde</l>
<l>orecchie spesso versa i canti l'alta</l>
<l>lirica musa.</l>
</lg>
<lg type="quartina">
<l>A tutti Omero s'apre e svariati</l>
<l>gli arazzi de la favola dispiega,</l>
<l>l'autor del dramma trascinando i volghi</l>
<l>le scene eleva.</l>
</lg>
<lg type="quartina">
<l>Ma il vol del sacro Pindaro, di Flacco</l>
<l>l'arte e, o Petrarca, il tuo librato verso,</l>
<l>lento ne i cuori imprimesi, e a la plebe</l>
<l>arduo sfugge.</l>
</lg>
<lg type="quartina">
<l>Grazia che pensa, non agevol ritmo</l>
<l>di canzoncine intorno la teletta:</l>
<l>non lieve sguardo penetra le loro</l>
<l>alme possenti.</l>
</lg>
<lg type="quartina">
<l>Eterno vaga per le genti il nome,</l>
<l>ma raro ad essi spirito s'aggiunge</l>
<l>amico e pio che onori le gagliarde</l>
<l>menti profonde.</l>
</lg>
</div3>
</div2>
</div1>
</back>
</text>
</TEI.2>
