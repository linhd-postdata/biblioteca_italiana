<?xml version="1.0" encoding="UTF-8"?>
<!DOCTYPE TEI.2 SYSTEM "http://backend.bibliotecaitaliana.it/DTD/bibit.dtd">
<TEI.2>
<teiHeader>
  <fileDesc>
    <titleStmt>
      <title>Rime</title>
      <author>Giovanni Della Casa</author>
    </titleStmt>
    <extent>82 Kb in UTF-8</extent>
    <publicationStmt>
      <publisher>Biblioteca Italiana</publisher>
      <pubPlace>Roma</pubPlace>
      <date>2003</date>
      <idno>bibit000150</idno>
      <availability>
        <p>Questa risorsa digitale è liberamente accessibile per uso
              personale o scientifico. Ogni uso commerciale è vietato</p>
      </availability>
    </publicationStmt>
    <seriesStmt>
      <title>Collezione BibIt</title>
    </seriesStmt>
    <sourceDesc>
      <bibl>
        <title>Le rime</title>
        <author>Della Casa, Giovanni</author>
        <editor id="ed">Fedi, Roberto</editor>
        <publisher>Salerno editrice</publisher>
        <pubPlace>Roma</pubPlace>
        <date>1978</date>
        <note>2 v.</note>
      </bibl>
    </sourceDesc>
  </fileDesc>
  <encodingDesc>
                  <samplingDecl>
                    <p>Tutti i materiali paratestuali della fonte cartacea non riconducibili alla
                      responsabilità dell'autore dell'opera sono stati soppressi nella versione
                      digitale</p>
                  </samplingDecl>
                  <editorialDecl>
                    <correction method="silent" status="medium">
                      <p>Livello medio: controllo a video con collazione con edizione di
                      riferimento</p>
                    </correction>
                    <quotation form="data" marks="all">
                      <p>I simboli di citazione e di discorso diretto presenti sulla fonte cartacea
                        sono stati rappresentati sulla versione digitale</p>
                    </quotation>
                    <hyphenation eol="none">
                      <p>I trattini di sillabazione a fine riga sono stati soppressi e le parole
                        ricomposte</p>
                    </hyphenation>
                  </editorialDecl>
    <classDecl><taxonomy id="CDD"><bibl>Classificazione Decimale Dewey</bibl></taxonomy><taxonomy id="CGB"><bibl>Classificazione generi BibIt</bibl></taxonomy></classDecl></encodingDesc>
  <profileDesc>
    <creation>
      <date>500</date>
    </creation>
    <langUsage><language id="ita">Italiano</language></langUsage>
    <textClass>
      <keywords scheme="CDD">
        <term>851.4 - POESIA ITALIANA. 1542-1585</term>
      </keywords>
      <keywords scheme="CGB">
        <term>Poesia</term>
      </keywords>
    </textClass>
  </profileDesc>
  <revisionDesc>
    <change>
      <date>Data sconosciuta anteriore al 2000</date>
      <respStmt>
        <name>LIZ</name>
      </respStmt>
      <item>Digitalizzazione</item>
    </change>
    <change>
      <date>Data sconosciuta anteriore al 2000</date>
      <respStmt>
        <name>LIZ</name>
      </respStmt>
      <item>Correzione linguistica</item>
    </change>
    <change>
      <date>2003-02-25T00:00:00.000+02:00</date>
      <respStmt>
        <name>Sonia Sabelli</name>
        <name>BIBIT</name>
      </respStmt>
      <item>Codifica XML - Codifica manuale</item>
    </change>
    <change>
      <date>2003-04-14T00:00:00.000+02:00</date>
      <respStmt>
        <name>Elena Pierazzo</name>
        <name>BIBIT</name>
      </respStmt>
      <item>Validazione</item>
    </change>
  </revisionDesc>
</teiHeader>
<text>
<body>
<div1 type="parte">
<head>LE RIME</head>
<head>SECONDO LA STAMPA DEL 1558</head>
<div2 type="poesia">
<head>I</head>
<lg type="sonetto">
<lg>
<l>Poi ch'ogni esperta, ogni spedita mano,</l>
<l>qualunque mosse mai più pronto stile,</l>
<l>pigra in seguir voi fôra, alma gentile,</l>
<l>pregio del mondo e mio sommo e sovrano;</l>
</lg>
<lg>
<l>né poria lingua, od intelletto umano</l>
<l>formar sua loda a voi par, né simile,</l>
<l>troppo ampio spazio il mio dir tardo umile</l>
<l>dietro al vostro valor verrà lontano:</l>
</lg>
<lg>
<l>e più mi fôra onor volgerlo altrove;</l>
<l>se non che 'l desir mio tutto sfavilla,</l>
<l>angel novo del ciel qua giù mirando:</l>
</lg>
<lg>
<l>o se cura di voi, figlie di Giove,</l>
<l>pur suol destarmi al primo suon di squilla,</l>
<l>date al mio stil costei seguir volando.</l>
</lg>
</lg>
</div2>

<div2 type="poesia">
<head>II</head>
<lg type="sonetto">
<lg>
<l>Sì cocente penser nel cor mi siede,</l>
<l>o de' dolci miei falli amara pena,</l>
<l>ch'io temo non gli spirti in ogni vena</l>
<l>mi sugga, e la mia vita arda e deprede.</l>
</lg>
<lg>
<l>Come per dubbio calle uom move il piede</l>
<l>con falso duce, e quegli a morte il mena,</l>
<l>tal io l'ora ch'Amor libera e piena</l>
<l>sovra i miei spirti signoria vi diede,</l>
</lg>
<lg>
<l>il mio di voi penser fido e soave</l>
<l>sperando, cieco, ov'ei mi scorse andai:</l>
<l>or mi ritrovo da riposo lunge.</l>
</lg>
<lg>
<l>Ch'a me per voi disleal fatto e grave</l>
<l>l'anima traviata opprime e punge,</l>
<l>sì ch'io ne pèro, e no 'l sostengo omai.</l>
</lg>
</lg>
</div2>

<div2 type="poesia">
<head>III</head>
<lg type="sonetto">
<lg>
<l>Affligger chi per voi la vita piagne</l>
<l>che vien mancando e 'l fine ha da vicino,</l>
<l>è natural fierezza, o mio destino,</l>
<l>che sì da voi pietà parta e scompagne?</l>
</lg>
<lg>
<l>Certo, perch'io mi strugga, e di duol bagne</l>
<l>gli occhi dogliosi e 'l viso tristo e chino,</l>
<l>e quasi infermo e stanco peregrino</l>
<l>manchi per dura via d'aspre montagne,</l>
</lg>
<lg>
<l>nulla da voi fin qui mi vène aita;</l>
<l>né pur per entro il vostro acerbo orgoglio</l>
<l>men faticoso calle ha 'l penser mio.</l>
</lg>
<lg>
<l>Aspro costume in bella donna e rio</l>
<l>di sdegno armarsi, e romper l'altrui vita</l>
<l>a mezzo il corso, come duro scoglio.</l>
</lg>
</lg>
</div2>

<div2 type="poesia">
<head>IV</head>
<lg type="sonetto">
<lg>
<l>Amor, per lo tuo calle a morte vassi,</l>
<l>e 'n breve tempo uccide il tuo tormento,</l>
<l>sì com'io provo; e non però consento,</l>
<l>né so per altra via mover i passi.</l>
</lg>
<lg>
<l>Anzi, perché 'l desio vole e trapassi</l>
<l>più veloce al suo mal che strale o vento,</l>
<l>spesso del suo tardar mi lagno e pento,</l>
<l>sospignendo pur oltre i pensier lassi:</l>
</lg>
<lg>
<l>tal che, s'i' non m'inganno, un picciol varco</l>
<l>è lunge il fin de la mia vita amara;</l>
<l>e nel tuo regno il piè posi pur dianzi.</l>
</lg>
<lg>
<l>Poco da viver più credo m'avanzi,</l>
<l>né di donarlo a te tutto son parco:</l>
<l>tal costume, signor, teco s'impara.</l>
</lg>
</lg>
</div2>

<div2 type="poesia">
<head>V</head>
<lg type="sonetto">
<lg>
<l>Gli occhi sereni e 'l dolce sguardo onesto,</l>
<l>ov'Amor le sue gioie inseme aduna,</l>
<l>ver' me conversi in vista amara e bruna,</l>
<l>fanno 'l mio stato tenebroso e mesto.</l>
</lg>
<lg>
<l>Ché qualor torno al mio conforto, e presto</l>
<l>son, lasso, di nutrir l'alma digiuna,</l>
<l>trovo chi mi contrasta, e 'l varco impruna</l>
<l>con troppo acerbe spine; ond'io m'arresto.</l>
</lg>
<lg>
<l>Così deluso il cor più volte, e punto</l>
<l>da l'aspro orgoglio, piagne: e già non have</l>
<l>schermo miglior che lacrime e sospiri.</l>
</lg>
<lg>
<l>Sostegno a la mia vita afflitta e grave,</l>
<l>scampo al mio duolo, e segno a i miei desiri,</l>
<l>chi t'ha sì tosto da mercé disgiunto?</l>
</lg>
</lg>
</div2>

<div2 type="poesia">
<head>VI</head>
<lg type="sonetto">
<lg>
<l>Nel duro assalto, ove feroce e franco</l>
<l>guerrer, così com'io, perduto avrebbe,</l>
<l>a voi mi rendei vinto; e non m'increbbe</l>
<l>privo di libertà pur viver anco.</l>
</lg>
<lg>
<l>Or tal è nato giel sovra 'l mio fianco,</l>
<l>che men fredda di lui morte sarebbe</l>
<l>e men aspra; ch'un dì pace non ebbe</l>
<l>l'alma con esso, né riposo unquanco.</l>
</lg>
<lg>
<l>Ove il sonno talor tregua m'adduce</l>
<l>le notti, e pur a' suoi martir m'invola,</l>
<l>questi del petto lasso ultimo parte:</l>
</lg>
<lg>
<l>poi come in sul mattin l'alba riluce,</l>
<l>io non so con quai piume o di che parte,</l>
<l>ma sempre nel mio cor primo sen vola.</l>
</lg>
</lg>
</div2>

<div2 type="poesia">
<head>VII</head>
<lg type="sonetto">
<lg>
<l>Io mi vivea d'amara gioia e bene</l>
<l>dannoso assai, ma desiato e caro,</l>
<l>né sapea già che 'l mio signor avaro</l>
<l>a' buon seguaci suoi fede non tene.</l>
</lg>
<lg>
<l>Or l'angeliche note e le serene</l>
<l>luci, che col bel lume ardente e chiaro</l>
<l>lieto più ch'altri in festa mi menaro</l>
<l>sì lungo spazio, fra tormenti e pene;</l>
</lg>
<lg>
<l>e 'l dolce riso, ov'era il mio refugio</l>
<l>quando l'alma sentia più grave doglia,</l>
<l>repente ad altri Amor dona e dispensa,</l>
</lg>
<lg>
<l>lasso: e fuggir devria di questa spoglia</l>
<l>lo spirto oppresso da la pena intensa;</l>
<l>ma per maggior mio mal, procura indugio.</l>
</lg>
</lg>
</div2>

<div2 type="poesia">
<head>VIII</head>
<lg type="sonetto">
<lg>
<l>Cura, che di timor ti nutri e cresci,</l>
<l>e più temendo maggior forza acquisti,</l>
<l>e mentre con la fiamma il gielo mesci,</l>
<l>tutto 'l regno d'Amor turbi e contristi;</l>
</lg>
<lg>
<l>poi che 'n brev'ora entr'al mio dolce hai misti</l>
<l>tutti gli amari tuoi, del mio cor esci:</l>
<l>torna a Cocito, a i lagrimosi e tristi</l>
<l>campi d'inferno: ivi a te stessa incresci,</l>
</lg>
<lg>
<l>ivi senza riposo i giorni mena,</l>
<l>senza sonno le notti, ivi ti duoli</l>
<l>non men di dubbia che di certa pena.</l>
</lg>
<lg>
<l>Vattene: a che più fera che non suoli,</l>
<l>se 'l tuo venen m'è corso in ogni vena,</l>
<l>con nove larve a me ritorni e voli?</l>
</lg>
</lg>
</div2>

<div2 type="poesia">
<head>IX</head>
<lg type="sonetto">
<lg>
<l>Danno (né di tentarlo ho già baldanza)</l>
<l>fuggir mi fôra il vostro ardente raggio,</l>
<l>bench'io n'avampi, o donna; e non vantaggio,</l>
<l>sì cara e di tal pregio è mia speranza.</l>
</lg>
<lg>
<l>E se talor contra l'antica usanza</l>
<l>mi fermo, e seguir voi forza non aggio,</l>
<l>fo come chi posando in suo viaggio</l>
<l>vigor racquista, e 'n ritardar s'avanza:</l>
</lg>
<lg>
<l>per poter poi, quando sì rio tal volta</l>
<l>con tai due sproni il mio signor mi punge,</l>
<l>correr veloce, e con ben salda lena.</l>
</lg>
<lg>
<l>Quanto la vostra luce alma m'è tolta,</l>
<l>tanto 'l diletto mio m'è posto lunge:</l>
<l>perch'io precorro Amor, ch'a voi mi mena.</l>
</lg>
</lg>
</div2>

<div2 type="poesia">
<head>X</head>
<lg type="sonetto">
<lg>
<l>Dolci son le quadrella ond'Amor punge,</l>
<l>dolce braccio le aventa, e dolce e pieno</l>
<l>di piacer, di salute è 'l suo veneno,</l>
<l>e dolce il giogo ond'ei lega e congiunge.</l>
</lg>

<lg>
<l>Quant'io, donna, da lui vissi non lunge,</l>
<l>quanto portai suo dolce foco in seno,</l>
<l>tanto fu 'l viver mio lieto e sereno;</l>
<l>e fia, finché la vita al suo fin giunge.</l>
</lg>
<lg>
<l>Come doglia fin qui fu meco e pianto,</l>
<l>se non quando diletto Amor mi porse,</l>
<l>e sol fu dolce amando il viver mio,</l>
</lg>
<lg>
<l>così fia sempre: e loda aronne e vanto,</l>
<l>che scriverassi al mio sepolcro forse:</l>
<l>Questi servo d'Amor visse e morìo.</l>
</lg>
</lg>
</div2>

<div2 type="poesia">
<head>XI</head>
<lg type="sonetto">
<lg>
<l>Sagge, soavi, angeliche parole;</l>
<l>dolce rigor, cortese orgoglio e pio;</l>
<l>chiara fronte e begli occhi ardenti, ond'io</l>
<l>ne le tenebre mie specchio ebbi e sole;</l>
</lg>
<lg>
<l>e tu, crespo oro fin, là dove sòle</l>
<l>spesso al laccio cader còlto il cor mio;</l>
<l>e voi, candide man, che 'l colpo rio</l>
<l>mi deste, cui sanar l'alma non vòle;</l>
</lg>
<lg>
<l>voi d'Amor gloria sète unica, e 'nseme</l>
<l>cibo e sostegno mio, col qual ho corso</l>
<l>securo assai tutta l'età più fresca.</l>
</lg>
<lg>
<l>Né fia giamai, quando 'l cor lasso freme</l>
<l>nel suo digiun, ch'i' mi procuri altr'esca,</l>
<l>né stanco altro che voi cerchi soccorso.</l>
</lg>
</lg>
</div2>

<div2 type="poesia">
<head>XII</head>
<lg type="sonetto">
<lg>
<l>Il tuo candido fil tosto le amare</l>
<l>per me, Soranzo mio, Parche troncaro,</l>
<l>e troncandolo, in lutto mi lassaro,</l>
<l>che noia quant'io miro e duol m'appare.</l>
</lg>
<lg>
<l>Ben sai ch'al viver mio, cui brevi e rare</l>
<l>prescrisse ore serene il ciel avaro,</l>
<l>non ebbi altro che te lume o riparo:</l>
<l>or non è chi 'l sostenga, o chi 'l rischiare.</l>
</lg>
<lg>
<l>Bella fera e gentil mi punse il seno,</l>
<l>e poi fuggìo da me ratta lontano,</l>
<l>vago lassando il cor del suo veneno;</l>
</lg>
<lg>
<l>e mentre ella per me s'attende invano,</l>
<l>lasso, ti parti tu, non ancor pieno</l>
<l>i primi spazî pur del corso umano.</l>
</lg>
</lg>
</div2>

<div2 type="poesia">
<head>XIII</head>
<lg type="sonetto">
<lg>
<l>Fuor di man di tiranno a giusto regno,</l>
<l>Soranzo mio, fuggito, in pace or sei:</l>
<l>deh come volentier teco verrei</l>
<l>fuggendo anch'io signor crudele e 'ndegno!</l>
</lg>
<lg>
<l>Duro mi fia, fin qui col tuo sostegno</l>
<l>usato di portar gli affanni miei,</l>
<l>or viver orbo i gravi giorni e rei,</l>
<l>ché sol m'avanza omai pianto e disdegno.</l>
</lg>
<lg>
<l>Tolsemi antico bene invidia nova:</l>
<l>e s'io ne piansi e morte ebbi da presso</l>
<l>tu 'l sai, cui lo mio cor chiuso non fue;</l>
</lg>
<lg>
<l>e or m'hai tu di doppio affanno oppresso</l>
<l>partendo, che l'un duol l'altro rinova;</l>
<l>né basto i' solo a soffrirli ambidue.</l>
</lg>
</lg>
</div2>

<div2 type="poesia">
<head>XIV</head>
<lg type="sonetto">
<lg>
<l>Cangiai con gran mio duol contrada e parte,</l>
<l>com'egro suol, che 'n sua magion non sana:</l>
<l>ma già perch'io mi parta, erma e lontana</l>
<l>riva cercando, Amor da me non parte.</l>
</lg>
<lg>
<l>Ma come sia del mio corpo ombra o parte,</l>
<l>da me né mica un varco s'allontana;</l>
<l>né perch'io fugga e mi dilunghi, è sana</l>
<l>la doglia mia, né pur men grave in parte.</l>
</lg>
<lg>
<l>Signor fuggito più turbato aggiunge:</l>
<l>e chi dal giogo suo servo securo</l>
<l>prima partìo, di ferro ebbe 'l cor cinto</l>
</lg>
<lg>
<l>veracemente; e quegli anco fu duro</l>
<l>che visse un dì da la sua donna lunge,</l>
<l>e di sì grave duol non cadde vinto.</l>
</lg>
</lg>
</div2>

<div2 type="poesia">
<head>XV</head>
<lg type="sonetto">
<lg>
<l>Quella, che del mio mal cura non prende,</l>
<l>come colpa non sia de' suoi begli occhi</l>
<l>quant'io languisco, o come altronde scocchi</l>
<l>l'acuto stral che la mia vita offende,</l>
</lg>
<lg>
<l>non gradisce 'l mio cor, e no 'l mi rende,</l>
<l>perch'ei sempre di lacrime trabocchi;</l>
<l>né vòl ch'i' pèra, e perché già mi tocchi</l>
<l>Morte col braccio, ancor non mi difende.</l>
</lg>
<lg>
<l>E io son preso, ed è 'l carcer aperto;</l>
<l>e giungo a mia salute, e fuggo indietro;</l>
<l>e gioia 'n forse bramo, e duol ho certo.</l>
</lg>
<lg>
<l>Da spada di diamante un fragil vetro</l>
<l>schermo mi face: e di mio stato incerto</l>
<l>né morte Amor da te, né vita impetro.</l>
</lg>
</lg>
</div2>

<div2 type="poesia">
<head>XVI</head>
<lg type="sonetto">
<lg>
<l>- Tempo ben fôra omai, stolto mio core,</l>
<l>da mitigar questi sospiri ardenti,</l>
<l>e 'ncontr'a tal nemico, e sì pungenti</l>
<l>arme, da procurar schermo migliore.</l>
</lg>
<lg>
<l>- Già vago non son io del mio dolore:</l>
<l>ma non commosser mai contrari venti</l>
<l>onda di mar, come le nostre menti</l>
<l>con le tempeste sue conturba Amore.</l>
</lg>
<lg>
<l>- Dunque dovevi tu spirto sì fero,</l>
<l>ver' cui nulla ti val vela o governo,</l>
<l>ricever nel mio pria tranquillo stato?</l>
</lg>
<lg>
<l>- Allor ne l'età fresca, uman pensero</l>
<l>senz'amor fia, che senza nubi il verno</l>
<l>securo andrà contra Orione armato.</l>
</lg>
</lg>
</div2>

<div2 type="poesia">
<head>XVII</head>
<lg type="sonetto">
<lg>
<l>Io, che l'età solea viver nel fango,</l>
<l>oggi, mutato il cor da quel ch'i' soglio,</l>
<l>d'ogni immondo penser mi purgo e spoglio,</l>
<l>e 'l mio lungo fallir correggo e piango.</l>
</lg>
<lg>
<l>Di seguir falso duce mi rimango,</l>
<l>a te mi dono, ad ogni altro mi toglio;</l>
<l>né rotta nave mai partì da scoglio</l>
<l>sì pentita del mar, com'io rimango.</l>
</lg>
<lg>
<l>E poi ch'a mortal rischio è gita invano,</l>
<l>e senza frutto i cari giorni ha spesi</l>
<l>questa mia vita, in porto omai l'accolgo.</l>
</lg>
<lg>
<l>Reggami per pietà tua santa mano,</l>
<l>Padre del ciel, ché poi ch'a te mi volgo,</l>
<l>tanto t'adorerò quant'io t'offesi.</l>
</lg>
</lg>
</div2>

<div2 type="poesia">
<head>XVIII</head>
<lg type="sonetto">
<lg>
<l>S'io vissi cieco, e grave fallo indegno</l>
<l>fin qui commisi, or ch'io mi specchio e sento</l>
<l>che tanto ho di ragion varcato il segno</l>
<l>in procurando pur danno e tormento,</l>
</lg>
<lg>
<l>piangone tristo; e gli occhi a fermo segno</l>
<l>rivolgo, e apro il seno a miglior vento:</l>
<l>di me mi doglio e 'ncontro Amor mi sdegno,</l>
<l>per cui 'l mio lume in tutto è quasi spento.</l>
</lg>
<lg>
<l>O fera voglia, che ne rodi e pasci</l>
<l>e suggi il cor, quasi affamato verme,</l>
<l>ch'amara cresci e pur dolce cominci;</l>
</lg>
<lg>
<l>di che falso piacer circondi e fasci</l>
<l>le tue menzogne, e 'l nostro vero inerme</l>
<l>come sovente, lasso, inganni e vinci!</l>
</lg>
</lg>
</div2>

<div2 type="poesia">
<head>XIX</head>
<lg type="sonetto">
<lg>
<l>Sperando, Amor, da te salute invano,</l>
<l>molti anni tristi e poche ore serene</l>
<l>vissi di falsa gioia e nuda spene,</l>
<l>contrario nudrimento al cor non sano.</l>
</lg>
<lg>
<l>Per ricovrarmi, e fuor de la tua mano</l>
<l>viver lieto il mio tempo e fuor di pene,</l>
<l>or che tanta dal ciel luce mi vène,</l>
<l>quant'io posso da te fuggo lontano:</l>
</lg>
<lg>
<l>e fo come augellin, campato il visco,</l>
<l>che fugge ratto a i più nascosti rami</l>
<l>e sbigottisce del passato risco.</l>
</lg>
<lg>
<l>Ben sento i' te che 'ndietro mi richiami:</l>
<l>ma quel Signor, ch'i' lodo e reverisco,</l>
<l>omai vuol che lui solo e me stesso ami.</l>
</lg>
</lg>
</div2>

<div2 type="poesia">
<head>XX</head>
<lg type="sonetto">
<lg>
<l>Ben foste voi per l'armi e 'l foco elette,</l>
<l>luci leggiadre, ond'anzi tempo i' mora:</l>
<l>sì tosto il cor piagaste, e 'n sì brev'ora</l>
<l>fur le virtuti mie d'arder constrette.</l>
</lg>
<lg>
<l>Terrene stelle al ciel care e dilette,</l>
<l>che de lo splendor suo v'orna e onora,</l>
<l>breve spazio per voi viver mi fôra</l>
<l>in pianto e 'n servitù sett'anni e sette;</l>
</lg>
<lg>
<l>sol per vaghezza del bel nome chiaro</l>
<l>ch'i' vo cantando, lasso, in dolce suono,</l>
<l>ed ei pur nel mio cor rimbomba amaro.</l>
</lg>
<lg>
<l>Ma cheunque lo stato è dov'io sono,</l>
<l>doglia o servaggio o morte, assai m'è caro</l>
<l>da sì begli occhi e prezioso dono.</l>
</lg>
</lg>
</div2>

<div2 type="poesia">
<head>XXI</head>
<lg type="sonetto">
<lg>
<l>Già nel mio duol non pote Amor quetarmi,</l>
<l>perché dolcezza altronde in me destille</l>
<l>che da' begli occhi, ond'escon le faville</l>
<l>che sole hanno vigor cenere farmi.</l>
</lg>

<lg>
<l>Da lor fui pria trafitto; e con queste armi</l>
<l>chiuda le piaghe mie colei ch'aprille,</l>
<l>o l'inaspri e m'uccida, e pia tranquille</l>
<l>mio corso o 'l turbi, e pur d'orgoglio s'armi.</l>
</lg>
<lg>
<l>Però che da lei sola ogni mio fato,</l>
<l>quasi da chiaro del ciel lume, pende:</l>
<l>per altra have ei quadrella ottuse e tarde.</l>
</lg>
<lg>
<l>Anzi, quanto m'è 'l raggio suo negato,</l>
<l>tanto 'l mio stame lei che 'l torce e stende</l>
<l>prego raccorci, o fermi il fuso e tarde.</l>
</lg>
</lg>
</div2>

<div2 type="poesia">
<head>XXII</head>
<lg type="sonetto">
<lg>
<l>Né quale ingegno è 'n voi colto e ferace,</l>
<l>Cosmo, né scorto in nobil arte il vero,</l>
<l>né retto con virtù tranquillo impero,</l>
<l>né loda, né valor sommo e verace;</l>
</lg>
<lg>
<l>né altro mai, cheunque più ne piace,</l>
<l>empieo sì di dolcezza uman pensero,</l>
<l>com'al regno d'Amor turbato e fero</l>
<l>di bella donna amata or pieta or pace.</l>
</lg>
<lg>
<l>Ciò con tutto 'l mio cor vo cercand'io</l>
<l>da lei, ch'è sovr'ogni altra amata e bella,</l>
<l>ma fin qui, lasso me, guerrera e cruda.</l>
</lg>
<lg>
<l>Null'altro è di ch'io pensi: ella m'aprìo</l>
<l>con dolci piaghe acerbe il fianco, ed ella</l>
<l>vien che m'uccida, o pur le sani e chiuda.</l>
</lg>
</lg>
</div2>

<div2 type="poesia">
<head>XXIII</head>
<lg type="sonetto">
<lg>
<l>Sotto 'l gran fascio de' miei primi danni,</l>
<l>Amor, di cui piangendo ancor son roco,</l>
<l>è per sé 'l cor oppresso, e non v'han loco</l>
<l>lacrime e sospir novi, o freschi affanni.</l>
</lg>
<lg>
<l>E tu pur mi richiami, e ricondanni</l>
<l>a l'aspre lutte del tuo crudo gioco,</l>
<l>là 'v'io ricaggia, e par ch'a poco a poco</l>
<l>di mio stesso voler mi sforzi e 'nganni.</l>
</lg>
<lg>
<l>Ma s'io sommetto a novo incarco l'alma</l>
<l>debile e vinta, e poi l'affligga il pondo,</l>
<l>che fia mia scusa? o chi n'avrà pietade?</l>
</lg>
<lg>
<l>Pur così stanco, e sotto doppia salma,</l>
<l>di seguir te per le tue dure strade</l>
<l>m'invoglia il desir mio, ned io l'ascondo.</l>
</lg>
</lg>
</div2>

<div2 type="poesia">
<head>XXIV</head>
<lg type="sonetto">
<lg>
<l>Nessun lieto giamai, né 'n sua ventura</l>
<l>pago, né pien, com'io, di speme visse</l>
<l>i pochi dì ch'a la mia vita oscura</l>
<l>puri e sereni il ciel parco prescrisse.</l>
</lg>
<lg>
<l>Ma tosto in chiara fronte oltra misura</l>
<l>lungo e acerbo strazio Amore scrisse,</l>
<l>e poscia, «in questa selce bella e dura</l>
<l>le leggi del tuo corso avrai», mi disse.</l>
</lg>
<lg>
<l>«E questa man d'avorio tersa e bianca,</l>
<l>e queste braccia, e queste bionde chiome,</l>
<l>fian per inanzi a te ferza e tormento».</l>
</lg>
<lg>
<l>Ond'io parte di duol strugger mi sento,</l>
<l>e parte leggo in due begli occhi come</l>
<l>non dee mai riposar quest'alma stanca.</l>
</lg>
</lg>
</div2>

<div2 type="poesia">
<head>XXV</head>
<lg type="sonetto">
<lg>
<l>Solea per boschi il dì fontana o speco</l>
<l>cercar cantando, e le mie dolci pene</l>
<l>tessendo in rime, e le notti serene</l>
<l>vegghiar, quand'eran Febo e Amor meco.</l>
</lg>
<lg>
<l>Né temea di poggiar, Bernardo, teco</l>
<l>nel sacro monte ov'oggi uom rado vène:</l>
<l>ma quasi onda di mar, cui nulla affrene,</l>
<l>l'uso del vulgo trasse anco me seco,</l>
</lg>
<lg>
<l>e 'n pianto mi ripose e 'n vita acerba,</l>
<l>ove non fonti, ove non lauro od ombra,</l>
<l>ma falso d'onor segno in pregio è posto.</l>
</lg>
<lg>
<l>Or con la mente non d'invidia sgombra</l>
<l>te giunto miro a giogo erto e riposto,</l>
<l>ove non segnò pria vestigio l'erba.</l>
</lg>
</lg>
</div2>

<div2 type="poesia">
<head>XXVI</head>
<lg type="sonetto">
<lg>
<l>Mentre fra valli paludose e ime</l>
<l>ritengon me larve turbate e mostri,</l>
<l>che tra le gemme, lasso, e l'auro e gli ostri</l>
<l>copron venen che 'l cor mi roda e lime;</l>
</lg>
<lg>
<l>ov'orma di virtù raro s'imprime,</l>
<l>per sentier novi, a nullo ancor dimostri,</l>
<l>qual chi seco d'onor contenda e giostri</l>
<l>ten vai tu sciolto a le spedite cime.</l>
</lg>
<lg>
<l>Onde m'assal vergogna e duol, qualora</l>
<l>membrando vo com'a non degna rete</l>
<l>col vulgo caddi, e converrà ch'io mora.</l>
</lg>
<lg>
<l>Felice te, che spento hai la tua sete!</l>
<l>Meco non Febo, ma dolor dimora,</l>
<l>cui sola pò lavar l'onda di Lete.</l>
</lg>
</lg>
</div2>

<div2 type="poesia">
<head>XXVII</head>
<lg type="sonetto">
<lg>
<l>Gioia e mercede, e non ira e tormento,</l>
<l>principio son de le mie risse nove,</l>
<l>e con pietate Amor guerra mi move:</l>
<l>che com'è più tranquillo, i' più 'l pavento.</l>
</lg>
<lg>
<l>Ma sì speranza in me ragione ha spento</l>
<l>e sì tolte mi son l'armi ond'io prove</l>
<l>difesa far, ch'io bramo in me rinove</l>
<l>l'acerbo imperio suo, non pur consento.</l>
</lg>
<lg>
<l>Mansueto odio spero e pregion pia</l>
<l>da signor crudo e fero, a cui pur dianzi</l>
<l>con tal desio cercai ribello farmi.</l>
</lg>
<lg>
<l>O penser folle! e te, Venezia mia,</l>
<l>ne 'ncolpo, ch'a nemico aspro dinanzi</l>
<l>e d'ardire e di schermo mi disarmi.</l>
</lg>
</lg>
</div2>

<div2 type="poesia">
<head>XXVIII</head>
<lg type="sonetto">
<lg>
<l>Certo ben son quei due begli occhi degni</l>
<l>onde non schifi il cor piaga profonda,</l>
<l>e quella treccia inanellata e bionda,</l>
<l>ove al laccio cader l'alma non sdegni.</l>
</lg>
<lg>
<l>Altri due lustri e più nel mio cor regni</l>
<l>e mi conduca a la prigion seconda</l>
<l>Amor, che i passi miei sempre circonda</l>
<l>co' i più pericolosi suoi ritegni;</l>
</lg>
<lg>
<l>poi che sì dolce è 'l colpo ond'i' languisco,</l>
<l>sì leggiadra la rete ond'i' son preso,</l>
<l>sì 'l novo carcer mio diporto e festa.</l>
</lg>
<lg>
<l>Benedetta colei che m'have offeso,</l>
<l>e 'l mare, e l'onda, in cui nacque il mio risco</l>
<l>securo, e la tranquilla mia tempesta.</l>
</lg>
</lg>
</div2>

<div2 type="poesia">
<head>XXIX</head>
<lg type="sonetto">
<lg>
<l>Soccorri, Amor, al mio novo periglio,</l>
<l>ché 'n riposo e 'n piacer, travaglio e guai,</l>
<l>e 'n somma cortesia morte trovai,</l>
<l>né vagliono al mio scampo armi o consiglio.</l>
</lg>
<lg>
<l>D'un lieto sguardo e d'un sereno ciglio,</l>
<l>cui par nel regno tuo luce non hai,</l>
<l>a te mi doglio, ch'ivi entro ti stai,</l>
<l>e d'un bel viso candido e vermiglio.</l>
</lg>
<lg>
<l>E de' leggiadri membri anco mi lagno,</l>
<l>eguali a quei che contrastar ignudi</l>
<l>vider le selve fortunate d'Ida.</l>
</lg>
<lg>
<l>Da questi con pietate acerbi e crudi</l>
<l>nemici (poi ch'ancor non mi scompagno</l>
<l>da le tue schiere) tu, che pòi, m'affida.</l>
</lg>
</lg>
</div2>

<div2 type="poesia">
<head>XXX</head>
<lg type="sonetto">
<lg>
<l>Le chiome d'or, ch'Amor solea mostrarmi</l>
<l>per meraviglia fiammeggiar sovente</l>
<l>d'intorno al foco mio puro, cocente</l>
<l>(e ben avrà vigor cenere farmi),</l>
</lg>
<lg>
<l>son tronche, ahi lasso: o fera mano e armi</l>
<l>crude, e o levi mie catene e lente!</l>
<l>Deh come il signor mio soffre e consente</l>
<l>del suo lacciuol più forte altri il disarmi?</l>
</lg>
<lg>
<l>Qual chiuso in orto suol purpureo fiore,</l>
<l>cui l'aura dolce, e 'l sol tepido, e 'l rio</l>
<l>corrente nutre, aprir tra l'erba fresca;</l>
</lg>
<lg>
<l>tale, e più vago ancora, il crin vid'io,</l>
<l>che solo esser devea laccio al mio core:</l>
<l>non già ch'io, rotto lui, del carcer esca.</l>
</lg>
</lg>
</div2>

<div2 type="poesia">
<head>XXXI</head>
<lg type="sonetto">
<lg>
<l>Le bionde chiome, ov'anco intrica e prende</l>
<l>Amor quest'alma, a lui fidata ancella,</l>
<l>ferro recide, e sempre ver' me fella</l>
<l>e scarsa man quel sì dolce oro offende.</l>
</lg>
<lg>
<l>Né di tanto splendor priva, m'incende</l>
<l>con men cocente o men chiara facella</l>
<l>l'alma mia luce; e fa sì come stella</l>
<l>che con l'ardente crin fiammeggia e splende,</l>
</lg>
<lg>
<l>né, quello estinto, men riluce poi,</l>
<l>né men co' i propri rai nuda le notti</l>
<l>per lo sereno ciel arde e sfavilla.</l>
</lg>
<lg>
<l>Non è franco il mio cor, lasso, interrotti</l>
<l>i saldi e infiammati lacci suoi:</l>
<l>né de l'incendio mio spenta è favilla.</l>
</lg>
</lg>
</div2>

<div2 type="poesia">
<head>XXXII</head>
<lg type="canzone">
<lg>
<l>Arsi; e non pur la verde stagion fresca</l>
<l>di quest'anno mio breve, Amor, ti diedi,</l>
<l>ma del maturo tempo anco gran parte:</l>
<l>libertà cheggio, e tu m'assali e fiedi,</l>
<l>com'uom ch'anzi 'l suo dì del carcer esca;</l>
<l>né prego valmi, o fuga, o forza, od arte.</l>
<l>Deh qual sarà per me secura parte?</l>
<l>qual folta selva in alpe, o scoglio in onda</l>
<l>chiuso fia, che m'asconda?</l>
<l>e da quelle armi, ch'io pavento e tremo,</l>
<l>de la mia vita affidi almen l'estremo?</l>
</lg>
<lg>
<l>Ben debb'io paventar quelle crude armi</l>
<l>che mille volte il cor m'hanno reciso,</l>
<l>né contra lor fin qui trovato ho schermo</l>
<l>altro che tosto pallido e conquiso</l>
<l>con roca voce umil vinto chiamarmi.</l>
<l>Or che la chioma ho varia, e 'l fianco infermo,</l>
<l>cercando vo selvaggio loco ed ermo,</l>
<l>ov'io ricovri, fuor de la tua mano:</l>
<l>ché 'l più seguirti è vano,</l>
<l>né fra la turba tua pronta e leggera</l>
<l>zoppo cursore omai vittoria spera.</l>
</lg>
<lg>
<l>Ma, lasso me, per le deserte arene,</l>
<l>per questo paludoso instabil campo,</l>
<l>hanno i ministri tuoi trovato il calle;</l>
<l>ch'i' riconosco di tua face il lampo</l>
<l>e 'l suon de l'arco, ch'a piagar mi vène:</l>
<l>né l'onda valmi, o 'l giel di questa valle,</l>
<l>né 'l segno è duro, né l'arcier mai falle.</l>
<l>Ma perch'età cangiando, ogni valore</l>
<l>così smarrito ha 'l core</l>
<l>com'erba sua virtù per tempo perde,</l>
<l>secca è la speme, e 'l desio solo è verde.</l>
</lg>
<lg>
<l>Rigido già di bella donna aspetto</l>
<l>pregar tremando e lacrimando volli,</l>
<l>e talor ritrovai ruvida benda</l>
<l>voglie e pensier coprir sì dolci e molli,</l>
<l>che la tema e 'l dolor volsi in diletto.</l>
<l>Or chi sarà che mia ragion difenda?</l>
<l>o i miei sospiri intempestivi intenda?</l>
<l>Roca è la voce, e quell'ardire è spento;</l>
<l>e agghiacciarsi sento</l>
<l>e pigro farsi ogni mio senso interno,</l>
<l>com'angue suole in fredda piaggia il verno.</l>
</lg>
<lg>
<l>Rendimi il vigor mio, che gli anni avari</l>
<l>tosto m'han tolto, e quella antica forza</l>
<l>che mi fea pronto, e questi capei tingi</l>
<l>nel color primo, che di fuor la scorza</l>
<l>come vinto è quel dentro non dichiari;</l>
<l>e atto a guerra far mi forma e fingi,</l>
<l>e poi tra le tue schiere mi sospingi,</l>
<l>ch'io no 'l recuso, e 'l non poter m'è duolo.</l>
<l>Or nel tuo forte stuolo</l>
<l>che face più guerrer debile e veglio?</l>
<l>Libero farmi il tuo fôra e 'l mio meglio.</l>
</lg>
<lg>
<l>Le nubi e 'l gielo e queste nevi sole</l>
<l>de la mia vita, Amor, da me non hai,</l>
<l>e questa al foco tuo contraria bruma:</l>
<l>né grave esser ti dee, che frale omai</l>
<l>lungi da te con l'ali sciolte i' vole.</l>
<l>Però che augello ancor d'inferma piuma</l>
<l>a quella tua, che in un pasce e consuma,</l>
<l>esca fui preso: e ben dee viver franco</l>
<l>antico servo stanco</l>
<l>suo tempo estremo almen là dove sia</l>
<l>cortese e mansueta signoria.</l>
</lg>
<lg>
<l>Ma perché Amor consiglio non apprezza,</l>
<l>segui pur mia vaghezza,</l>
<l>breve canzone, e a madonna avante</l>
<l>porta i sospiri di canuto amante.</l>
</lg>
</lg>
</div2>

<div2 type="poesia">
<head>XXXIII</head>
<lg type="sonetto">
<lg>
<l>Ben veggo io, Tiziano, in forme nove</l>
<l>l'idolo mio, che i begli occhi apre e gira</l>
<l>in vostre vive carte, e parla e spira</l>
<l>veracemente, e i dolci membri move;</l>
</lg>
<lg>
<l>e piacemi che 'l cor doppio ritrove</l>
<l>il suo conforto, ove talor sospira,</l>
<l>e mentre che l'un volto e l'altro mira,</l>
<l>brama il vero trovar, né sa ben dove.</l>
</lg>
<lg>
<l>Ma io come potrò l'interna parte</l>
<l>formar giamai di questa altera imago,</l>
<l>oscuro fabro a sì chiara opra eletto?</l>
</lg>
<lg>
<l>Tu Febo (poi ch'Amor men rende vago),</l>
<l>reggi il mio stil, che tanto alto subietto</l>
<l>fia somma gloria a la tua nobil arte.</l>
</lg>
</lg>
</div2>

<div2 type="poesia">
<head>XXXIV</head>
<lg type="sonetto">
<lg>
<l>Son queste, Amor, le vaghe trecce bionde,</l>
<l>tra fresche rose e puro latte sparte,</l>
<l>ch'i' prender bramo, e far vendetta in parte</l>
<l>de le piaghe ch'i' porto aspre e profonde?</l>
</lg>
<lg>
<l>È questo quel bel ciglio, in cui s'asconde</l>
<l>chi le mie voglie, com'ei vuol, comparte?</l>
<l>Son questi gli occhi, onde 'l tuo stral si parte?</l>
<l>né con tal forza uscir potrebbe altronde.</l>
</lg>
<lg>
<l>Deh chi 'l bel volto in breve carta ha chiuso?</l>
<l>cui lo mio stil ritrarre indarno prova:</l>
<l>né in ciò me sol, ma l'arte inseme accuso.</l>
</lg>
<lg>
<l>Stiamo a veder la meraviglia nova,</l>
<l>che 'n Adria il mar produce, e l'antico uso</l>
<l>di partorir celesti Dee rinova.</l>
</lg>
</lg>
</div2>

<div2 type="poesia">
<head>XXXV</head>
<lg type="sonetto">
<lg>
<l>L'altero nido, ov'io sì lieto albergo</l>
<l>fuor d'ira e di discordia acerba e ria,</l>
<l>che la mia dolce terra alma natia</l>
<l>e Roma dal penser parto e dispergo;</l>
</lg>
<lg>
<l>mentr'io colore a le mie carte aspergo</l>
<l>caduco, e temo estinto in breve fia,</l>
<l>e con lo stil ch'a i buon tempi fioria</l>
<l>poco da terra mi sollevo ed ergo,</l>
</lg>
<lg>
<l>meco di voi si gloria: ed è ben degno,</l>
<l>poi che sì chiare e onorate palme</l>
<l>la voce vostra a le sue lodi accrebbe.</l>
</lg>
<lg>
<l>Sola per cui tanto d'Apollo calme,</l>
<l>sacro cigno sublime, che sarebbe</l>
<l>oggi altramente d'ogni pregio indegno.</l>
</lg>
</lg>
</div2>

<div2 type="poesia">
<head>XXXVI</head>
<lg type="sonetto">
<lg>
<l>La bella Greca, onde 'l pastor Ideo</l>
<l>in chiaro foco e memorabil arse,</l>
<l>per cui l'Europa armossi, e guerra feo,</l>
<l>e alto imperio antico a terra sparse;</l>
</lg>
<lg>
<l>e le bellezze incenerite e arse</l>
<l>di quella, che sua morte in don chiedeo;</l>
<l>e i begli occhi e le chiome a l'aura sparse</l>
<l>di lei, che stanca in riva di Peneo</l>
</lg>
<lg>
<l>novo arboscello a i verdi boschi accrebbe;</l>
<l>e qual altra, fra quante il mondo onora,</l>
<l>in maggior pregio di bellezza crebbe,</l>
</lg>
<lg>
<l>da voi, giudice lui, vinta sarebbe,</l>
<l>che le tre dive (o sé beato allora!)</l>
<l>tra' suoi be' colli ignude a mirar ebbe.</l>
</lg>
</lg>
</div2>

<div2 type="poesia">
<head>XXXVII</head>
<lg type="sonetto">
<lg>
<l>Or piagni in negra vesta, orba e dolente</l>
<l>Venezia, poi che tolto ha Morte avara</l>
<l>dal bel tesoro, onde ricca eri e chiara,</l>
<l>sì preziosa gemma e sì lucente.</l>
</lg>
<lg>
<l>Ne la tua magna, illustre, inclita gente,</l>
<l>che sola Italia tutta orna e rischiara,</l>
<l>era alma a Dio diletta, a Febo cara,</l>
<l>d'onor amica e 'n bene oprar ardente.</l>
</lg>
<lg>
<l>Questa, angel novo fatta, al ciel sen vola,</l>
<l>suo proprio albergo, e 'mpoverita e scema</l>
<l>del suo pregio sovran la terra lassa.</l>
</lg>
<lg>
<l>Bene ha, Quirino, ond'ella plori e gema</l>
<l>la patria vostra, or tenebrosa e sola,</l>
<l>e del nobil suo Bembo ignuda e cassa.</l>
</lg>
</lg>
</div2>

<div2 type="poesia">
<head>XXXVIII</head>
<lg type="sonetto">
<lg>
<l>Vago augelletto da le verdi piume,</l>
<l>che peregrino il parlar nostro apprendi,</l>
<l>le note attentamente ascolta e 'ntendi,</l>
<l>che madonna dettarti ha per costume.</l>
</lg>
<lg>
<l>E parte dal soave e caldo lume</l>
<l>de' suoi begli occhi l'ali tue difendi;</l>
<l>ché 'l foco lor, se, com'io fei, t'accendi,</l>
<l>non ombra o pioggia, e non fontana o fiume,</l>
</lg>
<lg>
<l>né verno allentar pò d'alpestri monti:</l>
<l>ed ella, ghiaccio avendo i pensier suoi,</l>
<l>pur de l'incendio altrui par che si goda.</l>
</lg>
<lg>
<l>Ma tu da lei leggiadri accenti e pronti,</l>
<l>discepol novo, impara, e dirai poi:</l>
<l>Quirina, in gentil cor pietate è loda.</l>
</lg>
</lg>
</div2>

<div2 type="poesia">
<head>XXXIX</head>
<lg type="sonetto">
<lg>
<l>Quel vago prigionero peregrino,</l>
<l>ch'udendo vostra angelica parola</l>
<l>sua lontananza e suo carcer consola</l>
<l>(e 'n ciò men del mio fero have destino),</l>
</lg>
<lg>
<l>Permesso tutto e 'l bel monte vicino</l>
<l>vincer potrà non pur Calliope sola:</l>
<l>da sì dolce maestra e 'n tale scola</l>
<l>parlar ode e impara alto e divino.</l>
</lg>
<lg>
<l>Ben lo prego io ch'attentamente apprenda</l>
<l>con quai note pietà si svegli, e come</l>
<l>vera eloquenza un cor gelato accenda.</l>
</lg>
<lg>
<l>Si dirà poi, ché tra sì bionde chiome</l>
<l>e 'n sì begli occhi Amor giamai non scenda:</l>
<l>questo è notte e veneno al vostro nome.</l>
</lg>
</lg>
</div2>

<div2 type="poesia">
<head>XL</head>
<lg type="sonetto">
<lg>
<l>- Come vago augelletto fuggir sòle</l>
<l>poi che scorto ha 'l lacciuol tra i verdi rami,</l>
<l>così te fugge il cor, né prender vòle</l>
<l>esca sì dolce fra sì pungenti ami.</l>
</lg>
<lg>
<l>- Come augellin, ch'a suo cibo sen vole,</l>
<l>così par ch'egli a me ritornar brami,</l>
<l>sì 'l colpo ond'io 'l ferì ' diletta e dole:</l>
<l>e fol, perché 'l mio mal gioia si chiami.</l>
</lg>
<lg>
<l>- Ma la nemica mia perché non piaga</l>
<l>lo stral tuo dolce? e ben fôra costei</l>
<l>di sì forte arco e di chi 'l tende onore.</l>
</lg>
<lg>
<l>- Pensier selvaggi, adamantino core</l>
<l>non adesca piacer, né punge piaga,</l>
<l>né visco intrica o rete occhi sì rei.</l>
</lg>
</lg>
</div2>

<div2 type="poesia">
<head>XLI</head>
<lg type="sonetto">
<lg>
<l>Ben mi scorgea quel dì crudele stella</l>
<l>e di dolor ministra e di martìri,</l>
<l>quando fur prima vòlti i miei sospiri</l>
<l>a pregar alma sì selvaggia e fella.</l>
</lg>
<lg>
<l>O tempestosa, o torbida procella,</l>
<l>che 'n mar sì crudo la mia vita giri!</l>
<l>donna amo io ch'Amor odia e suoi desiri,</l>
<l>che sdegno e feritate onore appella.</l>
</lg>
<lg>
<l>Qual dura quercia in selva antica, od elce</l>
<l>frondosa in alto monte, ad amar fôra,</l>
<l>o l'onda che Caribdi assorbe e mesce,</l>
</lg>
<lg>
<l>tal provo io lei, che più s'impetra ogniora</l>
<l>quanto io più piango, come alpestra selce</l>
<l>che per vento e per pioggia asprezza cresce.</l>
</lg>
</lg>
</div2>

<div2 type="poesia">
<head>XLII</head>
<lg type="sonetto">
<lg>
<l>Già non potrete voi per fuggir lunge,</l>
<l>né per celarvi in monte aspro e selvaggio,</l>
<l>tôrmi de' bei vostri occhi il dolce raggio,</l>
<l>ché da me lontananza no 'l disgiunge.</l>
</lg>
<lg>
<l>Nel mio cor, donna, luce altra non giunge</l>
<l>che 'l vostro sguardo, e sole altro non aggio;</l>
<l>e s'egli è pur lontan, lungo viaggio</l>
<l>è breve corso, ove Amor sferza e punge.</l>
</lg>
<lg>
<l>Portato da destrier che fren non have,</l>
<l>pur ciascun giorno ancor, sì com'io soglio,</l>
<l>se veder mi sapeste, a voi ne vegno:</l>
</lg>
<lg>
<l>e con la vista lacrimosa e grave</l>
<l>fo mesti i boschi e pii del mio cordoglio.</l>
<l>Sola in voi di pietà non scorgo io segno.</l>
</lg>
</lg>
</div2>

<div2 type="poesia">
<head>XLIII</head>
<lg type="sonetto">
<lg>
<l>Vivo mio scoglio e selce alpestra e dura,</l>
<l>le cui chiare faville il cor m'hanno arso;</l>
<l>freddo marmo d'amor, di pietà scarso,</l>
<l>vago quanto più pò formar natura;</l>
</lg>
<lg>
<l>aspra Colonna, il cui bel sasso indura</l>
<l>l'onda del pianto da questi occhi sparso:</l>
<l>ove repente ora è fuggito e sparso</l>
<l>tuo lume altero? e chi me 'l toglie e fura?</l>
</lg>
<lg>
<l>O verdi poggi, o selve ombrose e folte,</l>
<l>le vaghe luci de' begli occhi rei,</l>
<l>che 'l duol soave fanno e 'l pianger lieto,</l>
</lg>
<lg>
<l>a voi concesse, lasso, a me son tolte;</l>
<l>e puro fele or pasce i pensier miei,</l>
<l>e 'l cor doglioso in nulla parte ho queto.</l>
</lg>
</lg>
</div2>

<div2 type="poesia">
<head>XLIV</head>
<lg type="sonetto">
<lg>
<l>Quella, che lieta del mortal mio duolo,</l>
<l>ne i monti e per le selve oscure e sole</l>
<l>fuggendo gir come nemico sòle</l>
<l>me, che lei come donna onoro e colo;</l>
</lg>
<lg>
<l>al penser mio, che questo obietto ha solo</l>
<l>e ch'indi vive e cibo altro non vòle,</l>
<l>celar non pò de' suoi begli occhi il sole,</l>
<l>né per fuggir, né per levarsi a volo.</l>
</lg>
<lg>
<l>Ben pote ella sparire a me dinanzi,</l>
<l>come augellin che 'l duro arciero ha scorto</l>
<l>ratto ver' gli alti boschi a volar prende:</l>
</lg>
<lg>
<l>ma l'ali del penser chi fia ch'avanzi?</l>
<l>cui lungo calle e aspro è piano e corto,</l>
<l>così caldo desio l'affretta e stende.</l>
</lg>
</lg>
</div2>

<div2 type="poesia">
<head>XLV</head>
<lg type="canzone">
<lg>
<l>Amor, i' piango, e ben fu rio destino</l>
<l>che cruda tigre ad amar diemmi, e scoglio</l>
<l>sordo, cui né sospir né pianto move,</l>
<l>e come afflitto e stanco peregrino,</l>
<l>che chiuso a sera il dolce albergo trove,</l>
<l>pur costei prego, e pur con lei mi doglio;</l>
<l>né perché sempre indarno il mio cordoglio</l>
<l>al vento si disperga</l>
<l>sì come nebbia suol che 'n alto s'erga,</l>
<l>men dolermi con lei, né pianger voglio.</l>
<l>E così tinge e verga</l>
<l>ben mille carte omai l'aspro mio duolo:</l>
<l>però che 'l cor quest'un conforto ha solo,</l>
<l>né trova incontra gli aspri suoi martìri</l>
<l>schermo miglior che lacrime e sospiri.</l>
</lg>
<lg>
<l>Qual chiuso albergo in solitario bosco</l>
<l>pien di sospetto suol pregar talora</l>
<l>corrier di notte traviato e lasso,</l>
<l>tal io per entro il tuo dubbioso e fosco</l>
<l>e duro calle, Amor, corro e trapasso</l>
<l>fin là 've 'l dolce mio riposo fôra:</l>
<l>ivi pregando fo lunga dimora.</l>
<l>Né perch'io pianga e gridi,</l>
<l>le selve empiendo d'amorosi stridi,</l>
<l>lasso, le porte men rinchiuse ancora</l>
<l>del mio ricetto vidi;</l>
<l>né per lacrime antiche o dolor novo</l>
<l>posa, o soccorso, o refrigerio trovo.</l>
<l>Così fe' 'l mio destin, la stella mia,</l>
<l>sorda pietate in lei ch'udir devria.</l>
</lg>
<lg>
<l>O fortunato chi sen gìo sotterra,</l>
<l>e col suo pianto fea benigna Morte,</l>
<l>sì temprar seppe i lacrimosi versi:</l>
<l>se non che gran desio trascorre ed erra.</l>
<l>A me non val ch'i' pianga e 'l mio duol versi,</l>
<l>quanto m'è dato, in dolci note e scorte;</l>
<l>né del martiro che mi duol sì forte</l>
<l>in quei begli occhi rei</l>
<l>ancor venne pietade. E ben torrei</l>
<l>senza mirar la cruda mia consorte</l>
<l>girmen per via con lei,</l>
<l>fin ch'io scorgesse il ciel sereno e 'l die.</l>
<l>Poi che non ponno altrui parole, o mie,</l>
<l>impetrar dal bel ciglio atti men feri,</l>
<l>fa' tu, signor, almen sì ch'io no 'l speri.</l>
</lg>
<lg>
<l>Ch'io pur m'inganno, e 'n quelle acerbe luci,</l>
<l>per cui del mio dolor giamai non taccio,</l>
<l>dico le rime mie pietà desta hanno;</l>
<l>e forse (o desir cieco ove m'adduci?)</l>
<l>lacriman or sovra 'l mio lungo affanno,</l>
<l>e noia è lor quant'io mi struggo e sfaccio.</l>
<l>Così corro a madonna, e neve e ghiaccio</l>
<l>le trovo il cor, e 'nvano</l>
<l>di quel nudrirmi, ond'io son sì lontano,</l>
<l>col penser cerco; anzi più doglia abbraccio,</l>
<l>qual poverel non sano</l>
<l>cui l'aspra sete uccide e ber gli è tolto,</l>
<l>or chiaro fonte in vivo sasso accolto,</l>
<l>e ora in fredda valle ombroso rio</l>
<l>membrando, arroge al suo mortal desio.</l>
</lg>
<lg>
<l>Lasso, e ben femmi e assetato e 'nfermo</l>
<l>febre amorosa, e un penser nudrilla,</l>
<l>che gioia imaginando ebbe martiro.</l>
<l>Così m'offende lo mio stesso schermo,</l>
<l>non pur mi val; ché s'io piango e sospiro</l>
<l>incominciando al primo suon di squilla,</l>
<l>già non iscema in tanto ardor favilla:</l>
<l>anzi il mio duol mortale</l>
<l>cresce piangendo e più s'infiamma, quale</l>
<l>facella che commossa arde e sfavilla.</l>
<l>Fero destin fatale,</l>
<l>quando fia mai che la mia fonte viva,</l>
<l>perch'io pur lei nel cor formi e descriva</l>
<l>e per lei mi consumi e pianga e prieghi,</l>
<l>le sue dolci acque un giorno a me non nieghi?</l>
</lg>
<lg>
<l>Forse (e ben romper suol fortuna rea</l>
<l>buono studio talor) ne la dolce onda</l>
<l>ch'i' bramo tanto, almen per breve spazio</l>
<l>dato mi fia ch'un dì m'attuffi, e bea</l>
<l>fin ch'io ne senta il cor, non dico sazio,</l>
<l>però che nulla riva è sì profonda</l>
<l>qualora il verno più di piogge abonda,</l>
<l>ma sol bagnato un poco.</l>
<l>O fortunato il dì, beato il loco,</l>
<l>ben potrei dire, adversità seconda</l>
<l>mi diede Amore, e foco</l>
<l>m'accese il cor di refrigerio pieno,</l>
<l>s'un giorno sol, non avampando io meno,</l>
<l>la grave arsura mia, la sete immensa,</l>
<l>larga pietà consperge e ricompensa.</l>
</lg>
<lg>
<l>Che parlo? o chi m'inganna? a tanta sete</l>
<l>le dolci onde salubri indarno spera</l>
<l>il cor, che morta ha presso e mercé lunge.</l>
<l>Ma tu, signor, ché non più salda rete</l>
<l>omai distendi? e qual più adentro punge</l>
<l>quadrello, aventi a questa alpestra fera?</l>
<l>sì ch'ella caggia sanguinosa e pèra,</l>
<l>e quel selvaggio core</l>
<l>ne le sue piaghe senta il mio dolore;</l>
<l>e biasmando l'altrui cruda e guerrera</l>
<l>voglia, il suo proprio errore</l>
<l>e la sua crudeltà colpi e condanni:</l>
<l>e fia vendetta de' miei gravi affanni</l>
<l>veder ne' lacci di salute in forse</l>
<l>l'acerba fera, che mi punse e morse.</l>
</lg>
<lg>
<l>Già non mi cal s'in tanta preda parte,</l>
<l>canzon, non arò poi;</l>
<l>e so che raro i dolci premi suoi</l>
<l>con giusta lance Amor libra e comparte:</l>
<l>pur ch'ella, che di noi</l>
<l>sì lungo strazio feo, con le sue piaghe</l>
<l>la vista un giorno di questi occhi appaghe.</l>
<l>Ma, lasso, a la percossa ond'io vaneggio</l>
<l>vendetta indarno e medicina cheggio.</l>
</lg>
</lg>
</div2>

<div2 type="poesia">
<head>XLVI</head>
<lg type="canzone">
<lg>
<l>Come fuggir per selva ombrosa e folta</l>
<l>nova cervetta sòle,</l>
<l>se mover l'aura tra le frondi sente,</l>
<l>o mormorar fra l'erbe onda corrente,</l>
<l>così la fera mia me non ascolta;</l>
<l>ma fugge immantenente</l>
<l>al primo suon talor de le parole</l>
<l>ch'io d'amor movo: e ben mi pesa e dole,</l>
<l>ma non ho poi vigor, lasso dolente,</l>
<l>da seguir lei, che leve</l>
<l>prende suo corso per selvaggia via,</l>
<l>e dico meco: or breve</l>
<l>certo lo spazio di mia vita fia.</l>
</lg>
<lg>
<l>Ella sen fugge, e ne' begli occhi suoi</l>
<l>gli spirti miei ne porta</l>
<l>nel suo da me partir, lasciando a' venti</l>
<l>quant'io l'ho a dir de' miei pensier dolenti:</l>
<l>né già viver potrei, se non che poi</l>
<l>ritorna, e ne' tormenti,</l>
<l>onde questa alma in tanta pena è torta,</l>
<l>quasi giudice pio mi riconforta.</l>
<l>Non che però 'l mio grave duol s'allenti;</l>
<l>ma spero, e ragion fôra,</l>
<l>pietà trovar in quei begli occhi rei;</l>
<l>ond'io le narro allora</l>
<l>tutte le insidie e i dolci furti miei.</l>
</lg>
<lg>
<l>Né taccio ove talor questi occhi vaghi</l>
<l>sen van sotto un bel velo,</l>
<l>s'avien che l'aura lo sollevi e mova,</l>
<l>e come il dolce sen mirar mi giova</l>
<l>(non che l'ingorda vista ivi s'appaghi),</l>
<l>e qual gioia il cor prova</l>
<l>dove 'l bel piè si scopra, anco non celo:</l>
<l>così gli inganni miei conto e rivelo,</l>
<l>né questo in tanta lite anco mi giova.</l>
<l>Deh chi fia mai che scioglia</l>
<l>ver' la giudice mia sì dolci prieghi,</l>
<l>ch'almen non mi si toglia</l>
<l>dritta ragion, se pur pietà si nieghi?</l>
</lg>
<lg>
<l>Donne, voi che l'amaro e 'l dolce tempo</l>
<l>di lei già per lungo uso</l>
<l>saper devete, e i benigni atti e i feri,</l>
<l>chiedete posa a i lassi miei pensieri,</l>
<l>i quai cangiando vo di tempo in tempo;</l>
<l>né so s'io tema o speri,</l>
<l>già mille volte in mia ragion deluso:</l>
<l>sì m'ha 'l suo duro variar confuso,</l>
<l>e 'l dolce riso, e quei begli occhi alteri</l>
<l>vòti talor d'orgoglio,</l>
<l>ch'altrui prometton pace e guerra fanno.</l>
<l>Né già di lei mi doglio,</l>
<l>che 'n vita tiemmi con benigno inganno.</l>
</lg>
<lg>
<l>Pietosa tigre il cielo ad amar diemmi,</l>
<l>donne, e serena e piana</l>
<l>procella il corso mio dubbioso face:</l>
<l>onde talora il cor riposa e tace,</l>
<l>talor ne gli occhi e ne la fronte viemmi</l>
<l>pien di duol sì verace,</l>
<l>ch'ogni mia prova in acquetarlo è vana.</l>
<l>Allor m'adiro, e con la mente insana</l>
<l>membrando vo che men di lei fugace</l>
<l>donna sentìo fermarsi</l>
<l>a mezzo il corso, e se 'l buon tempo antico</l>
<l>non mente, arbore farsi,</l>
<l>misera, o sasso; e lacrimando dico:</l>
</lg>
<lg>
<l>Or vedess'io cangiato in dura selce,</l>
<l>come d'alcuna è scritto,</l>
<l>quel freddo petto; e 'l viso e i capei d'oro,</l>
<l>non vago fior tra l'erbe o verde alloro,</l>
<l>ma quercia fatti in gelida alpe, od elce</l>
<l>frondosa, e 'l mio di loro</l>
<l>penser, dolce novella al core afflitto,</l>
<l>contra quel che nel ciel forse è prescritto,</l>
<l>recar potesse. Ahi mio nobil tesoro,</l>
<l>troppo inanzi trascorre</l>
<l>la lingua e quel ch'i' non detto ragiona:</l>
<l>colpa d'Amor, che porre</l>
<l>le devria freno, ed ei la scioglie e sprona.</l>
</lg>
<lg>
<l>Canzon, tra speme e doglia</l>
<l>Amor mia vita inforsa, e ben m'avveggio</l>
<l>che l'altrui mobil voglia</l>
<l>colpando, io stesso poi vario e vaneggio.</l>
</lg>
</lg>
</div2>

<div2 type="poesia">
<head>XLVII</head>
<lg type="canzone">
<lg>
<l>Errai gran tempo, e del camino incerto</l>
<l>misero peregrin molti anni andai</l>
<l>con dubbio piè, sentier cangiando spesso,</l>
<l>né posa seppi ritrovar giamai</l>
<l>per piano calle o per alpestro ed erto,</l>
<l>terra cercando e mar lungi e da presso:</l>
<l>tal che 'n ira e 'n dispregio ebbi me stesso,</l>
<l>e tutti i miei pensier mi spiacquer poi</l>
<l>ch'i' non potea trovar scorta o consiglio.</l>
<l>Ahi cieco mondo, or veggio i frutti tuoi</l>
<l>come in tutto dal fior nascon diversi!</l>
<l>Pietosa istoria a dir quel ch'io soffersi,</l>
<l>in così lungo esiglio</l>
<l>peregrinando, fôra:</l>
<l>non già ch'io scorga il dolce albergo ancora,</l>
<l>ma 'l mio santo Signor con novo raggio</l>
<l>la via mi mostra, e mia colpa è s'io caggio.</l>
</lg>
<lg>
<l>Nova mi nacque in prima al cor vaghezza,</l>
<l>sì dolce al gusto in su l'età fiorita,</l>
<l>che tosto ogni mio senso ebro ne fue;</l>
<l>e non si cerca o libertate o vita,</l>
<l>o s'altro più di queste uom saggio prezza,</l>
<l>con sì fatto desio com'i' le tue</l>
<l>dolcezze, Amor, cercava; e or di due</l>
<l>begli occhi un guardo, or d'una bianca mano</l>
<l>seguìa le nevi, e se due trecce d'oro</l>
<l>sotto un bel velo fiammeggiar lontano,</l>
<l>o se talor di giovenetta donna</l>
<l>candido piè scoprìo leggiadra gonna</l>
<l>(or ne sospiro e ploro),</l>
<l>corsi, com'augel sòle</l>
<l>che d'alto scenda e a suo cibo vole.</l>
<l>Tal fur, lasso, le vie de' pensier miei</l>
<l>ne' primi tempi, e camin torto fei.</l>
</lg>
<lg>
<l>E per far anco il mio pentir più amaro,</l>
<l>spesso piangendo altrui termine chiesi</l>
<l>de le mie care e volontarie pene,</l>
<l>e 'n dolci modi lacrimare appresi,</l>
<l>e 'n cor piegando di pietate avaro</l>
<l>vegghiai le notti gelide e serene,</l>
<l>e talor fu ch'io 'l torsi; e ben convene</l>
<l>or penitenzia e duol l'anima lave</l>
<l>de' color atri e del terrestre limo,</l>
<l>ond'ella è per mia colpa infusa e grave:</l>
<l>ché se 'l ciel me la diè candida e leve,</l>
<l>terrena e fosca a lui salir non deve.</l>
<l>Né pò, s'io dritto estimo,</l>
<l>ne le sue prime forme</l>
<l>tornar giamai, che pria non segni l'orme</l>
<l>pietà superni nel camin verace,</l>
<l>e la tragga di guerra e ponga in pace.</l>
</lg>
<lg>
<l>Quel vero Amor dunque mi guidi e scorga</l>
<l>che di nulla degnò sì nobil farmi;</l>
<l>poi per sé 'l cor pure a sinistra volge,</l>
<l>né l'altrui pò né 'l mio consiglio aitarmi,</l>
<l>sì tutto quel che luce a l'alma porga</l>
<l>il desir cieco in tenebre rivolge.</l>
<l>Come scotendo pure alfin si svolge</l>
<l>stanca talor fera da i lacci e fugge,</l>
<l>tal io da lui, ch'al suo venen mi colse</l>
<l>con la dolce esca ond'ei pascendo strugge,</l>
<l>tardo partimmi e lasso, a lento volo;</l>
<l>indi cantando il mio passato duolo,</l>
<l>in sé l'alma s'accolse,</l>
<l>e di desir novo arse</l>
<l>credendo assai da terra alto levarse:</l>
<l>ond'io vidi Elicona, e i sacri poggi</l>
<l>salii, dove rado orma è segnata oggi.</l>
</lg>
<lg>
<l>Qual peregrin, se rimembranza il punge</l>
<l>di sua dolce magion, talor se 'nvia</l>
<l>ratto per selve e per alpestri monti,</l>
<l>tal men giv'io per la non piana via</l>
<l>seguendo pur alcun ch'io scorsi lunge,</l>
<l>e fur tra noi cantando illustri e conti.</l>
<l>Erano i piè men del desir mio pronti,</l>
<l>ond'io del sonno e del riposo l'ore</l>
<l>dolci scemando, parte aggiunsi al die</l>
<l>de le mie notti anco in quest'altro errore,</l>
<l>per appressar quella onorata schiera.</l>
<l>Ma poco alto salir concesso m'era.</l>
<l>Sublimi elette vie,</l>
<l>onde 'l mio buon vicino</l>
<l>lungo Permesso feo novo camino,</l>
<l>deh come seguir voi miei piè fur vaghi!</l>
<l>Né par ch'altrove ancor l'alma s'appaghi.</l>
</lg>
<lg>
<l>Ma volse il penser mio folle credenza</l>
<l>a seguir poi falsa d'onore insegna,</l>
<l>e bramai farmi a i buon di fuor simile:</l>
<l>come non sia valor, s'altri no 'l segna</l>
<l>di gemme e d'ostro, o come virtù senza</l>
<l>alcun fregio per sé sia manca e vile.</l>
<l>Quanto piansi io, dolce mio stato umile,</l>
<l>i tuoi riposi e i tuoi sereni giorni</l>
<l>vòlti in notti atre e rie, poi ch'i' m'accorsi</l>
<l>che gloria promettendo angoscia e scorni</l>
<l>dà il mondo, e vidi quai pensieri e opre</l>
<l>di letizia talor veste e ricopre.</l>
<l>Ecco le vie, ch'io corsi,</l>
<l>distorte: or vinto e stanco,</l>
<l>poi che varia ho la chioma, infermo il fianco,</l>
<l>volgo, quantunque pigro, indietro i passi,</l>
<l>ché per quei sentier primi a morte vassi.</l>
</lg>
<lg>
<l>Picciola fiamma assai lunge riluce,</l>
<l>canzon mia mesta, e anco alcuna volta</l>
<l>angusto calle a nobil terra adduce.</l>
<l>Che sai, se quel pensero infermo e lento</l>
<l>ch'io mover dentro a l'alma afflitta sento,</l>
<l>ancor potrà la folta</l>
<l>nebbia cacciare, ond'io</l>
<l>in tenebre finito ho il corso mio,</l>
<l>e per secura via, se 'l ciel l'affida,</l>
<l>sì com'io spero, esser mia luce e guida?</l>
</lg>
</lg>
</div2>

<div2 type="poesia">
<head>XLVIII</head>
<lg type="sonetto">
<lg>
<l>Come splende valor, perch'uom no 'l fasci</l>
<l>di gemme o d'ostro, e come ignuda piace</l>
<l>e negletta virtù pura e verace,</l>
<l>Trifon, morendo esempio al mondo lasci.</l>
</lg>
<lg>
<l>E col ciel ti rallegri, e 'n lui rinasci</l>
<l>come a parte miglior translato face</l>
<l>lieto arboscel talora, e 'n vera pace</l>
<l>ti godi e di saper certo ti pasci.</l>
</lg>
<lg>
<l>Né di me, credo, o del tuo fido e saggio</l>
<l>Quirino unqua però ti prese oblio,</l>
<l>ch'ambo i vestigi tuoi cerchiam piangendo:</l>
</lg>
<lg>
<l>ei dritto e scarco e pronto in suo viaggio,</l>
<l>io pigro ancor, pur col tuo specchio amendo</l>
<l>gli error che torto han fatto il viver mio.</l>
</lg>
</lg>
</div2>

<div2 type="poesia">
<head>XLIX</head>
<lg type="sonetto">
<lg>
<l>Poco il mondo giamai t'infuse o tinse,</l>
<l>Trifon, ne l'atro suo limo terreno,</l>
<l>e poco inver' gli abissi onde egli è pieno</l>
<l>i puri e santi tuoi pensier sospinse.</l>
</lg>
<lg>
<l>E or di lui si scosse in tutto e scinse</l>
<l>tua candida alma, e leve fatta a pieno</l>
<l>salìo, son certo, ov'è più il ciel sereno,</l>
<l>e quanto lice più ver' Dio si strinse.</l>
</lg>
<lg>
<l>Ma io rassembro pur sublime augello</l>
<l>in ima valle preso, e queste piume</l>
<l>caduche omai pur ancor visco invoglia,</l>
</lg>
<lg>
<l>lasso; né ragion pò contra il costume:</l>
<l>ma tu del cielo abitator novello</l>
<l>prega il Signor che per pietà le scioglia.</l>
</lg>
</lg>
</div2>

<div2 type="poesia">
<head>L</head>
<lg type="sonetto">
<lg>
<l>Curi le paci sue chi vede Marte</l>
<l>gli altrui campi inondar torbido insano,</l>
<l>e chi sdruscita navicella invano</l>
<l>vede talor mover governo e sarte,</l>
</lg>
<lg>
<l>ami, Marmitta, il porto. Iniqua parte</l>
<l>elegge ben chi il ciel chiaro e sovrano</l>
<l>lassa, e gli abissi prende: ahi cieco umano</l>
<l>desir, che mal da terra si diparte!</l>
</lg>
<lg>
<l>Quando in questo caduco manto e frale,</l>
<l>cui tosto Atropo squarcia e no 'l ricuce</l>
<l>giamai, altro che notte ebbe uom mortale?</l>
</lg>
<lg>
<l>Procuriam dunque omai celeste luce,</l>
<l>ché poco a chiari farne Apollo vale,</l>
<l>lo qual sì puro in voi splende e riluce.</l>
</lg>
</lg>
</div2>

<div2 type="poesia">
<head>LI</head>
<lg type="sonetto">
<lg>
<l>Sì lieta avess'io l'alma, e d'ogni parte</l>
<l>il cor, Marmitta mio, tranquillo e piano,</l>
<l>come l'aspra sua doglia al corpo insano,</l>
<l>poi ch'Adria m'ebbe, è men noiosa in parte.</l>
</lg>
<lg>
<l>Lasso, questa di noi terrena parte</l>
<l>fia dal tempo distrutta a mano a mano,</l>
<l>e i cari nomi poco indi lontano</l>
<l>(il mio col vulgo, e 'l tuo scelto e 'n disparte),</l>
</lg>
<lg>
<l>pur come foglia che col vento sale</l>
<l>cader vedransi. O fosca, o senza luce</l>
<l>vista mortal, cui sì del mondo cale,</l>
</lg>
<lg>
<l>come non t'ergi al ciel, che sol produce</l>
<l>eterni frutti? Ahi vile augel su l'ale</l>
<l>pronto, ch'a terra pur si riconduce!</l>
</lg>
</lg>
</div2>

<div2 type="poesia">
<head>LII</head>
<lg type="sonetto">
<lg>
<l>Feroce spirto un tempo ebbi e guerrero,</l>
<l>e per ornar la scorza anch'io di fore,</l>
<l>molto contesi; or langue il corpo, e 'l core</l>
<l>paventa, ond'io riposo e pace chero.</l>
</lg>
<lg>
<l>Coprami omai vermiglia vesta, o nero</l>
<l>manto, poco mi fia gioia o dolore:</l>
<l>ch'a sera è 'l mio dì corso, e ben l'errore</l>
<l>scorgo or del vulgo che mal scerne il vero.</l>
</lg>
<lg>
<l>La spoglia il mondo mira. Or non s'arresta</l>
<l>spesso nel fango augel di bianche piume?</l>
<l>Gloria non di virtù figlia, che vale?</l>
</lg>
<lg>
<l>Per lei, Francesco, ebb'io guerra molesta;</l>
<l>e or placido, inerme, entro un bel fiume</l>
<l>sacro ho mio nido, e nulla altro mi cale.</l>
</lg>
</lg>
</div2>

<div2 type="poesia">
<head>LIII</head>
<lg type="sonetto">
<lg>
<l>Varchi, Ippocrene il nobil cigno alberga</l>
<l>che 'n Adria mise le sue eterne piume,</l>
<l>a la cui fama, al cui chiaro volume</l>
<l>non fia che 'l tempo mai tenebre asperga.</l>
</lg>
<lg>
<l>Ma io palustre augel, che poco s'erga</l>
<l>su l'ale, sembro, o luce inferma e lume</l>
<l>ch'a leve aura vacille, e si consume:</l>
<l>né pò lauro innestar, caduca verga</l>
</lg>
<lg>
<l>d'ignobil selva. Dunque i versi, ond'io</l>
<l>dolci di me ma false udì'novelle,</l>
<l>amor dettovvi e non giudicio: e poi</l>
</lg>
<lg>
<l>la mia casetta umil chiusa è d'oblio.</l>
<l>Quanto dianzi perdeo Venezia e noi</l>
<l>Apollo in voi restauri e rinovelle.</l>
</lg>
</lg>
</div2>

<div2 type="poesia">
<head>LIV</head>
<lg type="sonetto">
<lg>
<l>O sonno, o de la queta, umida, ombrosa</l>
<l>notte placido figlio; o de' mortali</l>
<l>egri conforto, oblio dolce de' mali</l>
<l>sì gravi ond'è la vita aspra e noiosa;</l>
</lg>
<lg>
<l>soccorri al core omai che langue e posa</l>
<l>non have, e queste membra stanche e frali</l>
<l>solleva: a me ten vola o sonno, e l'ali</l>
<l>tue brune sovra me distendi e posa.</l>
</lg>
<lg>
<l>Ov'è 'l silenzio che 'l dì fugge e 'l lume?</l>
<l>e i lievi sogni, che con non secure</l>
<l>vestigia di seguirti han per costume?</l>
</lg>
<lg>
<l>Lasso, che 'nvan te chiamo, e queste oscure</l>
<l>e gelide ombre invan lusingo. O piume</l>
<l>d'asprezza colme! o notti acerbe e dure!</l>
</lg>
</lg>
</div2>

<div2 type="poesia">
<head>LV</head>
<lg type="sonetto">
<lg>
<l>Mendico e nudo piango, e de' miei danni</l>
<l>men vo la somma tardi omai contando</l>
<l>tra queste ombrose querce, e obliando</l>
<l>quel che già Roma m'insegnò molti anni.</l>
</lg>
<lg>
<l>Né di gloria, onde par tanto s'affanni</l>
<l>umano studio, a me più cale; e quando</l>
<l>fallace il mondo veggio, a terra spando</l>
<l>ciascun suo dono, acciò più non m'inganni.</l>
</lg>
<lg>
<l>Quella leggiadra Colonnese e saggia</l>
<l>e bella e chiara, che co' i raggi suoi</l>
<l>la luce de i Latin spenta raccende,</l>
</lg>
<lg>
<l>nobil poeta canti e 'n guardia l'aggia:</l>
<l>ché l'umil cetra mia roca, che voi</l>
<l>udir chiedete, già dimessa pende.</l>
</lg>
</lg>
</div2>

<div2 type="poesia">
<head>LVI</head>
<lg type="sonetto">
<lg>
<l>Or pompa e ostro, e or fontana ed elce</l>
<l>cercando, a vespro addutta ho la mia luce</l>
<l>senza alcun pro, pur come loglio o felce</l>
<l>sventurata, che frutto non produce.</l>
</lg>
<lg>
<l>E bene il cor, del vaneggiar mio duce,</l>
<l>vie più sfavilla che percossa selce,</l>
<l>sì torbido lo spirto riconduce</l>
<l>a chi sì puro in guardia e chiaro dielce,</l>
</lg>
<lg>
<l>misero; e degno è ben ch'ei frema e arda,</l>
<l>poi che 'n sua preziosa e nobil merce</l>
<l>non ben guidata, danno e duol raccoglie.</l>
</lg>
<lg>
<l>Né per Borea giamai di queste querce,</l>
<l>come tremo io, tremar l'orride foglie:</l>
<l>sì temo ch'ogni amenda omai sia tarda.</l>
</lg>
</lg>
</div2>

<div2 type="poesia">
<head>LVII</head>
<lg type="sonetto">
<lg>
<l>Doglia, che vaga donna al cor n'apporte</l>
<l>piagandol co' begli occhi, amare strida</l>
<l>e lungo pianto, e non di Creta e d'Ida</l>
<l>dittamo, signor mio, vien che conforte.</l>
</lg>
<lg>
<l>Fuggite Amor: quegli è ver' lui più forte</l>
<l>che men s'arrischia ov'egli a guerra sfida;</l>
<l>colà 've dolce parli, o dolce rida</l>
<l>bella donna, ivi presso è pianto e morte.</l>
</lg>
<lg>
<l>Però che gli occhi alletta e 'l cor recide</l>
<l>donna gentil che dolce sguardo mova:</l>
<l>ahi venen novo, che piacendo ancide!</l>
</lg>
<lg>
<l>Nulla in sue carte uom saggio antica o nova</l>
<l>medicina have, che d'Amor n'affide:</l>
<l>ver' cui sol lontananza e oblio giova.</l>
</lg>
</lg>
</div2>

<div2 type="poesia">
<head>LVIII</head>
<lg type="sonetto">
<lg>
<l>Signor mio caro, il mondo avaro e stolto</l>
<l>in procurar pur nobiltade e oro</l>
<l>fatto è mendico e vile, e 'l bel tesoro</l>
<l>di gentilezza unito ha sparso e sciolto.</l>
</lg>
<lg>
<l>Già fu valore e chiaro sangue accolto</l>
<l>inseme, e cortesia; or è tra loro</l>
<l>discordia tal, ch'io ne sospiro e ploro,</l>
<l>secol mirando in tanto errore avolto.</l>
</lg>
<lg>
<l>E perché in te dal sangue non discorda</l>
<l>virtute, a te, Cristoforo, mi vòlgo,</l>
<l>che mi soccorra al maggior uopo mio;</l>
</lg>
<lg>
<l>e sì porterai tu Cristo oltra il rio</l>
<l>di caritate, colà dove il volgo</l>
<l>cieco portarlo più non si ricorda.</l>
</lg>
</lg>
</div2>

<div2 type="poesia">
<head>LIX</head>
<lg type="sonetto">
<lg>
<l>Correggio, che per pro mai né per danno</l>
<l>discordar da te stesso non consenti,</l>
<l>contra il costume de le inique genti,</l>
<l>che le fortune adverse amar non sanno;</l>
</lg>
<lg>
<l>mentre quel ch'i' seguìa fuggir m'affanno,</l>
<l>e fuggol, ma con passi corti e lenti,</l>
<l>le due latine luci chiare ardenti,</l>
<l>Alessandro e Ranuccio tuoi, che fanno?</l>
</lg>
<lg>
<l>È vero che 'l cielo orni e privilegi</l>
<l>tuo dolce marmo sì, che Smirna e Samo</l>
<l>perde e Corinto, e i lor maestri egregi?</l>
</lg>
<lg>
<l>Per questa e per quei due, di quel ch'io bramo</l>
<l>obliar mi sovien; per tai suo pregi</l>
<l>Roma, che sì mi nocque, onoro e amo.</l>
</lg>
</lg>
</div2>

<div2 type="poesia">
<head>LX</head>
<lg type="sonetto">
<lg>
<l>S'egli averrà, che quel ch'io scrivo o detto</l>
<l>con tanto studio, e già scritto il distorno</l>
<l>assai sovente, e come io so l'adorno</l>
<l>pensoso in mio selvaggio ermo ricetto,</l>
</lg>
<lg>
<l>da le genti talor cantato o letto,</l>
<l>dopo la morte mia viva alcun giorno,</l>
<l>bene udirà del nostro mar l'un corno</l>
<l>e l'altro, Rota, il gentil vostro affetto,</l>
</lg>
<lg>
<l>che 'l suo proprio tesoro in altri apprezza,</l>
<l>e quel che tutto a voi solo conviene</l>
<l>per onorarne me, divide e spezza.</l>
</lg>
<lg>
<l>Mio dever già gran tempo a le tirrene</l>
<l>onde mi chiama; e or di voi vaghezza</l>
<l>mi sprona: ahi, posi omai chi mi ritiene!</l>
</lg>
</lg>
</div2>

<div2 type="poesia">
<head>LXI</head>
<lg type="sestina">
<lg>
<l>Di là, dove per ostro e pompa e oro</l>
<l>fra genti inermi ha perigliosa guerra,</l>
<l>fuggo io mendico e solo, e di quella esca</l>
<l>ch'i' bramai tanto, sazio, a queste querce</l>
<l>ricorro, vago omai di miglior cibo,</l>
<l>per aver posa almen questi ultimi anni.</l>
</lg>
<lg>
<l>Ricca gente e beata ne' primi anni</l>
<l>del mondo, or ferro fatto, che senz'oro</l>
<l>men di noi macra in suo selvaggio cibo</l>
<l>si visse, e senza Marte armato in guerra;</l>
<l>quando tra l'elci e le frondose querce</l>
<l>ancor non si prendea l'amo entro a l'esca.</l>
</lg>
<lg>
<l>Io, come vile augel scende a poca esca</l>
<l>dal cielo in ima valle, i miei dolci anni</l>
<l>vissi in palustre limo; or fonti e querce</l>
<l>mi son quel che ostro fummi e vasel d'oro:</l>
<l>così l'anima purgo, e cangio guerra</l>
<l>con pace, e con digiun soverchio cibo.</l>
</lg>
<lg>
<l>Fallace mondo, che d'amaro cibo</l>
<l>sì dolce mensa ingombri! Or di quella esca</l>
<l>foss'io digiun, ch'ancor mi grava, e 'n guerra</l>
<l>tenne l'alma co' i sensi ha già tanti anni!</l>
<l>ché più pregiate che le gemme e l'oro</l>
<l>renderei l'ombre ancor de le mie querce.</l>
</lg>
<lg>
<l>O rivi, o fonti, o fiumi, o faggi, o querce,</l>
<l>onde il mondo novello ebbe suo cibo,</l>
<l>in quei tranquilli secoli de l'oro!</l>
<l>Deh come ha il folle poi cangiando l'esca</l>
<l>cangiato il gusto, e come son questi anni</l>
<l>da quei diversi in povertate e 'n guerra!</l>
</lg>
<lg>
<l>Già vincitor di gloriosa guerra</l>
<l>prendea suo pregio da l'ombrose querce:</l>
<l>ma d'ora in or più duri volgon gli anni,</l>
<l>ond'io ritorno a quello antico cibo</l>
<l>che pur di fere è fatto e d'augelli esca,</l>
<l>per arricchire ancor di quel primo oro.</l>
</lg>
<lg>
<l>Già in prezioso cibo o 'n gonna d'oro</l>
<l>non crebbe, anzi tra querce e 'n povera esca,</l>
<l>virtù, che con questi anni ha sdegno e guerra.</l>
</lg>
</lg>
</div2>

<div2 type="poesia">
<head>LXII</head>
<lg type="sonetto">
<lg>
<l>Già lessi, e or conosco in me, sì come</l>
<l>Glauco nel mar si pose uom puro e chiaro,</l>
<l>e come sue sembianze si mischiaro</l>
<l>di spume e conche, e fersi alga sue chiome;</l>
</lg>
<lg>
<l>però che 'n questo Egeo che vita ha nome</l>
<l>puro anch'io scesi, e 'n queste de l'amaro</l>
<l>mondo tempeste, ed elle mi gravaro</l>
<l>i sensi e l'alma ahi di che indegne some!</l>
</lg>
<lg>
<l>Lasso: e soviemmi d'Esaco, che l'ali</l>
<l>d'amoroso pallor segnate ancora</l>
<l>digiuno per lo cielo apre e distende,</l>
</lg>
<lg>
<l>e poi satollo indarno a volar prende:</l>
<l>sì 'l core anch'io, che per sé leve fôra,</l>
<l>gravato ho di terrene esche mortali.</l>
</lg>
</lg>
</div2>

<div2 type="poesia">
<head>LXIII</head>
<lg type="sonetto">
<lg>
<l>O dolce selva solitaria, amica</l>
<l>de' miei pensieri sbigottiti e stanchi,</l>
<l>mentre Borea ne' dì torbidi e manchi</l>
<l>d'orrido giel l'aere e la terra implica,</l>
</lg>
<lg>
<l>e la tua verde chioma ombrosa, antica</l>
<l>come la mia, par d'ognintorno imbianchi,</l>
<l>or, che 'nvece di fior vermigli e bianchi</l>
<l>ha neve e ghiaccio ogni tua piaggia aprica,</l>
</lg>
<lg>
<l>a questa breve e nubilosa luce</l>
<l>vo ripensando, che m'avanza, e ghiaccio</l>
<l>gli spirti anch'io sento e le membra farsi;</l>
</lg>
<lg>
<l>ma più di te dentro e d'intorno agghiaccio,</l>
<l>ché più crudo Euro a me mio verno adduce,</l>
<l>più lunga notte, e dì più freddi e scarsi.</l>
</lg>
</lg>
</div2>

<div2 type="poesia">
<head>LXIV</head>
<lg type="sonetto">
<lg>
<l>Questa vita mortal, che 'n una o 'n due</l>
<l>brevi e notturne ore trapassa, oscura</l>
<l>e fredda, involto avea fin qui la pura</l>
<l>parte di me ne l'atre nubi sue.</l>
</lg>
<lg>
<l>Or a mirar le grazie tante tue</l>
<l>prendo, ché frutti e fior, gielo e arsura,</l>
<l>e sì dolce del ciel legge e misura,</l>
<l>eterno Dio, tuo magisterio fue.</l>
</lg>
<lg>
<l>Anzi 'l dolce aer puro e questa luce</l>
<l>chiara, che 'l mondo a gli occhi nostri scopre,</l>
<l>traesti tu d'abissi oscuri e misti:</l>
</lg>
<lg>
<l>e tutto quel che 'n terra o 'n ciel riluce</l>
<l>di tenebre era chiuso, e tu l'apristi;</l>
<l>e 'l giorno e 'l sol de le tue man sono opre.</l>
</lg>
</lg>
</div2>
</div1>
<div1 type="parte">
<head>LE RIME EXTRAVAGANTI</head>
<div2 type="poesia">
<head>LXV</head>
<lg type="sonetto">
<lg>
<l>Né l'alba mai, poi che 'l suo strazio rio</l>
<l>vien Progne, ombrose valli, a pianger vosco,</l>
<l>quando 'l ciel fosse in sul mattin men fosco,</l>
<l>di braccia al vecchio suo sì bionda uscìo;</l>
</lg>
<lg>
<l>né 'n riva di corrente e largo rio</l>
<l>chiome spiegò d'april tenero bosco</l>
<l>sì vaghe, come il sol ch'io sol conosco</l>
<l>sparger tra voi le sue talor vid'io.</l>
</lg>
<lg>
<l>E or le tronca empio destino acerbo,</l>
<l>e 'mpoverisce Amor del suo tesoro:</l>
<l>a noi sì cara vista invidia e toglie.</l>
</lg>
<lg>
<l>Deh chi 'l mio nodo rompe e me non scioglie?</l>
<l>Avess'io parte almen di quel dolce oro,</l>
<l>per mitigar il duol che nel cor serbo.</l>
</lg>
</lg>
</div2>

<div2 type="poesia">
<head>LXVI</head>
<lg type="sonetto">
<lg>
<l>Struggi la terra tua gentile e pia,</l>
<l>o di vero valor spogliata schiera,</l>
<l>e 'n soggiogar te stessa onore spera,</l>
<l>sì come servitute in pregio sia;</l>
</lg>
<lg>
<l>e di sì mansueta ch'eri pria</l>
<l>barbara fatta sovr'ogni altra e fera,</l>
<l>cura che 'l latin nome abbassi e pèra,</l>
<l>e 'n tesoro cercar virtute oblia.</l>
</lg>
<lg>
<l>Tu incontro a chi t'affida armata fendi</l>
<l>col tuo nemico il mar, quando la turba</l>
<l>de gli animosi figli Eolo disserra;</l>
</lg>
<lg>
<l>tu quei che più ragion torce e conturba</l>
<l>segni, e 'l tuo sangue a prezzo e l'altrui vendi,</l>
<l>crudele: ahi non è questo a Dio far guerra?</l>
</lg>
</lg>
</div2>

<div2 type="poesia">
<head>LXVII</head>
<lg type="sonetto">
<lg>
<l>Forse però che respirar ne lice</l>
<l>dopo tanti anni, or questo e or quell'angue</l>
<l>così ne punge, o pur del nostro sangue</l>
<l>non è vermiglia ancora ogni pendice?</l>
</lg>
<lg>
<l>Terra più ch'altra pria lieta e felice</l>
<l>fatt'è per dura mano ignuda, esangue:</l>
<l>deh perch'in noi virtute e valor langue,</l>
<l>e rinverde avarizia ogni radice?</l>
</lg>
<lg>
<l>Ch'ancor potrebbe, asciutto il sangue sparso</l>
<l>e sereni i begli occhi or di duol colmi,</l>
<l>frenar le genti Italia a l'antico uso;</l>
</lg>
<lg>
<l>ned io l'Ibero o più Cesare accuso</l>
<l>che 'l loro aspro vicin, ma piango, e duolmi</l>
<l>rotto vedere il mio bel nido e arso.</l>
</lg>
</lg>
</div2>

<div2 type="poesia">
<head>LXVIII</head>
<lg type="sonetto">
<lg>
<l>Deh avess'io così spedito stile</l>
<l>come ho pronto, madonna, ogni desio,</l>
<l>ché il vostro dolce affetto onesto e pio</l>
<l>conto fôra per me com'è gentile:</l>
</lg>
<lg>
<l>e sì devria, poi che d'amaro e vile</l>
<l>dolce rendete e caro il viver mio</l>
<l>voi sola; ma che più, lasso, poss'io</l>
<l>se a gir tant'alto è il mio dir pigro umile?</l>
</lg>
<lg>
<l>Per me pregaste voi l'angel mio santo</l>
<l>che, se grave peccato ho in me concetto,</l>
<l>raggio di sua pietà mi vegli e lustre:</l>
</lg>
<lg>
<l>ed ella il feo, né più benigno effetto</l>
<l>vide uom giamai, né stato have in sé tanto</l>
<l>alcun quant'io vi debbo, anima illustre.</l>
</lg>
</lg>
</div2>

<div2 type="poesia">
<head>LXIX</head>
<lg type="sonetto">
<lg>
<l>Se ben pungendo ognior vipere ardenti</l>
<l>e venenose serpi al cor mi stanno,</l>
<l>e scopro de' bei lumi il chiaro inganno</l>
<l>con questi miei, a la sua luce intenti,</l>
</lg>
<lg>
<l>non fia però giamai ch'io mi sgomenti</l>
<l>di soffrir questo incarco e questo affanno,</l>
<l>ch'è soave il martir, utile il danno,</l>
<l>gli occhi fian sempre di languir contenti.</l>
</lg>
<lg>
<l>Lasso, ché di tal laccio Amor mi strinse</l>
<l>ch'a snodarlo convien che si discioglia</l>
<l>lo stame, con cui 'l ciel quest'alma avvinse:</l>
</lg>
<lg>
<l>e benché un timor rio sempre m'indoglia,</l>
<l>un timor che la speme un tempo vinse,</l>
<l>conven ch'io segua l'ostinata voglia.</l>
</lg>
</lg>
</div2>

<div2 type="poesia">
<head>LXX</head>
<lg type="sonetto">
<lg>
<l>Dopo sì lungo error, dopo le tante</l>
<l>sì gravi offese, ond'ognor hai sofferto</l>
<l>l'antico fallo e l'empio mio demerto,</l>
<l>con la pietà de le tue luci sante</l>
</lg>
<lg>
<l>mira, Padre celeste, omai con quante</l>
<l>lacrime a te devoto mi converto,</l>
<l>e spira al viver mio breve e incerto</l>
<l>grazia, ch'al buon camin volga le piante.</l>
</lg>
<lg>
<l>Mostra gli affanni, il sangue e i sudor sparsi</l>
<l>(or volgon gli anni) e l'aspro tuo dolore</l>
<l>a' miei pensieri, ad altro oggetto avvezzi;</l>
</lg>
<lg>
<l>raffredda, Signor mio, quel foco ond'arsi</l>
<l>col mondo e consumai la vita e l'ore,</l>
<l>tu che contrito cor giamai non sprezzi.</l>
</lg>
</lg>
</div2>

<div2 type="poesia">
<head>LXXI</head>
<lg type="sonetto">
<lg>
<l>Posso ripor l'adunca falce omai,</l>
<l>la negra insegna, e de le spoglie altera</l>
<l>trionfar di più eterna e di più vera</l>
<l>gloria che s'acquistassi in terra mai.</l>
</lg>
<lg>
<l>Cagion unqua non fu di tanti guai</l>
<l>Cesare in region barbara e fera,</l>
<l>com'io son stata al mondo inanzi sera,</l>
<l>oscurando del suo bel sole i rai.</l>
</lg>
<lg>
<l>Non mancava a mutar la gioia e 'l riso</l>
<l>di quello in maggior lacrime e dolore</l>
<l>altro che tôrgli il fior di castitade;</l>
</lg>
<lg>
<l>né si poteva ornare il Paradiso</l>
<l>di più ricco tesor né di maggiore</l>
<l>vittoria in questa e 'n la futura etade.</l>
</lg>
</lg>
</div2>

<div2 type="poesia">
<head>LXXII</head>
<lg type="non-definito">
<lg>
<l>Stolto mio core, ove sì lieto vai?</l>
<l>Al mio cibo soave.</l>
<l>Ma tosto a me, piangendo, tornerai.</l>
<l>Già non m'è il pianger grave.</l>
<l>Dunque di duol ti pasci?</l>
<l>Altr'esca Amor non have.</l>
<l>Che fia dunque il digiun, se 'l cibo è guai?</l>
</lg>
<lg>
<l>O falso empio signore,</l>
<l>che l'aspro tuo dolore</l>
<l>di gioia e di piacer circondi e fasci,</l>
<l>e lacrimoso cresci, e lieto nasci.</l>
</lg>
</lg>
</div2>

<div2 type="poesia">
<head>LXXIII</head>
<lg type="sonetto">
<lg>
<l>Grave d'aspre e rie cure, in voce mesta</l>
<l>scoprasi l'alma e di dolore accesa,</l>
<l>or che l'amata vista a me contesa</l>
<l>m'ingombra di temenza atra e funesta.</l>
</lg>
<lg>
<l>Perché a scampar nessun rimedio resta</l>
<l>fuor che madonna, mia miseria intesa,</l>
<l>prenda consiglio a mia giusta difesa,</l>
<l>tornando, onde a partir troppo fu presta:</l>
</lg>
<lg>
<l>ch'io di fé vera esempio, a strana vita</l>
<l>meno i miei giorni dispettosi e lassi,</l>
<l>pien d'amor, fuor di speme, in pianto e ira.</l>
</lg>
<lg>
<l>E sanar l'alta mia mortal ferita</l>
<l>ella de', che la fece, e lunge stassi,</l>
<l>e l'arco Amor pur a mio strazio tira.</l>
</lg>
</lg>
</div2>

<div2 type="poesia">
<head>LXXIV</head>
<lg type="sonetto">
<lg>
<l>Novo fattor di cose eterne e magne,</l>
<l>le prove ascolta or de la donna mia:</l>
<l>ov'ell'è non può star fortuna ria,</l>
<l>né là dove ragiona unqua si piagne.</l>
</lg>
<lg>
<l>E purch'un poco a mirar lei rimagne,</l>
<l>coi dolci lampi al sommo ben t'invia,</l>
<l>né dopo hai tema di trovar tra via</l>
<l>cosa, che mai da quel ti discompagne.</l>
</lg>
<lg>
<l>L'erba onde Glauco diventò beato,</l>
<l>e 'l cibo de la Greca alma e famosa,</l>
<l>produce e dona il suo riso giocondo;</l>
</lg>
<lg>
<l>sì ch'è ben degna, o mio corriero alato,</l>
<l>che la tua sacra man larga e pietosa</l>
<l>di quella bella imago adorni il mondo.</l>
</lg>
</lg>
</div2>

<div2 type="poesia">
<head>LXXV</head>
<lg type="sonetto">
<lg>
<l>Le braccia di pietà, ch'io veggio ancora</l>
<l>aperte sovra il tronco, ove salisti</l>
<l>a darmi eterna vita, e 'l ciel m'apristi</l>
<l>per vie spinose ed erte, anzi ch'io mora</l>
</lg>
<lg>
<l>porgimi, Signor mio, ch'io sento l'ora</l>
<l>de l'ultima partita, e i pensier tristi</l>
<l>avvicinarsi, e tua mercé racquisti</l>
<l>quest'alma il nido vero, onde uscì fora.</l>
</lg>
<lg>
<l>Squarciato è 'l vel, che tolse a gli occhi interni</l>
<l>e a questi il camin del porto vero</l>
<l>e li coprì di tenebre e di doglia.</l>
</lg>
<lg>
<l>Ne l'alma e ricca casa, u' sono eterni</l>
<l>gli alti tesori, or ch'è nudo e sincero,</l>
<l>la tua bontade il mio miglior accoglia.</l>
</lg>
</lg>
</div2>

<div2 type="poesia">
<head>LXXVI</head>
<lg type="sonetto">
<lg>
<l>Disciogli e spezza omai l'amato e caro</l>
<l>nodo di questa afflitta e miser'alma,</l>
<l>acerba Morte, e la terrena salma</l>
<l>del mortal vel ti serba, ché più amaro</l>
</lg>
<lg>
<l>di te m'è qui il tardar: ch'io scorgo or chiaro</l>
<l>del mondo i lacci e di mia fé la palma,</l>
<l>e la corona più felice e alma</l>
<l>spero da lui, da cui morire imparo.</l>
</lg>
<lg>
<l>A i prieghi ognor di mia salute accesi</l>
<l>e a le soavissime parole</l>
<l>conosco, Re del ciel, che tu mi chiami.</l>
</lg>
<lg>
<l>Eccoti l'alma e 'l core, e s'io t'offesi</l>
<l>il tuo sangue mi lave, or me ne duole:</l>
<l>fa' ch'io sia teco, e sempre goda e ami.</l>
</lg>
</lg>
</div2>

<div2 type="poesia">
<head>LXXVII</head>
<lg type="sonetto">
<lg>
<l>Ombra nemica, che qualor mi scorgi</l>
<l>ne i più profondi miei sonni sepolto,</l>
<l>mi voli intorno, e con mentito volto</l>
<l>vane lusinghe indarno a l'alma porgi;</l>
</lg>
<lg>
<l>io son mercé del ciel, né te n'accorgi,</l>
<l>così da i lacci di chi sembri sciolto,</l>
<l>ch'io non ho da temer poco né molto</l>
<l>qualor più bella avanti mi risorgi.</l>
</lg>
<lg>
<l>L'alta cagion, ch'a sempiterno sdegno</l>
<l>m'invita, al cor la libertà difende,</l>
<l>per ogni tempo, da' tuoi inganni pronti.</l>
</lg>
<lg>
<l>Sparisci dunque; ché 'l tuo van disegno</l>
<l>men grata la memoria ognor mi rende</l>
<l>di quella, i cui vestigi or mi fai conti.</l>
</lg>
</lg>
</div2>

<div2 type="poesia">
<head>LXXVIII</head>
<lg type="sonetto">
<lg>
<l>Dolce umiltade e fatti egregi e magni</l>
<l>vere ricchezze son d'antico sangue;</l>
<l>né per altro, cred'io, mendica, esangue,</l>
<l>Italia de' suoi figli oggi si lagni.</l>
</lg>
<lg>
<l>Se non che, in coltivar falsi guadagni,</l>
<l>superbia in lor fiorisce e valor langue:</l>
<l>onde, signor, sovra le rane è l'angue,</l>
<l>e i lupi son pastor fatti de gli agni.</l>
</lg>
<lg>
<l>Ponete mente a questa antica madre:</l>
<l>deh come ha in vece di trionfi e palme</l>
<l>pur bruna vesta e bende oscure e adre!</l>
</lg>
<lg>
<l>Oh delle veramente nobili alme</l>
<l>spronate il cor, ch'alberga alte e leggiadre</l>
<l>voglie, a sgombrarla di sì gravi salme!</l>
</lg>
</lg>
</div2>

<div2 type="poesia">
<head>LXXIX</head>
<lg type="sonetto">
<lg>
<l>Tosto che dal suo albergo il dì vien fore,</l>
<l>solinga ove 'l bel rio s'accoglie e stagna</l>
<l>quella vostra e d'Amor dolce compagna</l>
<l>torna a sfogar il suo acerbo dolore;</l>
</lg>
<lg>
<l>e come insegna a' suoi seguaci Amore,</l>
<l>con sì caldi sospir di voi si lagna,</l>
<l>e del ciel, che da lei vi discompagna,</l>
<l>che di nova pietà m'ingombra il core.</l>
</lg>
<lg>
<l>Misera, dice, il fil de' tuoi pensieri</l>
<l>soavi è tronco, e nel tranquillo seno</l>
<l>de le tue paci è ria tempesta e guerra;</l>
</lg>
<lg>
<l>ch'in un momento i miei ben non interi,</l>
<l>partendo, il mio signore ha sparti a terra,</l>
<l>e 'l ciel m'è fosco, quanto mai sereno.</l>
</lg>
</lg>
</div2>
</div1>
</body>
</text>
</TEI.2>
