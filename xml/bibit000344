<?xml version="1.0" encoding="UTF-8"?>
<!DOCTYPE TEI.2 SYSTEM "http://backend.bibliotecaitaliana.it/DTD/bibit.dtd">
<TEI.2>
<teiHeader>
  <fileDesc>
    <titleStmt>
      <title>Poesie sparse</title>
      <author>Guido Gozzano</author>
    </titleStmt>
    <extent>140 Kb in UTF-8</extent>
    <publicationStmt>
      <publisher>Biblioteca Italiana</publisher>
      <pubPlace>Roma</pubPlace>
      <date>2003</date>
      <idno>bibit000344</idno>
      <availability>
        <p>Questa risorsa digitale è liberamente accessibile per uso
              personale o scientifico. Ogni uso commerciale è vietato</p>
      </availability>
    </publicationStmt>
    <seriesStmt>
      <title>Collezione BibIt</title>
    </seriesStmt>
    <sourceDesc>
      <bibl>
        <title>Tutte le poesie</title>
        <author>Gozzano, Guido</author>
        <editor id="ed">Rocca, Andrea</editor>
        <editor id="ed2">Guglielminetti, Marziano</editor>
        <publisher>A. Mondadori</publisher>
        <pubPlace>Milano</pubPlace>
        <date>1980</date>
      </bibl>
    </sourceDesc>
  </fileDesc>
  <encodingDesc>
                  <samplingDecl>
                    <p>Tutti i materiali paratestuali della fonte cartacea non riconducibili alla
                      responsabilità dell'autore dell'opera sono stati soppressi nella versione
                      digitale</p>
                  </samplingDecl>
                  <editorialDecl>
                    <correction method="silent" status="medium">
                      <p>Livello medio: controllo a video con collazione con edizione di
                      riferimento</p>
                    </correction>
                    <quotation form="data" marks="all">
                      <p>I simboli di citazione e di discorso diretto presenti sulla fonte cartacea
                        sono stati rappresentati sulla versione digitale</p>
                    </quotation>
                    <hyphenation eol="none">
                      <p>I trattini di sillabazione a fine riga sono stati soppressi e le parole
                        ricomposte</p>
                    </hyphenation>
                  </editorialDecl>
    <classDecl><taxonomy id="CDD"><bibl>Classificazione Decimale Dewey</bibl></taxonomy><taxonomy id="CGB"><bibl>Classificazione generi BibIt</bibl></taxonomy></classDecl></encodingDesc>
  <profileDesc>
    <creation>
      <date>900</date>
    </creation>
    <langUsage><language id="ita"/><language id="lat">Latino</language><language id="fre">Francese</language><language id="ger">Tedesco</language><language id="eng">Inglese</language></langUsage>
    <textClass>
      <keywords scheme="CDD">
        <term>851.9 - POESIA ITALIANA. 1900-</term>
      </keywords>
      <keywords scheme="CGB">
        <term>Poesia</term>
      </keywords>
    </textClass>
  </profileDesc>
  <revisionDesc>
    <change>
      <date>Data sconosciuta anteriore al 2000</date>
      <respStmt>
        <name>LIZ</name>
      </respStmt>
      <item>Digitalizzazione</item>
    </change>
    <change>
      <date>Data sconosciuta anteriore al 2000</date>
      <respStmt>
        <name>LIZ</name>
      </respStmt>
      <item>Correzione linguistica</item>
    </change>
    <change>
      <date>2003-10-10T00:00:00.000+02:00</date>
      <respStmt>
        <name>Barbrara Romagnoli</name>
        <name>BIBIT</name>
      </respStmt>
      <item>Codifica XML</item>
    </change>
    <change>
      <date>2003-10-20T00:00:00.000+02:00</date>
      <respStmt>
        <name>Elena Pierazzo</name>
        <name>BIBIT</name>
      </respStmt>
      <item>Validazione</item>
    </change>
  </revisionDesc>
</teiHeader>

<text>
<body>
<div1 type="poesia">
<head>1</head>
<head>LA VERGINE DECLINANTE</head>
<lg type="non-definito">
<lg>
<l>Giardino chiuso, Fontana suggellata,</l>
<l>Poi che attingi ora mai verso quell'ora</l>
<l>Già greve d'anni e pur giovine ancora</l>
<l>Ergi la bella fronte imacolata,</l>
</lg>
<lg>
<l>E la tua forma ancor non è mutata</l>
<l>E la capellatura hai densa ancora,</l>
<l>Tu la bellezza giovenile ognora</l>
<l>Maravigliosamente hai conservata.</l>
</lg>
<lg>
<l>Ma all'apice — oramai — la tua bellezza —</l>
<l>Sorella — è giunta ed in van tu brami</l>
<l>Una superna e più fulgente altezza,</l>
</lg>
<lg>
<l>Chè, Sorella, opulente un senso spandi</l>
<l>D'abondanza, quale d'autunno i rami</l>
<l>Troppo grevi di frutti troppo grandi.</l>
</lg>
<lg>
<l>Ma ti attristi, Sorella, e nel mio canto</l>
<l>Ritrovi il segno dell'affanno usato?</l>
<l>Io conosco il tuo affanno, ò penetrato</l>
<l>La mestizia del tuo animo affranto.</l>
</lg>
<lg>
<l>Io conosco il tuo affanno, ò penetrato</l>
<l>La mestizia del tuo animo affranto:</l>
<l>Tu piangi sul presente e sul passato</l>
<l>E non giunge lo Sposo atteso intanto.</l>
</lg>
<lg>
<l>«E il tempo passa e non s'arresta un'ora»</l>
<l>Disse Messer Francesco e la Dolente</l>
<l>Pensa che sua bellezza involve e sfiora.</l>
</lg>
<lg>
<l>Ed io lo strazio dei tuoi sogni vani</l>
<l>Intesi e il grido del sangue eloquente</l>
<l>Entro le vene di tue belle mani.</l>
</lg>
</lg>
</div1>

<div1 type="poesia">
<head>2</head>
<head>L'ESORTAZIONE</head>
<lg type="non-definito">
<lg>
<l>«Di pari come buoi che vanno a giogo</l>
<l>M'andava io con quell'anima carca</l>
<l>Finchè s'offerse il dolce Pedagogo»</l>
<l>Il pedagogo ch'ogni pena scarca.</l>
</lg>
<lg>
<l>Diss'io: Maestro, l'anima mia affogo</l>
<l>Nel putridume che l'etade incarca,</l>
<l>Or ecco che alla mano tua m'aggiogo</l>
<l>E con fidanza l'anima s'imbarca.</l>
</lg>
<lg>
<l>Diss'ei: Convien però ben che tu lascie</l>
<l>Li rozzi rimator del secol rio,</l>
<l>Poeti da mercanti e di bagascie.</l>
</lg>
<lg>
<l>Alza l'orgoglio e un giorno tu com'io</l>
<l>Surgerai sopra dell'umane ambascie</l>
<l>E più che uomo simile ad un Dio.</l>
</lg>
</lg>
</div1>

<div1 type="poesia">
<head>3</head>
<head><foreign lang="lat">VAS VOLUPTATIS</foreign></head>
<salute>A Voi, casta Penelope.</salute>
<lg type="non-definito">
<lg>
<l>Dal pavimento di musaico, snelli</l>
<l>I colonnati surgevano a spirale,</l>
<l>S'attorcevano in forma vegetale</l>
<l>Li acanti d'oro sotto i capitelli.</l>
</lg>
<lg>
<l>Quivi posava un vaso — trionfale</l>
<l>Sculptura greca — e ai dì lontani e belli</l>
<l>Di Venere accorrean schiave a drappelli</l>
<l>Per colmarlo di mirra e d'aromale.</l>
</lg>
<lg>
<l>E le turbe obliavano l'orrore</l>
<l>Aspirando l'aulir dell'incensiere</l>
<l>Lenitore d'affanni e di dolore.</l>
</lg>
<lg>
<l>Simile a l'urna Voi amo vedere,</l>
<l>Dolce Signora, che, col vostro amore,</l>
<l>M'offerite la coppa del Piacere.</l>
</lg>
</lg>
</div1>

<div1 type="poesia">
<head>4</head>
<head>LA PARABOLA DELL'AUTUNNO</head>
<lg type="non-definito">
<lg>
<l>Come fui per tornare ai colli lieti</l>
<l>ch'io lasciai pochi dì, tanto ridenti</l>
<l>di pomi e pere; per grappoli opulenti</l>
<l>onusti i tralci curvi dei vigneti,</l>
</lg>
<lg>
<l>Sperava ritrovar per questi quieti</l>
<l>clivi i dolci frutti succulenti</l>
<l>e i grappoli dal tralcio ancor pendenti</l>
<l>onde di lor la Musa mia s'allieti.</l>
</lg>
<lg>
<l>Ma morto ischeletrito ecco il pometo;</l>
<l>pendono a terra privi di sostegno</l>
<l>i tralci nudi e rotti del vigneto.</l>
</lg>
<lg>
<l>Io non m'attristo. Ormai io vedo il segno</l>
<l>della mia Vita. Coglierò tra poco</l>
<l>i piucheumani frutti del mio ingegno.</l>
</lg>
<lg>
<l>I piucheumani frutti del mio ingegno</l>
<l>io sento a poco a poco maturare</l>
<l>dentro di me, ben che non biondeggiare</l>
<l>si veda ancora, nè del rosso il segno.</l>
</lg>
<lg>
<l>In van d'in torno sghignazzate amare</l>
<l>io odo d'incoscienti. Io non li degno</l>
<l>d'un solo sguardo: non fo che disprezzare</l>
<l>chè per gl'incolti il Verbo non insegno.</l>
</lg>
<lg>
<l>Matura il frutto magnifico ed eletto</l>
<l>quale non mai fu visto in niun pometo:</l>
<l>è lo splendido don dell'intelletto.</l>
</lg>
<lg>
<l>Supin su l'erba raccogliere io voglio,</l>
<l>quando cadrà maturo, il frutto lieto</l>
<l>nato e nutrito del mio grande orgoglio.</l>
</lg>
</lg>
</div1>

<div1 type="poesia">
<head>5</head>
<head><foreign lang="lat">SUPREMA QUIES</foreign></head>
<salute>A me ventenne.</salute>
<lg type="non-definito">
<lg>
<l>Serrati i pugni bianchi come cera</l>
<l>giace supino in terra arrovesciato</l>
<l>e la sua faccia pel rivo insanguinato</l>
<l>              è quasi nera.</l>
</lg>
<lg>
<l>Con orrido rilievo l'apertura</l>
<l>della ferita tutto il sangue aduna</l>
<l>su la nuca sul collo su la bruna</l>
<l>              capellatura.</l>
</lg>
<lg>
<l>Giace supino. E non sembra dolere</l>
<l>la bella bocca. Quasi ch'Egli avvinga</l>
<l>ancor la Donna e la sua bocca attinga</l>
<l>              tutto il piacere.</l>
</lg>
<lg>
<l>Due lumi sopra un cofano. Quei lumi</l>
<l>rischiarano il silenzio sepolcrale,</l>
<l>allineati stan nello scaffale</l>
<l>              mille volumi</l>
</lg>
<lg>
<l>che alluminava un mastro fiorentino</l>
<l>d'orifiamme e d'armille in cento nodi</l>
<l>aperti sul divano sono i «Modi»</l>
<l>              dell'Aretino.</l>
</lg>
<lg>
<l>E sul divano è un guanto che rimosse</l>
<l>forse da poco la Donna del Convito,</l>
<l>ed un mazzo sfasciato ed avvizzito</l>
<l>              di rose rosse.</l>
</lg>
<lg>
<l>Guata con gli occhi di mestizia pieni</l>
<l>in capo al letto sull'arazzo infisso</l>
<l>dolentemente immoto il crocifisso</l>
<l>              di Guido Reni.</l>
</lg>
<lg>
<l>Notte e silenzio intorno. Tutto tace</l>
<l>come in un sogno d'armonia perplessa</l>
<l>al Poeta ventenne è già concessa</l>
<l>              l'ultima Pace.</l>
</lg>
</lg>
</div1>

<div1 type="poesia">
<head>6</head>
<head><foreign lang="lat">LAUS MATRIS</foreign></head>
<salute>Nel giorno del mio ventennio</salute>
<lg type="non-definito">
<lg>
<l>Laudata sii dal Figlio</l>
<l>che, compiuti vent'anni,</l>
<l>oggi lascia li inganni,</l>
<l>ritorna come giglio.</l>
<l>Oggi il candor riceve</l>
<l>sull'anima perduta</l>
<l>della bianca caduta</l>
<l>in terra prima neve,</l>
<l>se la tua mano fina</l>
<l>sì tenera e sì affranta</l>
<l>recando l'Ostia Santa</l>
<l>verso di Lui s'inchina.</l>
<l>Egli che, tu ben sai,</l>
<l>per motivo nessuno</l>
<l>ai ginocchi d'alcuno</l>
<l>non si protese mai,</l>
<l>ai tuoi ginocchi indice</l>
<l>l'umilicordia e attende</l>
<l>mentre i labbri protende</l>
<l>all'Ostia Redentrice.</l>
<l>Oggi lasciati i gaudi</l>
<l>e i canti del Piacere,</l>
<l>solleva l'incensiere</l>
<l>di tutte le sue Laudi.</l>
<l>Laudata per l'amore —</l>
<l>il solo di sua vita —</l>
<l>per tua dolce infinita</l>
<l>pazienza nel Dolore.</l>
<l>Eretta sullo stelo</l>
<l>o Rosa adamantina,</l>
<l>invitta a la ruina,</l>
<l>invitta a lo sfacelo</l>
<l>la casa il gran valore</l>
<l>sorregge di sue vene</l>
<l>come i solchi trattiene</l>
<l>la radice d'un fiore.</l>
<l>Più che la laboriosa</l>
<l>femina dell'Ebreo,</l>
<l>Madre del Galileo,</l>
<l>o Madre mia dogliosa</l>
<l>voglio esaltarti. Voglio</l>
<l>su le tempie che adoro</l>
<l>recingere l'alloro</l>
<l>del mio protervo orgoglio.</l>
<l>Laudata sii. Il greve</l>
<l>peso dell'esser mio</l>
<l>nel mese che un iddio</l>
<l>nasceva su la neve</l>
<l>tu desti in luce. Forse</l>
<l>venne l'Annunciatore</l>
<l>e il bacio del Signore</l>
<l>anche al tuo labbro porse?</l>
<l>O sogno! Allora anch'io</l>
<l>(il supremo che agogno</l>
<l>sogno è raggiunto. O sogno!)</l>
<l>son figlio d'un iddio?</l>
</lg>
<lg>
<l>Ho un biasimo solo, dal quale</l>
<l>saprai la mia gioia di Vita.</l>
<l>Perchè non m'hai fatto immortale?</l>
</lg>
</lg>
</div1>

<div1 type="poesia">
<head>7</head>
<head>LA PARABOLA DEI FRUTTI</head>
<lg type="non-definito">
<lg>
<l>Il volto un poco inchina</l>
<l>— nè triste nè giocondo —</l>
<l>sopra il seno infecondo</l>
<l>la Donna sibillina.</l>
</lg>
<lg>
<l>Il piucheumano mesto</l>
<l>volto sacerdotale</l>
<l>l'assembra una vestale</l>
<l>senza parola e gesto.</l>
</lg>
<lg>
<l>Da lunga data tiene</l>
<l>i frutti contro il seno,</l>
<l>nè i polsi vengon meno</l>
<l>nella fatica lene.</l>
</lg>
<lg>
<l>Ardon di pari ardore</l>
<l>i frutti della Terra</l>
<l>ch'Ella commisti serra</l>
<l>con quelli dell'Amore.</l>
</lg>
<lg>
<l>E nel suo cuore ascoso</l>
<l>un brivido la scuote:</l>
<l>pensa dolcezze ignote</l>
<l>in braccio dello Sposo.</l>
</lg>
<lg>
<l>Quando l'Annunciatore</l>
<l>verrà nel suo conspetto</l>
<l>recando il bacio e il detto</l>
<l>del dolce suo Signore,</l>
</lg>
<lg>
<l>allor su l'origliere</l>
<l>per Lui tutti disserra</l>
<l>e i frutti della Terra</l>
<l>e i frutti del Piacere.</l>
</lg>
</lg>
</div1>

<div1 type="poesia">
<head>8</head>
<head>IL CASTELLO D'AGLIÈ</head>
<lg type="non-definito">
<lg>
<l>Poi che il romano Uccello lo stendardo</l>
<l>latino impose su l'itale terre</l>
<l>surgesti minaccioso baluardo.</l>
</lg>
<lg>
<l>Surgesti minaccioso e nelle guerre</l>
<l>che devastaron la campagna opima</l>
<l>gran nerbo di guerrieri entro rinserre.</l>
</lg>
<lg>
<l>Allor Duca non v'era non Reina,</l>
<l>ma molti feditori e balestrieri</l>
<l>per il peggio dell'oste e la ruina.</l>
</lg>
<lg>
<l>Rozzo surgevi allora, ma tra i neri</l>
<l>fianchi adunavi l'impavida coorte</l>
<l>d'uomini armati di coraggio e fieri.</l>
</lg>
<lg>
<l>Da i tuoi muri turriti da la forte</l>
<l>ossatura dei fianchi da i bastioni</l>
<l>le bertesche gittavano la morte</l>
</lg>
<lg>
<l>su i signori feudali su i baroni</l>
<l>vogliosi di posar la man predace</l>
<l>su nuove terre e aver nuovi blasoni.</l>
</lg>
<lg>
<l>L'Evo Medio passò, ma non si tace</l>
<l>per anco il ferro: i Conti San Martino</l>
<l>nell'antico manier non hanno pace.</l>
</lg>
<lg>
<l>Il Torresan, secondo Attila, insino</l>
<l>questi colli per ordine di Francia</l>
<l>porta guerra con suo stuolo ferino.</l>
</lg>
<lg>
<l>Ma il Bassignana sua coorte slancia</l>
<l>e, mentre fra le braccia di Leonarda</l>
<l>meretrice quei dorme, ecco l'abbrancia.</l>
</lg>
<lg>
<l>Nel diruto castello fino a tarda</l>
<l>etade vive Donna Caterina,</l>
<l>sposa esemplare in epoca beffarda.</l>
</lg>
<lg>
<l>E contro il Cardinale che Cristina</l>
<l>di Francia come sua suddita guarda</l>
<l>Don Filippo difende la Regina.</l>
</lg>
<lg>
<l>Per alcun tempo qui, quando la tarda</l>
<l>baronìa declinò, ristette l'urna</l>
<l>che d'Arduino il cenere riguarda.</l>
</lg>
<lg>
<l>Ma invidiosa poi ladra notturna</l>
<l>viene coi bravi antica Marchesana</l>
<l>l'urna si toglie e fugge taciturna.</l>
</lg>
<lg>
<l>O quante larve vivono d'arcana</l>
<l>vita in miei sogni! Parlano gli abeti</l>
<l>del grande parco, s'anima la piana</l>
</lg>
<lg>
<l>dei prati illustri. Appare fra i laureti</l>
<l>bella ospite del Re Carlo Felice</l>
<l>Maria Luisa da i grandi occhi inquieti;</l>
</lg>
<lg>
<l>ed ecco il Re che un'era nuova indice,</l>
<l>ecco Maria Cristina sua consorte,</l>
<l>ecco risorta l'epoca felice.</l>
</lg>
<lg>
<l>Così mentre m'aggiro e su le morte</l>
<l>foglie premo col piede lungo il viale</l>
<l>mille imagini son da me risorte.</l>
</lg>
<lg>
<l>E tutto tace. Non il sepolcrale</l>
<l>silenzio rompe il suono delli squilli</l>
<l>non latrato di veltri. L'autunnale</l>
</lg>
<lg>
<l>luce è silente. Non canto di grilli</l>
<l>estivo e roco. Solo indefinito</l>
<l>fievole viene un suono di zampilli.</l>
</lg>
<lg>
<l>È il ferro di cavallo. Quivi ardito</l>
<l>sul delfino cavalca ancor Nettuno</l>
<l>di verde-gialli licheni vestito.</l>
</lg>
<lg>
<l>Le sirene lapidee dal bruno</l>
<l>manto di musco accennano al ferigno</l>
<l>Signor del luogo. E non risponde alcuno.</l>
</lg>
<lg>
<l>Però su l'acque in tempo eguale il Cigno</l>
<l>muove le palme con ritmo silente</l>
<l>e volge attorno l'occhio fiero e arcigno.</l>
</lg>
<lg>
<l>Sogna ancor forse Leda nelle intente</l>
<l>pupille nere lungo la divina</l>
<l>sponda d'Eurota? Ahimè, la Dea è assente.</l>
</lg>
<lg>
<l>Ma fra i mirti, fra i lauri la Regina</l>
<l>del luogo appare cavalcante e bionda</l>
<l>come bianca matrona bizantina.</l>
</lg>
<lg>
<l>Avanza il baio fino su la sponda</l>
<l>del bacino. Si specchia trepidante</l>
<l>la signora nell'acqua. E il sol la inonda.</l>
</lg>
<lg>
<l>E l'erme antiche memori di tante</l>
<l>Iddie pagane del bel mito assente</l>
<l>la rediviva Diana cavalcante</l>
</lg>
<lg>
<l>guatano immote, misteriosamente.</l>
</lg>
</lg>
</div1>

<div1 type="poesia">
<head>9</head>
<head>LA FALCE</head>
<salute>Per Sofia Bisi Albini.</salute>
<lg type="non-definito">
<lg>
<l>Giugno. Per le finestre il sole inonda</l>
<l>la bella stanza d'una luce aurina:</l>
<l>freme la messe pei solchi della china,</l>
<l>la messe omai matureggiante e bionda.</l>
</lg>
<lg>
<l>La bruna sposa sede alla vicina</l>
<l>cuna ancor vuota: pare ch'ella asconda</l>
<l>un gran segreto quando l'occhio inchina</l>
<l>al seno stanco che l'amor feconda.</l>
</lg>
<lg>
<l>È la cuna ancor vuota, ma Ella sente</l>
<l>che l'ora dell'avvento è assai vicina</l>
<l>che ben presto il Messia sarà presente.</l>
</lg>
<lg>
<l>E a quel pensiero il bruno capo inchina</l>
<l>al lavoro sottil, le mani adopra</l>
<l>su le fasce su i lini su la trina.</l>
</lg>
<lg>
<l>Ottobre. Per i vetri Autunno inonda</l>
<l>la bella stanza delle luci estreme:</l>
<l>vanno i bifolchi cospargendo il seme</l>
<l>su per la china con canzon gioconda.</l>
</lg>
<lg>
<l>La sposa agonizzante in su la sponda</l>
<l>del letto sta riversa e più non geme</l>
<l>e accanto a lei e nato e morto insieme</l>
<l>è il bambino difforme. Una profonda</l>
</lg>
<lg>
<l>quiete è d'intorno: sopra il lin vermiglio</l>
<l>tutto di sangue che un baglior rischiara</l>
<l>la sposa muore, bianca come il giglio.</l>
</lg>
<lg>
<l>La Morte, intanto, il feretro prepara:</l>
<l>a l'alba di diman la madre e il figlio</l>
<l>saran racchiusi nella stessa bara.</l>
</lg>
</lg>
</div1>

<div1 type="poesia">
<head>10</head>
<head>L'INCRINATURA</head>
<lg type="non-definito">
<lg>
<l>Perchè nel vetro di Boemia antica,</l>
<l>dopo un'ora, già langue l'aromale</l>
<l>fior che m'offerse la mia dolce Amica?</l>
</lg>
<lg>
<l>Chè la verbena vi languisce, quale</l>
<l>la Donna amante il biondo Garcilaso</l>
<l>già martoriata dal segreto male.</l>
</lg>
<lg>
<l>Io so quel male: il calice del vaso</l>
<l>la bella mano — o gran disavventura! —</l>
<l>col ventaglio d'avorio urtò per caso.</l>
</lg>
<lg>
<l>E pur bastò. La lieve incrinatura</l>
<l>è insanabile ormai; il morituro</l>
<l>fiore s'inchina, stanco, nell'arsura,</l>
</lg>
<lg>
<l>chè la ferita del cristallo duro</l>
<l>tacitamente compie tutto il giro</l>
<l>per cammino invisibile e sicuro.</l>
</lg>
<lg>
<l>Vanisce l'acqua e muore il fiore. Io miro</l>
<l>il calice mortifero che serba</l>
<l>quasi non traccia di ferita in giro,</l>
</lg>
<lg>
<l>e una assai trista simiglianza e acerba</l>
<l>sento fra il vetro e il calice d'un cuore</l>
<l>sfiorato a pena da una man superba.</l>
</lg>
<lg>
<l>La ferita da sè, senza romore,</l>
<l>il calice circonda nel rotondo</l>
<l>e il fior d'amore a poco a poco muore.</l>
</lg>
<lg>
<l>Il cuore che sano e forte pare al mondo</l>
<l>sèrpere sente la segreta pena</l>
<l>in cerchio inesorabile e profondo.</l>
</lg>
<lg>
<l>E pur la mano l'ha sfiorato a pena...</l>
<l>Perchè nel vetro di Boemia antica,</l>
<l>dopo un'ora, già langue la verbena</l>
</lg>
<lg>
<l>che vi compose la mia dolce Amica?</l>
</lg>
</lg>
</div1>

<div1 type="poesia">
<head>11</head>
<head>LA PRERAFFAELLITA</head>
<salute>Per la Sig. Adele Testa. L'ospite beneaccetto.</salute>
<lg type="non-definito">
<lg>
<l>Sopra lo sfondo scialbo e scolorito</l>
<l>surge il profilo della Donna intenta:</l>
<l>esile il collo; la pupilla spenta</l>
<l>pare che attinga il Vuoto e l'Infinito.</l>
</lg>
<lg>
<l>Avvolta d'ermesino e di sciamito</l>
<l>quasi una pompa religiosa ostenta;</l>
<l>niuna mollezza femminile allenta</l>
<l>l'esilità del busto irrigidito.</l>
</lg>
<lg>
<l>Tien fra le dita de la manca un giglio</l>
<l>d'antico stile, la sua destra posa</l>
<l>sopra il velluto d'un cuscin vermiglio.</l>
</lg>
<lg>
<l>Niuna dolcezza è nell'aspetto fiero;</l>
<l>emana dalla bocca lussuriosa</l>
<l>l'essenza del Silenzio e del Mistero.</l>
</lg>
</lg>
</div1>


<div1 type="poesia">
<head>12</head>
<head>L'ANTENATA</head>
<lg type="non-definito">
<lg>
<l>Nel fino cerchio di chelonia e d'oro —</l>
<l>ove un ignoto artefice costrinse</l>
<l>il bel sembiante, poi che lo dipinse</l>
<l>sopra l'avorio, con sottil lavoro —</l>
</lg>
<lg>
<l>per qual virtù la dama antica avvinse</l>
<l>il pallido nipote? In qual tesoro</l>
<l>di sogni fu che il giovinetto attinse</l>
<l>la mestizia più dolce dell'alloro?</l>
</lg>
<lg>
<l>L'Ava mi guata. — Nella manca ha un giglio</l>
<l>di stile antico; la sua destra posa</l>
<l>sopra il velluto d'un cuscin vermiglio.</l>
</lg>
<lg>
<l>Niuna dolcezza è nell'aspetto fiero:</l>
<l>emana dalla bocca disdegnosa</l>
<l>l'orgoglio, la tristezza ed il mistero.</l>
</lg>
</lg>
</div1>

<div1 type="poesia">
<head>13</head>
<salute>A MASSIMO BONTEMPELLI</salute>
<lg type="non-definito">
<head>I</head>
<lg>
<l>Poeta, or che più lieto arride Maggio</l>
<l>ritornerai al verde nido ombroso</l>
<l>«con Quella che d'Amor ti tiene ostaggio».</l>
</lg>
<lg>
<l>E lieto più che mai ti sia il riposo,</l>
<l>però che al tuo fratello hai dato il bene</l>
<l>del libro salutifero e gioioso.</l>
</lg>
<lg>
<l>Il senso della Vita alle mie vene</l>
<l>ritorna ed alla mente il dolce lume</l>
<l>e fuggonsi i fantasmi di mie pene</l>
</lg>
<lg>
<l>se vado rileggendo il tuo volume.</l>
</lg>
</lg>

<lg type="non-definito">
<head>II</head>
<lg>
<l>Ma tu non sai ch'io sia: io son la trista</l>
<l>ombra di un uomo che divenne fievole</l>
<l>pel veleno dell'«altro evangelista».</l>
</lg>
<lg>
<l>Mia puerizia, illusa dal ridevole</l>
<l>artificio dei suoni e dagli affanni</l>
<l>di un sogno esasperante e miserevole,</l>
</lg>
<lg>
<l>apprestò la cicuta ai miei vent'anni:</l>
<l>amai stolidamente, come il Fabro,</l>
<l>le musiche composite e gl'inganni</l>
</lg>
<lg>
<l>di donne belle solo di cinabro.</l>
</lg>
</lg>

<lg type="non-definito">
<head>III</head>
<lg>
<l>Or troppo il sole aperto mi commove</l>
<l>tanto fui uso alla penombra esigua</l>
<l>che avvolgon le cortine delle alcove.</l>
</lg>
<lg>
<l>Tu mi richiami alla campagna irrigua?</l>
<l>Troppo m'illuse il sogno di Sperelli,</l>
<l>troppo mi piacque nostra vita ambigua.</l>
</lg>
<lg>
<l>O benedetti siate voi, ribelli,</l>
<l>che verso la salute e verso il vero</l>
<l>ritemprate le sorti dei fratelli.</l>
</lg>
<lg>
<l>Per me nulla tentar. Più nulla spero.</l>
</lg>
</lg>

<lg type="non-definito">
<head>IV</head>
<lg>
<l>Me non solleverai. Forse già sono</l>
<l>troppo malato e forse più non vale</l>
<l>temprarmi alle terzine del tuo dono.</l>
</lg>
<lg>
<l>Però senti e rispondimi: già un tale</l>
<l>morbo tenne te pur? Tu pur malato</l>
<l>fosti e guaristi del mio stesso male?</l>
</lg>
<lg>
<l>Sorella Terra dunque t'ha sanato?</l>
<l>Io pure ne andrò a lei, ma le mie smorte</l>
<l>membra distenderò, come il Beato,</l>
</lg>
<lg>
<l>per aspettare la sorella Morte.</l>
</lg>
</lg>
</div1>

<div1 type="poesia">
<head>14</head>
<head>IL VIALE DELLE STATUE</head>
<lg type="non-definito">
<lg>
<l>... le bianche antiche statue</l>
<l>acefale o camuse,</l>
<l>di mistero soffuse</l>
<l>nelle pupille vacue:</l>
</lg>
<lg>
<l>Estati che le copie</l>
<l>dei frutti e delle ariste</l>
<l>arrecano commiste</l>
<l>entro alle cornucopie,</l>
</lg>
<lg>
<l>Diane reggenti l'arco</l>
<l>e le braccia protese</l>
<l>e le pupille intese</l>
<l>verso le prede al varco,</l>
</lg>
<lg>
<l>Leda che si rimira</l>
<l>nell'acque con il reo</l>
<l>candido cigno, Orfeo</l>
<l>che accorda la sua lira,</l>
</lg>
<lg>
<l>Giunone, Ganimede,</l>
<l>Mercurio, Deucalione</l>
<l>e tutta la legione</l>
<l>di un'altra morta fede:</l>
</lg>
<lg>
<l>erme tutelatrici</l>
<l>del bello antico mito,</l>
<l>del mio tedio infinito</l>
<l>sole consolatrici,</l>
</lg>
<lg>
<l>creature sublimi</l>
<l>di marmo, care antiche</l>
<l>compagne, e sole amiche</l>
<l>dei miei dolci anni primi:</l>
</lg>
<lg>
<l>ecco, ritorno a voi,</l>
<l>dopo la lunga assenza,</l>
<l>senza più vita, senza</l>
<l>illusioni, poi</l>
</lg>
<lg>
<l>che tutto m'ha tentato,</l>
<l>tutto: e l'immortale</l>
<l>gloria ed il bene e il male</l>
<l>e tutto m'ha tediato.</l>
</lg>
<lg>
<l>La bisavola mia</l>
<l>voi già consolavate</l>
<l>ed ora consolate</l>
<l>pur la malinconia</l>
</lg>
<lg>
<l>del pallido nipote:</l>
<l>parlategli dell'ava</l>
<l>quando pellegrinava</l>
<l>nell'epoche remote,</l>
</lg>
<lg>
<l>recando i suoi affanni</l>
<l>per questi ermi viali,</l>
<l>all'ombre sepolcrali:</l>
<l>or è più di cent'anni.</l>
</lg>
<lg>
<l>È certo che la stessa</l>
<l>mia pena la teneva,</l>
<l>però che un senso aveva</l>
<l>fine di poetessa.</l>
</lg>
<lg>
<l>Soltanto a dolorare</l>
<l>veniva a questa volta?</l>
<l>oppure qualche volta</l>
<l>piacevale rimare,</l>
</lg>
<lg>
<l>cantando il suo dolore</l>
<l>tra voi, erme, lungh'essi</l>
<l>i bussi ed i cipressi,</l>
<l>e il suo lontano amore?</l>
</lg>
<lg>
<l>Era la sua figura</l>
<l>maravigliosa e fina,</l>
<l>la bocca piccolina</l>
<l>qual nella miniatura?</l>
</lg>
<lg>
<l>Divisi i bei capelli</l>
<l>in due bande ondulate,</l>
<l>siccome le beate</l>
<l>di Sandro Botticelli?</l>
</lg>
<lg>
<l>Aveva un peplo bianco</l>
<l>di seta adamascata</l>
<l>e che la grazia usata</l>
<l>apriva un po' di fianco?</l>
</lg>
<lg>
<l>(Invano l'apertura</l>
<l>fermavan tre borchiati</l>
<l>finissimi granati,</l>
<l>chè la camminatura</l>
</lg>
<lg>
<l>lenta scopriva all'occhio</l>
<l>il polpaccio scultorio</l>
<l>e la gamba d'avorio</l>
<l>fino quasi al ginocchio. )</l>
</lg>
<lg>
<l>Portava un cinto a belle</l>
<l>Meduse in ciel sereno,</l>
<l>che costringeva il seno</l>
<l>fin sopra delle ascelle?</l>
</lg>
<lg>
<l>Ed ostentava i bei</l>
<l>piedini incipriati</l>
<l>da i diti constellati</l>
<l>di gemme e di cammei?</l>
</lg>
<lg>
<l>Io rivedo così la solitaria</l>
<l>pellegrinare ancora tra gli spessi</l>
<l>mirti e fra l'urne e l'erme ed i cipressi</l>
<l>la candida persona statuaria.</l>
</lg>
<lg>
<l>I fauni si piegavano a guatarne,</l>
<l>cupidi, la bellezza; al suo passare</l>
<l>volgevansi le Iddie a riguardare</l>
<l>la sorella magnifica di carne.</l>
</lg>
<lg>
<l>Ma non sempre fu sola: un dì riscosso</l>
<l>sembrò il ricordo delle antiche larve:</l>
<l>e quel mattin la poetessa apparve</l>
<l>tutta vestita di broccato rosso.</l>
</lg>
<lg>
<l>Anche portava, contro il suo costume,</l>
<l>due rose rosse nelle nere chiome;</l>
<l>lucevan le pupille azzurre, come</l>
<l>rinnovellate da insueto lume.</l>
</lg>
<lg>
<l>Scende nel parco e posa sopra un coro</l>
<l>due libri: Don Giovanni e Parisina.</l>
<l>Poi trascolora: un'ombra s'avvicina</l>
<l>fra i boschetti del mirto e dell'alloro.</l>
</lg>
<lg>
<l>Chi viene dunque? Ed ecco fra le piante</l>
<l>un giovane bellissimo avanzare</l>
<l>(Anima non tremare, non tremare)</l>
<l>ed è il suo passo un poco claudicante.</l>
</lg>
<lg>
<l>Chi viene dunque ai sogni ed all'oblio?</l>
<l>(Anima non tremare, non tremare).</l>
<l>Ha l'iridi color di verde mare,</l>
<l>è nel sembiante simile ad un dio.</l>
</lg>
<lg>
<l>È Lui, è Lui che vien per la maestra</l>
<l>strada dei lauri; or ecco: è già da presso</l>
<l>(ed era questo il luogo? questo stesso?... )</l>
</lg>
<lg>
<l>E il poeta ribelle dei Britanni</l>
<l>la bianca mano inchinasi a baciare</l>
<l>(Anima non tremare, non tremare)</l>
<l>fra questi bussi... Or è quasi cent'anni.</l>
</lg>
</lg>
</div1>

<div1 type="poesia">
<head>15</head>
<head>DOMANI</head>
<salute>per l'amico Silla Martini De Valle Aperta.</salute>


<lg type="non-definito">
<head>I</head>
<lg>
<l>Il corruscante cielo d'Oriente</l>
<l>a gran distesa lodano gli uccelli,</l>
<l>Aurora arrossa i bianchi capitelli</l>
<l>sul tempietto di Leda, intensamente.</l>
</lg>
<lg>
<l>Tolgon commiato tra le faci spente</l>
<l>gli ospiti stanchi. Un servo aduna i belli</l>
<l>fiori che inghirlandarono i capelli</l>
<l>e li gitta allo stagno, indifferente.</l>
</lg>
<lg>
<l>Le rose aulenti nella notte insonne,</l>
<l>le rose agonizzanti, morte ai baci</l>
<l>nelle capellature delle donne,</l>
</lg>
<lg>
<l>scendon piano con l'alighe tenaci,</l>
<l>in su la melma livida e profonda,</l>
<l>con le viscide larve dei batraci.</l>
</lg>
</lg>

<lg type="non-definito">
<head>II</head>
<lg>
<l>Pace alle rose in fondo dello stagno,</l>
<l>in loro fredda orrenda sepoltura;</l>
<l>pur anche la sua gran capellatura</l>
<l>dischioma l'olmo il pioppo ed il castagno.</l>
</lg>
<lg>
<l>Il cigno guata, mutolo e grifagno,</l>
<l>lo stagno ricolmarsi di frondura.</l>
<l>Silla, sognamo. Tutto ci assicura</l>
<l>l'ultima pace e l'ultimo guadagno.</l>
</lg>
<lg>
<l>Guarda fratello: innumeri le foglie</l>
<l>attorte e rosse e gialle, senza strazio,</l>
<l>distaccansi dal ramo, lentamente;</l>
</lg>
<lg>
<l>la Madre antica in sè tutte le accoglie.</l>
<l>Sognamo, Silla, memori d'Orazio,</l>
<l>quel sogno confortante che non mente.</l>
</lg>
</lg>


<lg type="non-definito">
<head>III</head>
<lg>
<l>Perchè morire? La città risplende</l>
<l>in Novembre di faci lusinghiere:</l>
<l>e molli chiome avrem per origliere,</l>
<l>bendati gli occhi dalle dolci bende.</l>
</lg>
<lg>
<l>Dopo la tregua è dolce risapere</l>
<l>coppe obliate e trepide vicende —</l>
<l>bendati gli occhi dalle dolci bende —</l>
<l>novellamente intessere al Piacere.</l>
</lg>
<lg>
<l>Ma pur cantando il canto di Mimnermo</l>
<l>sento che morta è l'Ellade serena</l>
<l>in questo giorno triste ed autunnale.</l>
</lg>
<lg>
<l>L'Anima trema nell'enigma eterno;</l>
<l>fratello, soffro la tua stessa pena:</l>
<l>attendo un'Alba e non so dirti quale.</l>
</lg>
</lg>

<lg type="non-definito">
<head>IV</head>
<lg>
<l>Che giovò dunque il gesto di chi disse:</l>
<l>«Il gran Pan non è morto! Ecco la via</l>
<l>dell'allegrezze nove. Ovunque sia</l>
<l>dato l'annunzio del novello Ulisse!</l>
</lg>
<lg>
<l>Il flavo Galileo che ci afflisse</l>
<l>di tenebrore e di malinconia</l>
<l>e quella scialba vergine Maria</l>
<l>e quella croce diamo alle favisse!»?</l>
</lg>
<lg>
<l>Nulla giovò. L'impavide biasteme</l>
<l>non rianimeran lo spento sguardo</l>
<l>dei numi elleni sugli antichi marmi.</l>
</lg>
<lg>
<l>«Lor gioventude vive sol nei carmi».</l>
<l>Secondo la parola del Vegliardo</l>
<l>il fato ineluttabile li preme.</l>
</lg>
</lg>
</div1>

<div1 type="poesia">
<head>16</head>
<head>IL FRUTTETO</head>
<lg type="non-definito">
<lg>
<l>Anche nè malinconico nè lieto</l>
<l>(forse la consuetudine assecondo</l>
<l>cara d'un tempo al bel fanciullo biondo)</l>
<l>oggi varco la soglia del frutteto:</l>
</lg>
<lg>
<l>Ah! Vedo, vedo! Come lo ravviso!</l>
<l>È bene questo il luogo. In questa calma</l>
<l>conchiusa, certo l'intangibil salma</l>
<l>giacque per sempre dell'amore ucciso,</l>
</lg>
<lg>
<l>del vero antico Amore ch'io cercai</l>
<l>malinconicamente per l'inquieta</l>
<l>mia giovinezza, la raggiante mèta</l>
<l>sì perseguìta e non raggiunta mai.</l>
</lg>
<lg>
<l>Or mi soffermo con pupille intente:</l>
<l>le cose mi ritornano lontano</l>
<l>nel Tempo — irrevocabile richiamo! —</l>
<l>mi rivedo fanciullo, adolescente.</l>
</lg>
<lg>
<l>O belle, belle come i belli nomi,</l>
<l>Simona e Gasparina le gemelle!</l>
<l>Pur vi rivedo in vesta d'angelelle</l>
<l>dolce-ridenti in mezzo a questi pomi.</l>
</lg>
<lg>
<l>E anche qui le statue e le siepi</l>
<l>ed il busso ribelle alle cesoie</l>
<l>(Natali dell'infanzia, o buone gioie,</l>
<l>quando n'ornavo i colli dei presepi!)</l>
</lg>
<lg>
<l>Ma sull'erme, sui cori, sopra il busso</l>
<l>simmetrico, sui lauri, sulli spessi</l>
<l>carpini, sulle rose, sui cipressi,</l>
<l>sulle vestigia del passato lusso</l>
</lg>
<lg>
<l>da cento anni un folto si compose</l>
<l>di pomi e peri; il regno statuario</l>
<l>ricoperse; nel florido sudario</l>
<l>sfiorirono le siepi delle rose;</l>
</lg>
<lg>
<l>nell'ombre il musco ricoperse i cori</l>
<l>curvi di marmo intatto (l'Antenata</l>
<l>non vede lo sfacelo, contristata?)</l>
<l>e nell'ombre languirono li allori.</l>
</lg>
<lg>
<l>Son l'ombre di una gran pace tranquille:</l>
<l>il sole, trasparendo dall'intrico,</l>
<l>segna la ghiaia del giardino antico</l>
<l>di monete, di lunule, d'armille.</l>
</lg>
<lg>
<l>M'avanzo pel sentiero omai distrutto</l>
<l>dalla gramigna e dal navone folto;</l>
<l>ascolto il gran silenzio, intento, ascolto</l>
<l>il tonfo malinconico d'un frutto.</l>
</lg>
<lg>
<l>Ma quanti frutti! Cadono in gran copia</l>
<l>in terra, sui busseti, sui rosai:</l>
<l>Sire Autunno, quest'anno come mai,</l>
<l>munifico vuotò la cornucopia.</l>
</lg>
<lg>
<l>O gioco strano! Pur nella faretra</l>
<l>di Diana cadde una perfetta pera,</l>
<l>così perfetta che non sembra vera</l>
<l>ma sculturata nell'istessa pietra.</l>
</lg>
<lg>
<l>Il frutto altorecato assai mi tenta:</l>
<l>balzo sul plinto, il dono della Terra</l>
<l>tolgo alli acuti simboli di Guerra,</l>
<l>avvincendomi all'erma sonnolenta.</l>
</lg>
<lg>
<l>S'adonta ella, forse, ch'io la tocchi</l>
<l>l'erma dal guardo gelido e sinistro?</l>
<l>(il tempo edace lineò di bistro</l>
<l>le palpebre lapidee delli occhi).</l>
</lg>
<lg>
<l>Ma un sorriso ermetico ha la faccia</l>
<l>attirante, soffuso di promesse</l>
<l>— O miti elleni! — s'ella mi stringesse</l>
<l>d'improvviso, così, tra le sue braccia! —</l>
</lg>
<lg>
<l>E tolgo e mordo il frutto avventurato</l>
<l>e mi pare di suggere dal frutto</l>
<l>un'infinita pace, un bene, tutto</l>
<l>tutto l'oblio del tedio e del passato.</l>
</lg>
<lg>
<l>Ma guardo in torno. Vedo teoria</l>
<l>d'erme ridenti in loro bianche clamidi,</l>
<l>ridenti fra le squallide piramidi</l>
<l>del busso. — Torna la malinconia:</l>
</lg>
<lg>
<l>ridevano così quando mio Padre</l>
<l>esalò la grande anima e pur tali</l>
<l>(udran elle le mie grida mortali?)</l>
<l>sorrideranno e morirà mia madre.</l>
</lg>
<lg>
<l>Ridevano così che nella culla</l>
<l>dormivo inconsapevole d'affanno:</l>
<l>implacabili ancor sorrideranno</l>
<l>quando di me non resterà più nulla!</l>
</lg>
</lg>
</div1>

<div1 type="poesia">
<head>17</head>
<head>LE GOLOSE</head>
<lg type="non-definito">
<lg>
<l>Io sono innamorato di tutte le signore</l>
<l>che mangiano le paste nelle confetterie.</l>
</lg>
<lg>
<l>Signore e signorine —</l>
<l>le dita senza guanto —</l>
<l>scelgon la pasta. Quanto</l>
<l>ritornano bambine!</l>
</lg>
<lg>
<l>Perchè niun le veda,</l>
<l>volgon le spalle, in fretta,</l>
<l>sollevan la veletta,</l>
<l>divorano la preda.</l>
</lg>
<lg>
<l>C'è quella che s'informa</l>
<l>pensosa della scelta;</l>
<l>quella che toglie svelta,</l>
<l>nè cura tinta o forma.</l>
</lg>
<lg>
<l>L'una, pur mentre inghiotte,</l>
<l>già pensa al dopo, al poi;</l>
<l>e domina i vassoi</l>
<l>con le pupille ghiotte.</l>
</lg>
<lg>
<l>Un'altra — il dolce crebbe —</l>
<l>muove le disperate</l>
<l>bianchissime al giulebbe</l>
<l>dita confetturate!</l>
</lg>
<lg>
<l>Un'altra, con bell'arte,</l>
<l>sugge la punta estrema:</l>
<l>invano! chè la crema</l>
<l>esce dall'altra parte!</l>
</lg>
<lg>
<l>L'una, senz'abbadare</l>
<l>a giovine che adocchi,</l>
<l>divora in pace. Gli occhi</l>
<l>altra solleva, e pare</l>
</lg>
<lg>
<l>sugga, in supremo annunzio,</l>
<l>non crema e cioccolatte,</l>
<l>ma superliquefatte</l>
<l>parole del D'Annunzio.</l>
</lg>
<lg>
<l>Fra quegli aromi acuti,</l>
<l>strani, commisti troppo</l>
<l>di cedro, di sciroppo,</l>
<l>di creme, di velluti,</l>
</lg>
<lg>
<l>di essenze parigine,</l>
<l>di mammole, di chiome:</l>
<l>oh! le signore come</l>
<l>ritornano bambine!</l>
</lg>
<lg>
<l>Perchè non m'è concesso —</l>
<l>o legge inopportuna! —</l>
<l>il farmivi da presso,</l>
<l>baciarvi ad una ad una,</l>
</lg>
<lg>
<l>o belle bocche intatte</l>
<l>di giovani signore,</l>
<l>baciarvi nel sapore</l>
<l>di crema e cioccolatte?</l>
</lg>
<lg>
<l>Io sono innamorato di tutte le signore</l>
<l>che mangiano le paste nelle confetterie.</l>
</lg>
</lg>
</div1>

<div1 type="poesia">
<head>18</head>
<head>LA CANZONE DI PICCOLINO</head>
<lg type="non-definito">
<lg>
<l>Piccolino, morta mamma,</l>
<l>non ha più di che campare;</l>
<l>resta solo con la fiamma</l>
<l>del deserto focolare;</l>
<l>poi le poche robe aduna,</l>
<l>mette l'abito più bello</l>
<l>per venirsene in città.</l>
<l>Invocando la fortuna</l>
<l>con il misero fardello,</l>
<l>Piccolino se ne va.</l>
</lg>
<lg>
<l>E cammina tutto il giorno,</l>
<l>si presenta ad un padrone:</l>
<l>— «Buon fornaio, al vostro forno</l>
<l>accoglietemi garzone». —</l>
<l>Ma il fornaio con la moglie</l>
<l>ride ride trasognato:</l>
<l>— «Piccolino, in verità</l>
<l>il mio forno non accoglie</l>
<l>un garzone appena nato!</l>
<l>Non sei quello che mi va».</l>
</lg>
<lg>
<l>Giunge al Re nel suo palagio,</l>
<l>si presenta ardito e fiero:</l>
<l>— «Sono un piccolo randagio,</l>
<l>Sire, fatemi guerriero». —</l>
<l>Il buon Re sorride: — «Omino,</l>
<l>vuoi portare lancia e malia?</l>
<l>Un guerriero? In verità</l>
<l>tu hai bisogno della balia!</l>
<l>Tu sei troppo piccolino:</l>
<l>Non sei quello che mi va».</l>
</lg>
<lg>
<l>Vien la guerra, dopo un poco,</l>
<l>sono i campi insanguinati;</l>
<l>Piccolino corre al fuoco,</l>
<l>tra le schiere dei soldati.</l>
<l>Ma le palle nell'assalto</l>
<l>lo sorvolano dall'alto</l>
<l>quasi n'abbiano pietà.</l>
<l>— «È carino quell'omino,</l>
<l>ma per noi troppo piccino:</l>
<l>non è quello che ci va!» —</l>
</lg>
<lg>
<l>Finalmente una di loro</l>
<l>lo trafora in mezzo al viso;</l>
<l>esce l'anima dal foro,</l>
<l>vola vola in Paradiso.</l>
<l>Ma San Pietro: — «O Piccolino,</l>
<l>noi s'occorre d'un Arcangelo</l>
<l>ben più grande, in verità.</l>
<l>Tu non fai nemmeno un Angelo</l>
<l>e nemmeno un Cherubino...</l>
<l>Non sei quello che ci va». —</l>
</lg>
<lg>
<l>Ma dal trono suo divino</l>
<l>Gesù Cristo scende intanto,</l>
<l>e sorride a Piccolino</l>
<l>e l'accoglie sotto il manto:</l>
<l>— «Perchè parli in questo metro</l>
<l>o portiere d'umor tetro?</l>
<l>Piccolino resti qua.</l>
<l>Egli è piccolo e mendico</l>
<l>senza tetto e senz'amico:</l>
<l>egli è quello che mi va...</l>
<l>O San Pietro, te lo dico,</l>
<l>te lo dico in verità!... » —</l>
</lg>
</lg>
</div1>

<div1 type="poesia">
<head>19</head>
<head>L'ESPERIMENTO</head>
<lg type="non-definito">
<lg>
<l>«Carlotta»... Vedo il nome che sussurro</l>
<l>scritto in oro, in corsivo, a mezzo un fregio</l>
<l>ovale, sui volumi di collegio</l>
<l>d'un tempo, rilegati in cuoio azzurro...</l>
</lg>
<lg>
<l>Nel salone ove par morto da poco</l>
<l>il riso di Carlotta, fra le buone</l>
<l>brutte cose borghesi, nel salone</l>
<l>quest'oggi, amica, noi faremo un gioco.</l>
<l>Parla il salone all'anima corrotta</l>
<l>d'un'altra età beata e casalinga:</l>
<l>pel mio rimpianto voglio che tu finga</l>
<l>una commedia: tu sarai Carlotta.</l>
</lg>
<lg>
<l>Svesti la gonna d'oggi che assottiglia</l>
<l>la tua persona come una guaina,</l>
<l>scomponi la tua chioma parigina</l>
<l>troppo raccolta sulle sopracciglia;</l>
<l>vesti la gonna di quel tempo: i vecchi</l>
<l>tessuti a rombi, a ghirlandette, a strisce,</l>
<l>bipartisci le chiome in bande lisce</l>
<l>custodi delle guancie e degli orecchi.</l>
</lg>
<lg>
<l>Poni a gli orecchi gli orecchini arcaici</l>
<l>oblunghi, d'oro lavorato a maglia</l>
<l>e al collo una collana di musaici</l>
<l>effigianti le città d'Italia...</l>
<l>T'aspetterò sopra il divano, intento</l>
<l>in quella stampa: Venere e Vulcano...</l>
<l>Tu cerca nell'immenso canterano</l>
<l>dell'altra stanza il tuo travestimento.</l>
</lg>
<lg>
<l>Poi, travestita dei giorni lontani,</l>
<l>(commediante!) vieni tra le buone</l>
<l>brutte cose borghesi del salone,</l>
<l>vieni cantando un'eco dell'Ernani,</l>
<l>vieni dicendo i versi delicati</l>
<l>d'una musa del tempo che fu già:</l>
<l>qualche ballata di Giovanni Prati,</l>
<l>dolce a Carlotta, sessant'anni fa...</l>
<l>. . . . . . . . . . . . . . . . . . . . . . . . . . . </l>
</lg>
<lg>
<l>	Via per le cerule</l>
<l>	volte stellate</l>
<l>	più melanconica</l>
<l>	la Luna errò.</l>
<l>	E il lene e pallido</l>
<l>	stuol delle fate</l>
<l>	nel mar dell'etere</l>
<l>	si dileguò...</l>
<l>	Solo uno spirito</l>
<l>	sotto quel tiglio</l>
<l>	dov'ei s'amavano</l>
<l>	s'udia cantar.</l>
<l>	Ahi! Fra le lacrime</l>
<l>	di quest'esiglio</l>
<l>	che importa vivere,</l>
<l>	che giova amar?...</l>
<l>	. . . . . . . . . . . . . . . . </l>
<l>	. . . . . . . . . . . . . . . .</l>
<l>	. . . . . . . . . . . . . . . .</l>
</lg>
<lg>
<l>Che giova amar?... La voce s'avvicina,</l>
<l>Carlotta appare. Veste d'una stoffa</l>
<l>a ghirlandette, così dolce e goffa</l>
<l>nel cerchio immenso della crinolina...</l>
<l>Vieni, fantasma vano che m'appari,</l>
<l>qui dove in sogno già ti vidi e udii,</l>
<l>qui dove un tempo furono gli Zii</l>
<l>molto dabbene, in belli conversari.</l>
</lg>
<lg>
<l>Ah! Per te non sarò, piccola allieva</l>
<l>diligente, il sofista schernitore;</l>
<l>ma quel cugin che si premeva il cuore</l>
<l>e che diceva «t'amo!» e non rideva.</l>
<l>Oh! La collana di città! Viaggio</l>
<l>lungo la filza grave di musaici:</l>
<l>dolce seguire i panorami arcaici,</l>
<l>far con le labbra tal pellegrinaggio!</l>
</lg>
<lg>
<l>Come sussulta al ritmo del tuo fiato</l>
<l>Piazza San Marco e al ritmo d'una vena</l>
<l>come sussulta la città di Siena...</l>
<l>Pisa... Firenze... tutto il Gran Ducato!</l>
<l>Seguo tra i baci molte meraviglie,</l>
<l>colonne mozze, golfi sorridenti:</l>
<l>Castellamare... Napoli... Girgenti...</l>
<l>Tutto il Reame delle Due Sicilie!</l>
</lg>
<lg>
<l>Dolce tentare l'ultime che tieni</l>
<l>chiuse tra i seni piccole cornici:</l>
<l>Roma papale! Palpita tra i seni</l>
<l>la Roma degli Stati Pontifici!</l>
<l>Alterno, amica, un bacio ad ogni grido</l>
<l>della tua gola nuda e palpitante;</l>
<l>Carlotta non è più! Commediante</l>
<l>del mio sognare fanciullesco, rido!</l>
</lg>
<lg>
<l>Rido! Perdona il riso che mi tiene,</l>
<l>mentre mi baci con pupille fisse...</l>
<l>Rido! Se qui, se qui ricomparisse</l>
<l>lo Zio con la Zia molto dabbene!</l>
<l>Vesti la gonna, pettina le chiome,</l>
<l>riponi i falbalà nel canterano.</l>
<l>Commediante del tempo lontano,</l>
<l>di Carlotta non resta altro che il nome.</l>
</lg>
<lg>
<l>Il nome... Vedo il nome che sussurro,</l>
<l>scritto in oro, in corsivo, a mezzo un fregio</l>
<l>ovale, sui volumi di collegio</l>
<l>d'un tempo, rilegati in cuoio azzurro...</l>
</lg>
</lg>
</div1>

<div1 type="poesia">
<head>20</head>
<head>L'IPOTESI</head>

<lg type="non-definito">
<head>I</head>
<lg>
<l>Io penso talvolta che vita, che vita sarebbe la mia,</l>
<l>se già la Signora vestita di nulla non fosse per via...</l>
</lg>
<lg>
<l>E penso pur quale Signora m'avrei dalla sorte per moglie,</l>
<l>se quella tutt'altra Signora non già s'affacciasse alle soglie.</l>
</lg>
</lg>

<lg type="non-definito">
<head>II</head>
<lg>
<l>Sposare vorremmo non quella che legge romanzi, cresciuta</l>
<l>tra gli agi, mutevole e bella raffinata e saputa...</l>
</lg>
<lg>
<l>Ma quella che vive tranquilla, serena col padre borghese</l>
<l>in un'antichissima villa remota del Canavese...</l>
</lg>
<lg>
<l>Ma quella che prega e digiuna e canta e ride, più fresca</l>
<l>dell'acqua, e vive con una semplicità di fantesca,</l>
</lg>
<lg>
<l>ma quella che porta le chiome lisce sul volto rosato</l>
<l>e cuce e attende al bucato e vive secondo il suo nome:</l>
</lg>
<lg>
<l>un nome che è come uno scrigno di cose semplici e buone,</l>
<l>che è come un lavacro benigno di canfora spigo sapone...</l>
</lg>
<lg>
<l>un nome così disadorno e bello che il cuore ne trema;</l>
<l>il candido nome che un giorno vorrò celebrare in poema,</l>
</lg>
<lg>
<l>il fresco nome innocente come un ruscello che va:</l>
<l>Felìcita! Oh! Veramente Felìcita!... Felicità...</l>
</lg>
</lg>

<lg type="non-definito">
<head>III</head>
<lg>
<l>Quest'oggi il mio sogno mi canta figure, parvenze tranquille</l>
<l>d'un giorno d'estate, nel mille e... novecento... quaranta.</l>
</lg>
<lg>
<l>(Adoro le date. Le date: incanto che non so dire,</l>
<l>ma pur che da molto passate o molto di là da venire. )</l>
</lg>
<lg>
<l>Sfioriti sarebbero tutti i sogni del tempo già lieto</l>
<l>(ma sempre l'antico frutteto darebbe i medesimi frutti).</l>
</lg>
<lg>
<l>Sopita quest'ansia dei venti anni, sopito l'orgoglio</l>
<l>(ma sempre i balconi ridenti sarebbero di caprifoglio).</l>
</lg>
<lg>
<l>Lontani i figli che crebbero, compiuti i nostri destini</l>
<l>(ma sempre le stanze sarebbero canore di canarini).</l>
</lg>
<lg>
<l>Vivremmo pacifici in molto agiata semplicità;</l>
<l>riceveremmo talvolta notizie della città...</l>
</lg>
<lg>
<l>la figlia: «<emph>...l'evento s'avanza, sarete Nonni ben presto;</emph></l>
<l><emph>entro fra poco nel sesto mio mese di gravidanza...</emph>»</l>
</lg>
<lg>
<l>il figlio: «<emph>... la Ditta ha riprese le buone giornate. Precoci</emph></l>
<l><emph>guadagni. Non è più dei soci quel tale ingegnere svedese</emph>».</l>
</lg>
<lg>
<l>Vivremmo, diremmo le cose più semplici, poi che la Vita</l>
<l>è fatta di semplici cose, e non d'eleganza forbita.</l>
</lg>
</lg>

<lg type="non-definito">
<head>IV</head>
<lg>
<l>Da me converrebbero a sera il Sindaco e gli altri ottimati,</l>
<l>e nella gran sala severa si giocherebbe, pacati.</l>
</lg>
<lg>
<l>Da me converrebbe il Curato, con gesto canonicale.</l>
<l>Sarei — sui settanta — tornato nella gioventù clericale,</l>
</lg>
<lg>
<l>poi che la ragione sospesa a lungo sul nero Infinito</l>
<l>non trova migliore partito che ritornare alla Chiesa.</l>
</lg>
<lg>
<l>Verreste voi pure di spesso, da lungi a trovarmi, o non vinti</l>
<l>ma calvi grigi ritinti superstiti amici d'adesso...</l>
</lg>
<lg>
<l>E tutta sarebbe per voi la casa ricca e modesta;</l>
<l>si ridesterebbero a festa le sale ed i corridoi...</l>
</lg>
</lg>

<lg type="non-definito">
<head>V</head>
<lg>
<l>Verreste, amici d'adesso, per ritrovare me stesso,</l>
<l>ma chi sa quanti me stesso sarebbero morti in me stesso!</l>
</lg>
<lg>
<l>Che importa! Perita gran parte di noi, calate le vele,</l>
<l>raccoglieremmo le sarte intorno alla mensa fedele.</l>
</lg>
<lg>
<l>Però che compita la favola umana, la Vita concilia</l>
<l>la breve tanto vigilia dei nostri sensi alla tavola.</l>
</lg>
<lg>
<l>Ma non è senza bellezza quest'ultimo bene che avanza</l>
<l>ai vecchi! Ha tanta bellezza la sala dove si pranza!</l>
</lg>
<lg>
<l>La sala da pranzo degli avi più casta d'un refettorio</l>
<l>e dove, bambino, pensavi tutto un tuo mondo illusorio.</l>
</lg>
<lg>
<l>La sala da pranzo che sogna nel meriggiar sonnolento</l>
<l>tra un buono odor di cotogna, di cera da pavimento,</l>
</lg>
<lg>
<l>di fumo di zigaro, a nimbi... La sala da pranzo, l'antica</l>
<l>amica dei bimbi, l'amica di quelli che tornano bimbi!</l>
</lg>
</lg>

<lg type="non-definito">
<head>VI</head>
<lg>
<l>Ma a sera, se fosse deserto il cielo e l'aria tranquilla</l>
<l>si cenerebbe all'aperto, tra i fiori, dinnanzi alla villa.</l>
</lg>
<lg>
<l>Non villa. Ma un vasto edifizio modesto dai piccoli e tristi</l>
<l>balconi settecentisti fra il rustico ed il gentilizio...</l>
</lg>
<lg>
<l>Si cenerebbe tranquilli dinnanzi alla casa modesta</l>
<l>nell'ora che trillano i grilli, che l'ago solare s'arresta</l>
</lg>
<lg>
<l>tra i primi guizzi selvaggi dei pipistrelli all'assalto</l>
<l>e l'ultime rondini in alto, garrenti negli ultimi raggi.</l>
</lg>
<lg>
<l>E noi ci diremmo le cose più semplici poi che la vita</l>
<l>è fatta di semplici cose e non d'eleganza forbita:</l>
</lg>
<lg>
<l>«Il cielo si mette in corruccio... Si vede più poco turchino... »</l>
<l>«In sala ha rimesso il cappuccio il monaco benedettino».</l>
</lg>
<lg>
<l>«Peccato!» — «Che splendide sere!» — «E pur che domani si possa... »</l>
</lg>
<lg>
<l>«Oh! Guarda!... Una macroglossa caduta nel tuo bicchiere!»</l>
<l>Mia moglie, pur sempre bambina tra i giovani capelli bianchi,</l>
</lg>
<lg>
<l>zelante, le mani sui fianchi andrebbe sovente in cucina.</l>
<l>«Ah! Sono così malaccorte le cuoche... Permesso un istante</l>
</lg>
<lg>
<l>per vigilare la sorte d'un dolce pericolante... »</l>
<l>Riapparirebbe ridendo fra i tronchi degli ippocastani</l>
</lg>
<lg>
<l>vetusti, altoreggendo l'opera delle sue mani.</l>
</lg>
<lg>
<l>E forse il massaio dal folto verrebbe del vasto frutteto,</l>
<l>recandone con viso lieto l'omaggio appena raccolto.</l>
</lg>
<lg>
<l>Bei frutti deposti dai rami in vecchie fruttiere custodi</l>
<l>ornate a ghirlande, a episodi romantici, a panorami!</l>
</lg>
<lg>
<l>Frutti! Delizia di tutti i sensi! Bellezza concreta</l>
<l>del fiore! Ah! Non è poeta chi non è ghiotto dei frutti!</l>
</lg>
<lg>
<l>E l'uve moscate più bionde dell'oro vecchio; le fresche</l>
<l>susine claudie, le pesche gialle a metà rubiconde,</l>
</lg>
<lg>
<l>l'enormi pere mostruose, le bianche amandorle, i fichi</l>
<l>incisi dai beccafichi, le mele che sanno di rose</l>
</lg>
<lg>
<l>emanerebbero, amici, un tale aroma che il cuore</l>
<l>ricorderebbe il vigore dei nostri vent'anni felici.</l>
</lg>
<lg>
<l>E sotto la volta trapunta di stelle timide e rare</l>
<l>oh! dolce resuscitare la giovinezza defunta!</l>
</lg>
<lg>
<l>Parlare dei nostri destini, parlare di amici scomparsi</l>
<l>(udremmo le sfingi librarsi sui cespi di gelsomini... )</l>
</lg>
<lg>
<l>Parlare d'amore, di belle d'un tempo... Oh! breve la vita!</l>
<l>(la mensa ancora imbandita biancheggerebbe alle stelle).</l>
</lg>
<lg>
<l>Parlare di letteratura, di versi del secolo prima:</l>
<l>«Mah! Come un libro di rima dilegua, passa, non dura!»</l>
</lg>
<lg>
<l>«Mah! Come son muti gli eroi più cari e i suoni diversi!»</l>
<l>«È triste pensare che i versi invecchiano prima di noi!»</l>
</lg>
<lg>
<l>«Mah! Come sembra lontano quel tempo e il coro febeo</l>
<l>con tutto l'arredo pagano, col Re-di-Tempeste Odisseo... »</l>
</lg>
<lg>
<l>Or mentre che il dialogo ferve mia moglie, donnina che pensa,</l>
<l>per dare una mano alle serve sparecchierebbe la mensa.</l>
</lg>
<lg>
<l>Pur nelle bisogna modeste ascolterebbe curiosa;</l>
<l>— «Che cosa vuol dire, che cosa faceva quel Re-di-Tempeste?»</l>
</lg>
<lg>
<l>Allora, tra un riso confuso, (con pace d'Omero e di Dante)</l>
<l>diremmo la favola ad uso della consorte ignorante.</l>
</lg>
<lg>
<l>	Il Re di Tempeste era un tale</l>
<l>	che diede col vivere scempio</l>
<l>	un ben deplorevole esempio</l>
<l>	d'infedeltà maritale,</l>
<l>	che visse a bordo d'un <foreign lang="eng">yacht</foreign></l>
<l>	toccando tra liete brigate</l>
<l>	le spiagge più frequentate</l>
<l>	dalle famose <foreign lang="fre">cocottes...</foreign></l>
<l>	Già vecchio, rivolte le vele</l>
<l>	al tetto un giorno lasciato,</l>
<l>	fu accolto e fu perdonato</l>
<l>	dalla consorte fedele...</l>
<l>	Poteva trascorrere i suoi</l>
<l>	ultimi giorni sereni,</l>
<l>	contento degli ultimi beni</l>
<l>	come si vive tra noi...</l>
<l>	Ma nè dolcezza di figlio,</l>
<l>	nè lagrime, nè la pietà</l>
<l>	del padre, nè il debito amore</l>
<l>	per la sua dolce metà</l>
<l>	gli spensero dentro l'ardore</l>
<l>	della speranza chimerica</l>
<l>	e volse coi tardi compagni</l>
<l>	cercando fortuna in America...</l>
<l>	— Non si può vivere senza</l>
<l>	danari, molti danari...</l>
<l>	Considerate, miei cari</l>
<l>	compagni, la vostra semenza! —</l>
<l>	Viaggia viaggia viaggia</l>
<l>	viaggia nel folle volo:</l>
<l>	vedevano già scintillare</l>
<l>	le stelle dell'altro polo...</l>
<l>	viaggia viaggia viaggia</l>
<l>	viaggia per l'alto mare:</l>
<l>	si videro innanzi levare</l>
<l>	un'alta montagna selvaggia...</l>
<l>	Non era quel porto illusorio</l>
<l>	la California o il Perù,</l>
<l>	ma il monte del Purgatorio</l>
<l>	che trasse la nave all'in giù.</l>
<l>	E il mare sovra la prora</l>
<l>	si fu richiuso in eterno.</l>
<l>	E Ulisse piombò nell'Inferno</l>
<l>	dove ci resta tuttora...</l>
</lg>
<lg>
<l>Io penso talvolta che vita, che vita sarebbe la mia,</l>
<l>se già la Signora vestita di nulla non fosse per via.</l>
<l>Io penso talvolta...</l>
</lg>
</lg>
</div1>

<div1 type="poesia">
<head>21</head>
<head>DANTE</head>
<lg type="non-definito">
<lg>
<l>Un giorno, al chiuso, il pedagogo fiacco</l>
<l>m'impose la sciattezza d'un commento</l>
<l>alternato alla presa di tabacco.</l>
</lg>
<lg>
<l>Mi rammento la classe, mi rammento</l>
<l>la scolaresca muta che si tedia</l>
<l>al postillare lento, sonnolento...</l>
</lg>
<lg>
<l>Rivedo sobbalzare sulla sedia</l>
<l>il buon maestro per uno scolare</l>
<l>che s'addormiva su di te, commedia!</l>
</lg>
<lg>
<l>Attenti! Attenti! — Ah! più dolce sognare</l>
<l>con la gota premuta al frontespizio,</l>
<l>l'occhio rivolto alle finestre chiare!</l>
</lg>
<lg>
<l>Ad ora ad ora un alito propizio</l>
<l>ci portava un profumo di ginestre</l>
<l>sul commento retorico, fittizio.</l>
</lg>
<lg>
<l>La Primavera, l'esule campestre</l>
<l>sorrideva alla gran pace scolastica</l>
<l>pel vano azzurro delle due finestre.</l>
</lg>
<lg>
<l>Io fissavo gli attrezzi di ginnastica,</l>
<l>gli olmi gemmati, l'infinito azzurro</l>
<l>in non so che perplessità fantastica.</l>
</lg>
<lg>
<l>E tendevo l'orecchio ad un sussurro,</l>
<l>ad un garrito di sperdute gaie,</l>
<l>in alto roteanti, nell'azzurro;</l>
</lg>
<lg>
<l>guizzavano da presso l'operaie</l>
<l>affaccendate in paglie, in creta, in piume,</l>
<l>riattando le case alle grondaie.</l>
</lg>
<lg>
<l>Lo sguardo abbarbagliato da quel lume,</l>
<l>chiudevo gli occhi, mi piegavo stracco,</l>
<l>ripremevo la gota sul volume.</l>
</lg>
<lg>
<l>E riudivo il pedagogo fiacco</l>
<l>alternare al commento d'ogni verso</l>
<l>la consueta presa di tabacco...</l>
</lg>
<lg>
<l>Ah! Non al chiuso, ma nel cielo terso,</l>
<l>nel fiato nuovo dell'antica madre,</l>
<l>nella serenità dell'Universo,</l>
</lg>
<lg>
<l>nell'Infinito mi parlavi, o Padre!</l>
</lg>
</lg>
</div1>

<div1 type="poesia">
<head>22</head>
<head><foreign lang="lat">HISTORIA</foreign></head>
<lg type="non-definito">
<lg>
<l>E l'anno scorso è morta.</l>
<l>Ebbe un amante. Pare.</l>
</lg>
<lg>
<l>Ricordi? Io la rivedo,</l>
<l>rivedo la compagna,</l>
<l>la classe, la lavagna,</l>
<l>e lei china alla filza</l>
<l>dei verbi greci... Smilza</l>
<l>e mascula: un cinedo</l>
<l>molto ricciuto e bello...</l>
<l>Ricordi? Io la rivedo:</l>
<l>buona sciocchina gaia:</l>
<l>un piccolo cervello</l>
<l>poco intellettuale</l>
<l>di piccola crestaia</l>
<l>molto sentimentale.</l>
<l>Non la ricordi? Smorta,</l>
<l>con certe iridi chiare</l>
<l>dal vasto arco ciliare...</l>
</lg>
<lg>
<l>E l'anno scorso è morta.</l>
<l>Ebbe un amante. Pare.</l>
</lg>
<lg>
<l>Quella è la casa dove</l>
<l>crebbe fanciulla. Guarda</l>
<l>quella finestra dove</l>
<l>vegliava ad ora tarda:</l>
<l>il biondo capo chino</l>
<l>su pergamene rozze</l>
<l>di greco e di latino,</l>
<l>sulli assiomi nudi...</l>
<l>Ma poi lascia gli studî</l>
<l>maschi, passando a nozze</l>
<l>cospicue: un amico,</l>
<l>pare, un amico antico</l>
<l>della madre, uno sposo</l>
<l>ricchissimo ed annoso</l>
<l>inglese che la porta</l>
<l>in terra d'oltremare...</l>
</lg>
<lg>
<l>E l'anno scorso è morta.</l>
<l>Ebbe un amante. Pare.</l>
</lg>
<lg>
<l>Volsero gli anni. Ed ella</l>
<l>esule sul Tamigi</l>
<l>non dava più novella...</l>
<l>Pure, nei giorni grigi,</l>
<l>tra i miei grigi ricordi,</l>
<l>vedevo a quando a quando</l>
<l>i coniugi discordi:</l>
<l>lo sposo venerando</l>
<l>e l'esile compagna</l>
<l>signora in Gran Bretagna...</l>
</lg>
<lg>
<l>Quand'ecco fa ritorno</l>
<l>tra noi, senza marito;</l>
<l>e fu rivista un giorno</l>
<l>più bella nel vestito</l>
<l>cupo... Cercava intorno</l>
<l>col volto sbigottito,</l>
<l>con la pupilla assorta</l>
<l>chi la volesse amare...</l>
</lg>
<lg>
<l>E l'anno scorso è morta.</l>
<l>Ebbe un amante. Pare.</l>
</lg>
</lg>
</div1>

<div1 type="poesia">
<head>23</head>
<head>LA LOGGIA</head>


<lg type="non-definito">
<head>I</head>
<lg>
<l>Noi ci vedemmo sotto cieli tetri,</l>
<l>vite di Cipro, al tempo che tu arricci</l>
<l>pochi rimasti pampini ed arsicci</l>
<l>sui tralci immiseriti come spetri.</l>
</lg>
<lg>
<l>Ci rivediamo che ricopri i vetri</l>
<l>di verde folto, allacci di viticci</l>
<l>e attingi coi tuoi grappoli biondicci</l>
<l>la loggia, in alto, più di venti metri.</l>
</lg>
<lg>
<l>Chi vede le tue prime foglie vizze</l>
<l>o loggia solatia, in Vigna Colta,</l>
<l>come un'amica dolce ti ricorda.</l>
</lg>
<lg>
<l>Tu fosti che indulgesti alle sue bizze</l>
<l>quando Centa vietava la raccolta</l>
<l>alla piccola mano troppo ingorda.</l>
</lg>
</lg>

<lg type="non-definito">
<head>II</head>
<lg>
<l>M'è caro, loggia, poi che le tue pigne</l>
<l>la nova luna di settembre invaia,</l>
<l>piluccare i bei chicchi a centinaia</l>
<l>fra le grandi compagini rossigne.</l>
</lg>
<lg>
<l>Più mi compiaccio in te che nelle vigne,</l>
<l>ma, poichè getto i fiocini nell'aia,</l>
<l>Centa s'avvede, Centa la massaia</l>
<l>mi ricerca con l'iridi benigne.</l>
</lg>
<lg>
<l>«Bevesti il latte che non è mezz'ora!</l>
<l>Uva e latte dispandon per le membra</l>
<l>tossico fino! quella gola stolta!... »</l>
</lg>
<lg>
<l>Sgridami, Centa! Sali come allora</l>
<l>a condurmi pel braccio via! mi sembra</l>
<l>che tu debba allevarmi un'altra volta...</l>
</lg>
</lg>
</div1>

<div1 type="poesia">
<head>24</head>
<head>L'AMICO DELLE CRISALIDI</head>
<lg type="non-definito">
<lg>
<l>Una crisalide svelta e sottile</l>
<l>	quasi monile</l>
<l>pende sospesa dalla cimasa</l>
<l>	della mia casa.</l>
</lg>
<lg>
<l>Salgo talora sull'abbaino</l>
<l>	per contemplarla</l>
<l>e guardo e interrogo quell'esserino</l>
<l>	che non mi parla:</l>
</lg>
<lg>
<l>O prigioniero delle tue bende</l>
<l>	pendulo e solo</l>
<l>soffri? Il tuo cuore sente che attende</l>
<l>	l'ora del volo?</l>
</lg>
<lg>
<l>Tu ti profili dal tetto antico</l>
<l>	sui cieli pallidi...</l>
<l>No, non temere: sono l'amico</l>
<l>	delle crisalidi!</l>
</lg>
<lg>
<l>No, non temere l'orride stragi</l>
<l>	care una volta:</l>
<l>mi dan rimorso gli anni malvagi</l>
<l>	della raccolta.</l>
</lg>
<lg>
<l>Papili Arginnidi Vanesse Pieridi</l>
<l>	Satiri Esperidi:</l>
<l>contemplo triste con la mia musa</l>
<l>	la tomba chiusa.</l>
</lg>
<lg>
<l>Dormono in pace tutte le morte</l>
<l>	sotto il cristallo;</l>
<l>fra tutte domina la sfinge forte</l>
<l>	dal teschio giallo.</l>
</lg>
<lg>
<l>O prigioniero delle tue bende</l>
<l>	pendulo e solo</l>
<l>soffri? Il tuo cuore sente che attende</l>
<l>	l'ora del volo?</l>
</lg>
<lg>
<l>Ti riconosco. Profilo aguzzo,</l>
<l>	dorso crostaceo,</l>
<l>irto, brunito, con qualche spruzzo</l>
<l>	madreperlaceo:</l>
</lg>
<lg>
<l>sei la crisalide d'una Vanessa:</l>
<l>	la Policlora</l>
<l>che vola a Maggio. Maggio s'appressa,</l>
<l>	tra poco è l'ora!</l>
</lg>
<lg>
<l>Tra poco l'ospite della mia casa</l>
<l>	sarà lontana;</l>
<l>penderà vôta dalla cimasa</l>
<l>	la spoglia vana.</l>
</lg>
<lg>
<l>Andrai perfetta dove ti porta</l>
<l>	l'alba fiorita;</l>
<l>e sarà come tu fossi morta</l>
<l>	per altra vita.</l>
</lg>
<lg>
<l>L'ale! Si muoia, pur che morendo,</l>
<l>	sogno mortale,</l>
<l>s'appaghi alfine questo tremendo</l>
<l>	sforzo dell'ale!</l>
</lg>
<lg>
<l>L'ale! Sull'ale l'uomo sopito,</l>
<l>	sopravvissuto,</l>
<l>attinga i cieli dell'Infinito,</l>
<l>	dell'Assoluto...</l>
</lg>
<lg>
<l>E tu che canti fisso nel sole,</l>
<l>	mio cuore ansante,</l>
<l>e tu non credi quelle parole</l>
<l>	che disse Dante?</l>
</lg>
</lg>
</div1>

<div1 type="poesia">
<head>25</head>
<head>LA PIÙ BELLA!</head>
<lg type="non-definito">
<head>I</head>
<lg>
<l>Ma bella più di tutte l'Isola Non-Trovata:</l>
<l>quella che il Re di Spagna s'ebbe da suo cugino</l>
</lg>
<lg>
<l>il Re di Portogallo con firma sugellata</l>
<l>e bulla del Pontefice in gotico latino.</l>
</lg>
<lg>
<l>L'Infante fece vela pel regno favoloso,</l>
<l>vide le Fortunate: Iunonia, Gorgo, Hera</l>
</lg>
<lg>
<l>e il Mare di Sargasso e il Mare Tenebroso</l>
<l>quell'isola cercando... Ma l'isola non c'era.</l>
</lg>
<lg>
<l>Invano le galee panciute a vele tonde,</l>
<l>le caravelle invano armarono la prora:</l>
</lg>
<lg>
<l>con pace del Pontefice l'isola si nasconde</l>
<l>e Portogallo e Spagna la cercano tuttora.</l>
</lg>
</lg>

<lg type="non-definito">
<head>II</head>
<lg>
<l>L'isola esiste. Appare talora di lontano</l>
<l>tra Teneriffe e Palma, soffusa di mistero:</l>
</lg>
<lg>
<l>«... l'Isola Non-Trovata!» Il buon Canariano</l>
<l>dal Picco alto di Teyde l'addita al forestiero.</l>
</lg>
<lg>
<l>La segnano le carte antiche dei corsari:</l>
<l>... Hisola da-trovarsi?... Hisola pellegrina?...</l>
</lg>
<lg>
<l>È l'isola fatata che scivola sui mari;</l>
<l>talora i naviganti la vedono vicina...</l>
</lg>
<lg>
<l>Radono con le prore quella beata riva:</l>
<l>tra fiori mai veduti svettano palme somme,</l>
</lg>
<lg>
<l>odora la divina foresta spessa e viva,</l>
<l>lacrima il cardamomo, trasudano le gomme...</l>
</lg>
<lg>
<l>S'annuncia col profumo, come una cortigiana,</l>
<l>l'Isola Non-Trovata... Ma, se il piloto avanza,</l>
</lg>
<lg>
<l>rapida si dilegua come parvenza vana,</l>
<l>si tinge dell'azzurro color di lontananza...</l>
</lg>
</lg>
</div1>

<div1 type="poesia">
<head>26</head>
<head>DOLCI RIME</head>
<salute>a Luisa Giusti, amica minuscola, con un cartoccio di cioccolatto.</salute>
<lg type="non-definito">
<lg>
<l>Sola bellezza al mondo</l>
<l>che l'anima non sazia,</l>
<l>fiore infantile, biondo</l>
<l>miracolo di grazia;</l>
</lg>
<lg>
<l>grazia di capinera</l>
<l>che canta e tutto ignora,</l>
<l>grazia che attende ancora</l>
<l>la terza primavera!</l>
</lg>
<lg>
<l>Tu credi ch'io commerci</l>
<l>(poi che poeta un poco)</l>
<l>in chi sa quali merci</l>
<l>buone alla gola o al gioco!</l>
</lg>
<lg>
<l>— Dammi una poesia! —</l>
<l>Così, come un confetto,</l>
<l>mi chiedi... E t'hanno detto</l>
<l>che sia?... Non sai che sia!</l>
</lg>
<lg>
<l>Che sia, come va fatto</l>
<l>il dono che vorresti,</l>
<l>ti spiegherò con questi</l>
<l>dischi di cioccolatto.</l>
</lg>
<lg>
<l>Due volte quattro metti</l>
<l>undici dischi in fila</l>
<l>(già dolce si profila</l>
<l>sonetto dei sonetti)</l>
</lg>
<lg>
<l>Due volte tre componi</l>
<l>undici dischi alfine</l>
<l>(compiute in versi «buoni»</l>
<l>quartine ecco e terzine)</l>
</lg>
<lg>
<l>Color vari di rime</l>
<l>(tu ridi e n'hai ben onde)</l>
<l>poni: terze e seconde</l>
<l>concordi, ultime e prime.</l>
</lg>
<lg>
<l>Molto noioso? O quanto</l>
<l>noioso più se fatto</l>
<l>di sillabe soltanto</l>
<l>e non di cioccolatto!</l>
</lg>
<lg>
<l>Di qui potrai vedere</l>
<l>la mia tristezza immensa:</l>
<l>piccola amica, pensa</l>
<l>che questo è il mio mestiere!</l>
</lg>
</lg>
</div1>

<div1 type="poesia">
<head>27</head>
<head>RISVEGLIO SUL PICCO D'ADAMO</head>
<lg type="non-definito">
<lg>
<l>Cantare udivo un gallo in sogno... Sognavo un villaggio</l>
<l>canavesano forse... L'aurora improvvisa mi desta.</l>
</lg>
<lg>
<l>Mi desta nel rifugio di stuoia sul Picco selvaggio:</l>
<l>d'un tremolìo d'acquario scintilla la selva ridesta.</l>
</lg>
<lg>
<l>Le felci arborescenti contendono i raggi all'aurora,</l>
<l>dall'uno all'altro fusto s'allaccia la flora demente,</l>
</lg>
<lg>
<l>spezzo ghirlande azzurre gialle sanguigne, m'irrora</l>
<l>la coppa del calladio, l'orciuolo della nepente...</l>
</lg>
<lg>
<l>Cantava un gallo in sogno... Ma un gallo ben vivo risponde.</l>
<l>Sobbalzo. Ascolto. Il cuore col battito colma le tregue.</l>
</lg>
<lg>
<l>Regna il Re dei cortili le vergini selve profonde?</l>
<l>M'illude un negromante per gioco? Il mio sogno prosegue?</l>
</lg>
<lg>
<l>Non il Re dei cortili qui regna, ma l'avo selvaggio</l>
<l>(già cantava sul Picco d'Adamo che Adamo non era).</l>
</lg>
<lg>
<l>Canta il «gallo banckywa» l'aurora del Tropico, il raggio</l>
<l>d'oro che scende obliquo dove la jungla è più nera.</l>
</lg>
</lg>
</div1>

<div1 type="poesia">
<head>28</head>
<head>EX-VOTO</head>
<lg type="non-definito">
<lg>
<l>S'alza la neve in pace;</l>
<l>la valle che s'imbianca</l>
<l>spicca sul cielo bruno.</l>
</lg>
<lg>
<l>Il Santuario tace</l>
<l>nella gran pace bianca</l>
<l>dove non c'è nessuno.</l>
</lg>
<lg>
<l>Nessuno per guarire</l>
<l>del male che lo strazia</l>
<l>più giunge di lontano...</l>
</lg>
<lg>
<l>Sol io potrei salire,</l>
<l>salire per la grazia:</l>
<l>mi rifaresti sano...</l>
</lg>
<lg>
<l>Ma non vedrò la faccia</l>
<l>nera e la mitra aguzza...</l>
<l>Troppo ai bei dì sereni,</l>
</lg>
<lg>
<l>avvinto a quelle braccia</l>
<l>baciai la medagliuzza</l>
<l>tepente tra i due seni...</l>
</lg>
</lg>
</div1>

<div1 type="poesia">
<head>29</head>
<head>LA MESSAGGIERA SENZA ULIVO</head>
<epigraph>
<p><emph>... è giunto alle piccionaie della Società Colombofila di Milano, un colombo di Liegi, recante la targa ben nota. La bestiola, sfuggita certo a qualche piccionaia distrutta, deve aver vagato di città in città, stordita dal fragore della strage e dal rombo del cannone. Ed ha percorso non meno di duemila chilometri, prima di riparare, spennata e insanguinata, in Italia...</emph></p>
<bibl>(Settembre 1914 — I giornali)</bibl>
    </epigraph>

<lg type="non-definito">
<lg>
<l>Bene scegliesti l'unico rifugio</l>
<l>trepida messaggiera insanguinata!</l>
<l>(Sangue d'amico? Sangue di nemico?</l>
<l>Ah! Che il sangue è tutt'uno, oltre la soglia!)</l>
</lg>
<lg>
<l>Palpiti esausta e sfuggi la carezza</l>
<l>e temi il rombo... È il rombo del tuo cuore.</l>
<l>Socchiudi gli occhi dove trema ancora</l>
<l>lo spaventoso tuo pellegrinare.</l>
</lg>
<lg>
<l>Ah! Sarcasmo indicibile! Tu sacra</l>
<l>dai tempi delle origini alla pace</l>
<l>la novella ci rechi — ah! senz'ulivo! —</l>
<l>del flagello di Dio sopra la Terra.</l>
</lg>
<lg>
<l>Ma non del Dio Signore Nostro: il dio</l>
<l>feticcio irsuto della belva bionda:</l>
<l>— Rinascono le donne ed i fanciulli,</l>
<l>uccideremo ciò che non rinasce! —</l>
</lg>
<lg>
<l>E le trine di marmo, le corolle</l>
<l>di bronzo, gli edifici unici al mondo,</l>
<l>i vetri istoriati, i palinsesti</l>
<l>alluminati, i codici ammirandi,</l>
</lg>
<lg>
<l>ciò che un popolo mite ebbe in retaggio</l>
<l>dalla Fede e dall'Arte in un millennio</l>
<l>ritorna al nulla sotto i nuovi barbari:</l>
<l>non più barbari, no: ladri del mondo!</l>
</lg>
<lg>
<l>Tu non tremare, messaggiera bianca;</l>
<l>bene scegliesti l'unico rifugio:</l>
<l>la spalla manca della bella Donna</l>
<l>eretta in pace nel suo bel giardino.</l>
</lg>
<lg>
<l>La riconosci? Dolce ti sorride</l>
<l>piegando il capo sotto la corona</l>
<l>turrita a vellicarti con la gota</l>
<l>e con l'ulivo ti ravvia le penne.</l>
</lg>
<lg>
<l>Ma tien la destra all'elsa e le pupille</l>
<l>chiaroveggenti fissano il destino;</l>
<l>non fu mai così forte e così bella</l>
<l>e palpitante dalla nuca al piede.</l>
</lg>
<lg>
<l>La riconosci? Non ti dico il nome</l>
<l>troppo già detto, sacro all'ora sacra!</l>
<l>Bene scegliesti l'unico rifugio,</l>
<l>trepida messaggiera insanguinata!</l>
</lg>
</lg>
</div1>

<div1 type="poesia">
<head>30</head>
<head>LA BELLA PREDA</head>


<lg type="non-definito">
<head>I</head>
<lg>
<l>Fanciullo formidabile: soldato</l>
<l>dell'Alpi e tu mi chiedi</l>
<l>ch'io celebri il tuo gesto in versi miei!</l>
<l>Non trovo ritmi — oimè! — non trovo rime</l>
<l>così come vorrei</l>
<l>al tuo gesto sublime!</l>
<l>Ma sai tu quanto sia bello il tuo gesto,</l>
<l>simbolica la spoglia</l>
<l>dell'aquila regale che t'offerse</l>
<l>l'Altissimo — redento! — a guiderdone</l>
<l>della baldanza tua liberatrice?</l>
<l>La vittima che dice:</l>
<l>Terra d'Italia è questa!</l>
<l>a consenso palese</l>
<l>dei cieli sommi nella santa gesta?</l>
</lg>
</lg>

<lg type="non-definito">
<head>II</head>
<lg>
<l>Tu non sapevi. Solo con te stesso</l>
<l>e coi fratelli in una forza sola,</l>
<l>sostavi sulla gola</l>
<l>vertiginosa, l'anima in vedetta,</l>
<l>protetto dalla vetta</l>
<l>signoreggiata. Il cuore</l>
<l>batteva impaziente dell'assalto.</l>
<l>Il cielo era di smalto</l>
<l>cerulo, nel silenzio intatto come</l>
<l>quando non era l'uomo ed il dolore...</l>
<l>Era il meriggio alpino,</l>
<l>splendeva il sole nella valle sgombra.</l>
<l>In larghe rote s'annunciò dall'alto</l>
<l>l'olocausto divino,</l>
<l>la messaggiera, disegnando un'ombra.</l>
</lg>
</lg>

<lg type="non-definito">
<head>III</head>
<lg>
<l>Che pensasti nell'attimo? Colpisti.</l>
<l>Bene colpisti. Il vortice dell'ale</l>
<l>precipitò ventandoti sul viso.</l>
<l>E l'aquila regale</l>
<l>ecco immolasti sul granito alpino</l>
<l>come sull'ara sacra alla riscossa</l>
<l>del popolo latino.</l>
<l>E la tua mano rossa</l>
<l>fu del sangue ricchissimo aquilino.</l>
<l>Battezzasti così con la tua mano,</l>
<l>nella stretta che tutti ebbero a gara,</l>
<l>commentando l'augurio e la bravura,</l>
<l>battezzasti così con la tua mano</l>
<l>tutti i compagni tuoi,</l>
<l>dal giovinetto imberbe al capitano!</l>
</lg>
</lg>

<lg type="non-definito">
<head>IV</head>
<lg>
<l>Sarcasmo inconsapevole! E tu mandi</l>
<l>oggi la spoglia a noi che con bell'arte</l>
<l>le si ridoni immagine di vita:</l>
<l>ma quale arte iscaltrita</l>
<l>può simulare l'irto palpitare</l>
<l>di penne e piume, il dèmone gagliardo</l>
<l>tutto rostro ed artigli e grido e sguardo</l>
<l>nell'ora che si scaglia?</l>
<l>Nessuna sorte è triste</l>
<l>in questi giorni rossi di battaglia:</l>
<l>fuorchè la sorte di colui che assiste...</l>
<l>E — sarcasmo indicibile per noi</l>
<l>scelti ai congegni ed alla vettovaglia —</l>
<l>tu strappasti l'emblema degli eroi</l>
<l>ed a noi mandi un'aquila di paglia!...</l>
</lg>
</lg>
</div1>

<div1 type="poesia">
<head>31</head>
<head>LA BASILICA NOTTURNA</head>

<lg type="non-definito">
<head>I</head>
<lg>
<l>D'oro si fanno brune le cupole stupende,</l>
<l>ma sotto il cielo illune il cielo d'oro splende.</l>
</lg>
<lg>
<l>Splende l'emblema come nel codice ammirando:</l>
<l>Venezia trepidando nel sacrosanto nome.</l>
</lg>
<lg>
<l>Sta l'Angelo di Dio, sta col fatale incarco</l>
<l>lassù «Pace a Te, Marco, Evangelista mio!»</l>
</lg>
<lg>
<l>Intorno gli fan coro tutti i Profeti, in rari</l>
<l>musaici millenari. Palpita il cielo d'oro.</l>
</lg>
<lg>
<l>Il palpito millenne corre Santi e Madonne;</l>
<l>vivono le colonne, le fragili transenne.</l>
</lg>
<lg>
<l>Ma quale antica ambascia il Tempio oggi ricorda,</l>
<l>difeso nella sorda materia che lo fascia?</l>
</lg>
</lg>

<lg type="non-definito">
<head>II</head>
<lg>
<l>Pei ciechi balaustri, per le navate ingombre</l>
<l>passano grigie l'ombre di tutti i dogi illustri.</l>
</lg>
<lg>
<l>Dice uno Zani: Vissi pel tempio apparituro.</l>
<l>Quale nemico oscuro sale dai ciechi abissi?</l>
</lg>
<lg>
<l>Dov'è l'Icona fine di quattromila perle,</l>
<l>mirabili a vederle tra l'opre bizantine?</l>
</lg>
<lg>
<l>Dove le Croci greche, sante in Gerusalemme,</l>
<l>i codici, le gemme, i calici, le teche?</l>
</lg>
<lg>
<l>E dice un Selvo: Tolsi i marmi d'oltremare:</l>
<l>posi con questi polsi la pietra dell'altare.</l>
</lg>
<lg>
<l>La Bibbia m'ammoniva. Sculpii divotamente.</l>
<l>La pietra fu vivente: dov'è la pietra viva?</l>
</lg>
<lg>
<l>Gli Zorzi i Mocenigo i Vanni i Contarini</l>
<l>i Gritti i Morosini i Celsi i Gradenigo</l>
</lg>
<lg>
<l>guatano il legno greggio che cela marmi ed ori</l>
<l>— Minacciano i tesori i barbari e il saccheggio?</l>
</lg>
<lg>
<l>Risorgono al reame i Turchi gli Unni i Galli?</l>
<l>Tornarono i cavalli all'ippodromo infame?</l>
</lg>
</lg>

<lg type="non-definito">
<head>III</head>
<lg>
<l>Sta l'Angelo di Dio, sta col fatale incarco</l>
<l>lassù «Pace a Te, Marco, Evangelista mio!»</l>
</lg>
<lg>
<l>Santo dei santi eroi guerrieri e marinai,</l>
<l>o Santo, o tu che fai che «noi si dica noi»</l>
</lg>
<lg>
<l>quale remota ambascia il Tempio tuo ricorda,</l>
<l>difeso nella sorda materia che lo fascia?</l>
</lg>
<lg>
<l>Minacciano i tuoi beni, la Chiesa disadorna</l>
<l>Barbari e Saraceni! Ah! Ciò che fu ritorna! —</l>
</lg>
</lg>
</div1>

<div1 type="poesia">
<head>32</head>
<head>GARESSIO</head>
<salute>per Maria Marro</salute>
<lg type="non-definito">
<lg>
<l>Dalle finestre medievali e oscure</l>
<l>non più le dame guardano i cavalli</l>
<l>e i cavalieri passar per queste valli,</l>
<l>corruscanti di lucide armature.</l>
</lg>
<lg>
<l>Dalle finestre medievali e oscure</l>
<l>non più ridon le dame ai bei vassalli,</l>
<l>ma i garofani bianchi, rossi, gialli</l>
<l>protendono le gran capigliature...</l>
</lg>
<lg>
<l>Pace e Silenzio! Fiori alle finestre</l>
<l>che invitano a piacevoli pensieri!</l>
<l>Ed ecco in alto, nel dirupo alpestre</l>
</lg>
<lg>
<l>fra le balze dei ripidi sentieri</l>
<l>Voi, o Maria, Voi che date al vento</l>
<l>il dolce riso e i bei capelli neri!</l>
</lg>
</lg>
</div1>

<div1 type="poesia">
<head>33</head>
<head>A UN DEMAGOGO</head>
<lg type="non-definito">
<lg>
<l>Tu dici bene: è tempo che consacri</l>
<l>ai fratelli la mente che si estolle</l>
<l>anche il Poeta, citaredo folle</l>
<l>rapito negli antichi simulacri!</l>
</lg>
<lg>
<l>Non più le tempie coronate d'acri</l>
<l>serti di rose alla Bellezza molle;</l>
<l>venga all'aperto! Canti tra le folle,</l>
<l>stenda la mano ai suoi fratelli sacri!</l>
</lg>
<lg>
<l>E tu non mi perdoni se m'indugio,</l>
<l>poichè di rose non si fanno spade</l>
<l>per la lotta dei tuoi sogni vermigli...</l>
</lg>
<lg>
<l>Ma un fiore gitterò dal mio rifugio</l>
<l>sempre a chi soffre e sogna e piange e cade.</l>
<l>Eccoti un fiore o tu che mi somigli!</l>
</lg>
</lg>
</div1>


<div1 type="poesia">
<head>34</head>
<head>LA BEATA RIVA</head>
<lg type="non-definito">
<lg>
<l>Quegli che sazio della vita grigia</l>
<l>navigò verso l'isole custodi</l>
<l>una levarsi intese fra melodi</l>
<l>voce più dolce della canna frigia:</l>
</lg>
<lg>
<l>«Uomo! Ritorna sulle tue vestigia</l>
<l>al dolce mondo! Pel tuo bene m'odi!</l>
<l>Chè l'acqua stessa dei canori approdi</l>
<l>quella è che nutre la palude stigia».</l>
</lg>
<lg>
<l>«Con un fiore il passato si cancella!»</l>
<l>«Cancellerai la faccia della Madre</l>
<l>e della Sposa?» — «Tu sola mi piaci!»</l>
</lg>
<lg>
<l>«L'amarsi è bello!» — «Ma tu sei più bella!»</l>
<l>«Fra queste braccia soffrirai!» — «Leggiadre!»</l>
<l>«Verrà la Morte». — «Pur che tu mi baci!»</l>
</lg>
</lg>
</div1>

<div1 type="poesia">
<head>35</head>
<head>«DEMI-VIERGE»</head>
<salute>per A.f.H.</salute>

<lg type="non-definito">
<head>I</head>
<lg>
<l>Non ti conobbi mai. Ti riconosco.</l>
<l>Perchè già vissi; e quando fui ministro</l>
<l>d'un rito osceno, agitator di sistro</l>
<l>t'ho posseduta al limite d'un bosco.</l>
</lg>
<lg>
<l>Bene ravviso il sopracciglio fosco</l>
<l>le bande fulve... Chi segnò di bistro</l>
<l>l'occhio caprino gelido sinistro?</l>
<l>Or ti rivedo in un giardino tosco,</l>
</lg>
<lg>
<l>vergine impura, dopo mille e mille</l>
<l>anni d'esilio. Tu, fatta Britanna,</l>
<l>scendi in Italia a ricercarvi il sogno.</l>
</lg>
<lg>
<l>Sono tre mila anni che t'agogno!</l>
<l>Ma com'è lungi il sogno che m'affanna!</l>
<l>Dove sono la tunica e le armille?</l>
</lg>
</lg>

<lg type="non-definito">
<head>II</head>
<lg>
<l>Dove sono la tunica e le armille</l>
<l>d'elettro che portavi a Siracusa?</l>
<l>E le fontane e i templi d'Aretusa</l>
<l>e l'erme e gli oleandri delle ville?</l>
</lg>
<lg>
<l>Del tempo ti restò nelle pupille</l>
<l>soltanto la lussuria che t'accusa,</l>
<l>vergine impura dalla fronte chiusa</l>
<l>tra le due bande lucide e tranquille.</l>
</lg>
<lg>
<l>E questa sera tu lasci le danze</l>
<l>(per quel ricordo al limite d'un bosco?)</l>
<l>tutta fremendo, come un'arpa viva.</l>
</lg>
<lg>
<l>Giungono i suoni dalle aperte stanze</l>
<l>fin nel giardino... O bocca! Riconosco</l>
<l>bene il profumo della tua genciva!</l>
</lg>
</lg>
</div1>

<div1 type="poesia">
<head>36</head>
<head>MAMMINA DICIOTTENNE</head>
<salute>Per la signora M.L.S.</salute>
<lg type="non-definito">
<lg>
<l>Non mai — dico non mai — così m'infiamma</l>
<l>il senso d'una vita bella e forte</l>
<l>come quando apparite nelle corte</l>
<l>gonnelle d'alpinista: esile damma!</l>
</lg>
<lg>
<l>Non m'irridete! Chè nessuna fiamma</l>
<l>come costoro che vi fan coorte</l>
<l>m'invita a seguitar la vostra sorte,</l>
<l>o Margherita, giovinetta mamma.</l>
</lg>
<lg>
<l>O Margherita, mamma diciottenne,</l>
<l>chinatevi sul bimbo vostro, e ad ogni</l>
<l>bacio s'unisca l'oro delle teste.</l>
</lg>
<lg>
<l>Guardandovi così fu che mi venne</l>
<l>come un rimorso di cattivi sogni</l>
<l>e un desiderio di parole oneste.</l>
</lg>
</lg>
</div1>

<div1 type="poesia">
<head>37</head>
<head>ELOGIO DEL SONETTO</head>
<lg type="sonetto">
<lg type="quartina">
<l>Lodati, o Padri, che per le Madonne</l>
<l>amate nel platonico supplizio,</l>
<l>edificaste il nobile edifizio</l>
<l>eretto su quattordici colonne!</l>
</lg>
<lg type="quartina">
<l>Nulla è più dolce al vivere fittizio</l>
<l>di te, compenso della notte insonne,</l>
<l>non la capellatura delle donne</l>
<l>non metri novi in gallico artifizio.</l>
</lg>
<lg type="terzina">
<l>Nessuna forma dà questa che dài</l>
<l>al sognatore ebbrezza non dicibile</l>
<l>quand'egli con sagacia ti prepari!</l>
</lg>
<lg type="terzina">
<l>O forma esatta più che ogn'altra mai,</l>
<l>prodigio di parole indistruttibile</l>
<l>come i vecchi gioielli ereditari!</l>
</lg>
</lg>
</div1>

<div1 type="poesia">
<head>38</head>
<head>L'INVITO</head>
<lg type="non-definito">
<lg>
<l>Uscite, o capre, or che la Luna attinga</l>
<l>la prateria! Il pecoraio dorme.</l>
<l>Giunge sul vento, nella pace enorme</l>
<l>il suono della mitica siringa.</l>
</lg>
<lg>
<l>Dolce richiamo! Il dèmone vi cinga</l>
<l>danzando erette. Andate orme su l'orme</l>
<l>dell'amatore musico biforme,</l>
<l>inebbriate della sua lusinga.</l>
</lg>
<lg>
<l>Danzate, o capre! Steso sulla madia,</l>
<l>chiusi gli orecchi nel berretto frigio</l>
<l>il pecoraio dorme alle Capanne.</l>
</lg>
<lg>
<l>O risognate i monti dell'Arcadia,</l>
<l>dimenticate l'onta ed il servigio</l>
<l>sulla dolcezza delle sette canne!</l>
</lg>
</lg>
</div1>

<div1 type="poesia">
<head>39</head>
<head>I FRATELLI</head>
<lg type="non-definito">
<lg>
<l>Nell'impero dell'acque e delle nubi</l>
<l>dove regnava il pecoraio e il gregge,</l>
<l>o Numero, già fatta è la tua legge</l>
<l>dalla potenza delli ordegni indubi.</l>
</lg>
<lg>
<l>Conduce un filo il moto che tu rubi</l>
<l>all'acqua e vola cento miglia e regge</l>
<l>gli opifici rombanti di pulegge</l>
<l>e di magli terribili e di tubi.</l>
</lg>
<lg>
<l>Ben riconosco il Verso tuo fratello</l>
<l>onnipossente Numero! Tu fai</l>
<l>a noi men disagevole il sentiero.</l>
</lg>
<lg>
<l>E il tuo parente più leggiadro e snello</l>
<l>ci fiorisce le soste di rosai</l>
<l>e di menzogne dolci più del Vero.</l>
</lg>
</lg>
</div1>

<div1 type="poesia">
<head>40</head>
<head>IL MODELLO</head>
<lg type="non-definito">
<lg>
<l>Perchè non tenteremo la fortuna</l>
<l>d'un bel sonetto biascicante in ore</l>
<l>e dove il core rimi con amore</l>
<l>e dove luna rimi con laguna?</l>
</lg>
<lg>
<l>Pensiero! — E non bellezza inopportuna.</l>
<l>Sincerità! — Il tema delle «otto ore».</l>
<l>Amore! — Un tal che si trapassa il core</l>
<l>per una sarta, al chiaro della luna...</l>
</lg>
<lg>
<l>«Ma che arte, che lima! Chi s'adopra,</l>
<l>scrivendo, a farsi intendere con poca</l>
<l>fatica, sarà valido e sincero... »</l>
</lg>
<lg>
<l>Così farò. Così, lasciata l'opra</l>
<l>del paiolo e del mestolo la cuoca</l>
<l>dirà con te: «Ma qui c'è del pensiero!»</l>
</lg>
</lg>
</div1>

<div1 type="poesia">
<head>41</head>
<head>«<foreign lang="lat">NON RADICE, SED VERTICE...</foreign>»</head>
<salute>a Golia per la molto fogazzariana Circe famelica che tu sai...</salute>
<lg type="non-definito">
<lg>
<l>Un tulle, verdognolo d'alga,</l>
<l>l'avvolge: bellissimo all'occhio,</l>
<l>ed Ella m'accenna dal cocchio —</l>
<l>si sfolla il teatro — ch'io salga:</l>
</lg>
<lg>
<l>«Positivista irredento,</l>
<l>un'ora fraterna e un the raro</l>
<l>a casa vo' darle e il commento</l>
<l>dell'opere di Fogazzaro».</l>
</lg>
<lg>
<l>Sì! Vengo! Ideale, convertici</l>
<l>gli ardori dell'anime calme;</l>
<l>uniscile come le palme</l>
<l>toccantesi solo coi vertici.</l>
</lg>
<lg>
<l>Le forme bellissime sue</l>
<l>non curo, o Signora! Il Maestro</l>
<l>(non so se pudìco o maldestro)</l>
<l>ci vieta servircene a due.</l>
</lg>
<lg>
<l>Daniele non bacia la bocca</l>
<l>ma fugge per Fede e Speranza,</l>
<l>vaporeggiando a distanza</l>
<l>l'amor della Donna non tocca.</l>
</lg>
<lg>
<l>Ah! Lungi l'orrore dei sensi!</l>
<l>E noi penseremo, o Signora,</l>
<l>l'azzurreggiante d'incensi</l>
<l>Cappella Sistina canora.</l>
</lg>
<lg>
<l>Papaveri! E l'ora più blanda</l>
<l>faremo, Signora, con quella</l>
<l>del Sonno tremenda sorella:</l>
<l>(prodigio di versi!... ) Miranda.</l>
</lg>
<lg>
<l>Dispongo le carni compunte,</l>
<l>Marchesa, mia pura sorella,</l>
<l>la palma pensando, che snella</l>
<l>non lega le basi alle punte.</l>
</lg>
<lg>
<l>Le basi... le punte incorrotte...</l>
<l>il the... Fogazzaro... Marchesa!</l>
<l>Ma questo sparato mi pesa!</l>
<l>Non ho la camicia da notte...</l>
</lg>
</lg>
</div1>

<div1 type="poesia">
<head>42</head>
<lg type="non-definito">
<lg>
<l>Perchè nella tua favola compianta —</l>
<l>Renzo Stecchetti, musa prediletta</l>
<l>dello scolaro e della feminetta —</l>
<l>resusciti un passato che m'incanta?</l>
</lg>
<lg>
<l>Tu mi ricordi l'ottocento e ottanta,</l>
<l>mi ricordi la mamma giovinetta</l>
<l>che ti rilegge e ti ripone in fretta;</l>
<l>e intorno un Maggio antico odora e canta.</l>
</lg>
<lg>
<l>Per quel passato, pel destino bieco</l>
<l>tu mi sei caro, finto morituro</l>
<l>che piangi e imprechi e gemi nello strazio.</l>
</lg>
<lg>
<l>Io non gemo, fratello, e non impreco:</l>
<l>scendo ridendo verso il fiume oscuro</l>
<l>che ci affranca dal Tempo e dallo Spazio.</l>
</lg>
</lg>
</div1>

<div1 type="poesia">
<head>43</head>
<salute>AL MIO ADOLFO</salute>
<lg type="non-definito">
<lg>
<l>Ofo ha il naso a patatina</l>
<l>Nani fatto a pisellino.</l>
<l>Si risveglian la mattina</l>
<l>stretti insiem vicin vicino.</l>
</lg>
<lg>
<l>Ofo dice scimiottino</l>
<l>Nani dice scimiottina.</l>
<l>E posando la testina</l>
<l>fa la nanna in l'angolino.</l>
</lg>
</lg>
</div1>

<div1 type="poesia">
<head>44</head>
<head>L'ALTRO</head>
<lg type="non-definito">
<lg>
<l>L'Iddio che a tutto provvede</l>
<l>poteva farmi poeta</l>
<l>di fede: l'anima queta</l>
<l>avrebbe cantata la Fede.</l>
</lg>
<lg>
<l>Mi è strano l'odore d'incenso,</l>
<l>ma pur ti perdono l'aiuto</l>
<l>che non mi desti se penso</l>
<l>che avresti anche potuto,</l>
</lg>
<lg>
<l>invece di farmi gozzano</l>
<l>un po' scimunito, ma greggio,</l>
<l>farmi g&lt;abriel&gt; dannunziano:</l>
<l>sarebbe stato ben peggio!</l>
</lg>
<lg>
<l>Buon Dio e puro conserva</l>
<l>questo mio stile che pare</l>
<l>lo stile d'uno scolare</l>
<l>corretto un po' da una serva.</l>
</lg>
<lg>
<l>Non ho nient'altro di bello</l>
<l>al mondo, fra crucci e malanni!</l>
<l>M'è come un minore fratello,</l>
<l>un altro gozzano: a tre anni.</l>
</lg>
<lg>
<l>Gli devo le ore di gaudi</l>
<l>più dolci! Lo tengo vicino</l>
<l>non cedo per tutte <emph>Le Laudi</emph></l>
<l>quest'altro gozzano bambino.</l>
</lg>
<lg>
<l>Gli prendo le piccole dita,</l>
<l>gli faccio vedere pel mondo</l>
<l>la cosa che dicono Mondo</l>
<l>la cosa che dicono Vita.</l>
</lg>
</lg>
</div1>

<div1 type="poesia">
<head>45</head>
<head>NELL'ABAZIA DI S. GIULIANO</head>
<lg type="non-definito">
<lg>
<l>Buon Dio nel quale non credo, buon Dio che non esisti</l>
<l>(non sono gli oggetti mai visti più cari di quelli che vedo?)</l>
</lg>
<lg>
<l>io t'amo! Chè non c'è bisogno di credere in te per amarti</l>
<l>(e forse che credo nell'Arti? E forse che credo nel sogno?)</l>
</lg>
<lg>
<l>Io t'amo, Purissima Fonte, che non esisti! E t'anelo!</l>
<l>(esiste l'azzurro del cielo? Esiste il profilo del monte?)</l>
</lg>
<lg>
<l>M'accolga l'antica Abazia: è ricca di luci e di suoni.</l>
<l>Mi piacciono i frati: son buoni pel cuore in malinconia.</l>
</lg>
<lg>
<l>Son buoni: «Non credi? Che importa! Su entra! Su varca la porta!</l>
<l>Riposati un poco sui banchi! Si accettano tutti gli stanchi!»</l>
</lg>
<lg>
<l>Vi seggo — la mente suasa — ma come potrebbe sedervi</l>
<l>un tale invitato dai servi e non dal padrone di casa.</l>
</lg>
<lg>
<l>«Riposati, o anima sazia! Riposati! Piega i ginocchi</l>
<l>chissà che il Signore ti tocchi! Chissà che ti faccia la grazia!»</l>
</lg>
<lg>
<l>«Mi piace il Signore. Mi garba il volto che gli avete fatto:</l>
<l>oh!, il Nonno! Lo stesso ritratto! Portava anch'egli la barba...</l>
</lg>
<lg>
<l>o preti, ma è assurdo che domini sul Tutto inumano ed amorfo</l>
<l>quell'Essere antropomorfo che hanno creato gli uomini!»</l>
</lg>
<lg>
<l>«Ma non ragionare! L'indagine è quella che offuscati il lume.</l>
<l>Inchìnati sopra il volume, ma senza voltarne le pagine.</l>
</lg>
<lg>
<l>O anima senza conforti, e pensa che solo una fede</l>
<l>rivede la vita, rivede il volto dei poveri morti.</l>
</lg>
<lg>
<l>O Prete, l'amore è un istinto umano. Si spegne alle porte</l>
<l>del Tutto. L'amore e la morte son vani al tomista convinto»</l>
</lg>
</lg>
</div1>


<div1 type="poesia">
<head>46</head>
<lg type="non-definito">
<lg>
<l>Anche te, cara, che non salutai</l>
<l>di qui saluto, ultima. Coraggio!</l>
<l>Viaggio per fuggire altro viaggio.</l>
<l>In alto in alto i cuori! E tu ben sai.</l>
</lg>
<lg>
<l>In alto, in alto i cuori! I marinai</l>
<l>cantano leni, ride l'equipaggio,</l>
<l>l'aroma dell'Atlantico selvaggio</l>
<l>mi guarirà, mi guarirà, vedrai!</l>
</lg>
<lg>
<l>Di qui, fra cielo e mare, o Benedetta,</l>
<l>io ti chiedo perdono nel tuo nome</l>
<l>se non cercai parole alla tua pena,</l>
</lg>
<lg>
<l>se il collo liberai da quella stretta</l>
<l>spezzando il cerchio delle braccia come</l>
<l>si spezza a viva forza una catena!</l>
</lg>
</lg>
</div1>

<div1 type="poesia">
<head>47</head>

<lg type="non-definito">
<head>I</head>
<lg>
<l>Supini al rezzo ritmico del panka.</l>
</lg>
<lg>
<l>Sull'altana di cedro il giorno muore,</l>
<l>giunge dal Tempio un canto or mesto or gaio,</l>
<l>giungono aromi dalla jungla in fiore.</l>
</lg>
<lg>
<l>Bel fiore del carbone e dell'acciaio</l>
<l>Miss Ketty fuma e zufola giuliva</l>
<l>altoriversa nella sedia a sdraio.</l>
</lg>
<lg>
<l>Sputa. Nell'arco della sua saliva</l>
<l>m'irroro di freschezza: ha puri i denti,</l>
<l>pura la bocca, pura la genciva.</l>
</lg>
<lg>
<l>Cerulo-bionda, le mammelle assenti,</l>
<l>ma forte come un giovinetto forte,</l>
<l>vergine folle da gli error prudenti,</l>
</lg>
<lg>
<l>ma signora di sè della sua sorte</l>
<l>sola giunse a Ceylon da Baltimora</l>
<l>dove un cugino le sarà consorte.</l>
</lg>
<lg>
<l>Ma prima delle nozze, in tempo ancora</l>
<l>esplora il mondo ignoto che le avanza</l>
<l>e qualche amico esplora che l'esplora.</l>
</lg>
<lg>
<l>Error prudenti e senza rimembranza:</l>
<l>Ketty zufola e fuma. La virile</l>
<l>franchezza, l'inurbana tracotanza</l>
</lg>
<lg>
<l>attira il mio latin sangue gentile.</l>
</lg>
</lg>

<lg type="non-definito">
<head>II</head>
<lg>
<l>Non tocca il sole le pagode snelle</l>
<l>che la notte precipita. Le chiome</l>
<l>delle palme s'ingemmano di stelle.</l>
</lg>
<lg>
<l>Ora di sogno! E Ketty sogna: «... or come</l>
<l>vivete, se non ricco, al tempo nostro?</l>
<l>È quotato in Italia il vostro nome?</l>
</lg>
<lg>
<l>Da noi procaccia dollari l'inchiostro... »</l>
<l>«Oro ed alloro!» — «Dite e traducete</l>
<l>il più bel verso d'un poeta vostro... »</l>
</lg>
<lg>
<l>Dico e la bocca stridula ripete</l>
<l>in italo-brittanno il grido immenso:</l>
<l>«Due cose belle ha il mon... Perchè ridete?»</l>
</lg>
<lg>
<l>«Non rido. Oimè! Non rido. A tutto penso</l>
<l>che ci dissero ieri i mendicanti</l>
<l>sul <emph>grande amore</emph> e sul <emph>nessun compenso</emph>.</l>
</lg>
<lg>
<l>(Voi non udiste, Voi tra i marmi santi</l>
<l>irridevate i budda millenari,</l>
<l>molestavate i chela e gli elefanti).</l>
</lg>
<lg>
<l>Vive in Italia, ignota ai vostri pari,</l>
<l>una casta felice d'infelici</l>
<l>come quei monni astratti e solitari.</l>
</lg>
<lg>
<l>Sui venti giri non degli edifici</l>
<l>vostri s'accampa quella fede viva,</l>
<l>non su gazzette, come i dentifrici;</l>
</lg>
<lg>
<l>sete di lucro, gara fuggitiva,</l>
<l>elogio insulso, ghigno degli stolti</l>
<l>più non attinge la beata riva;</l>
</lg>
<lg>
<l>l'arte è paga di sè, preclusa ai molti,</l>
<l>a quegli data che di lei si muore... »</l>
<l>Ma intender non mi può, benchè m'ascolti,</l>
</lg>
<lg>
<l>la figlia della cifra e del clamore.</l>
</lg>
</lg>

<lg type="non-definito">
<head>III</head>
<lg>
<l>Intender non mi può. Tacitamente</l>
<l>il braccio ignudo premo come zona</l>
<l>ristoratrice, sulla fronte ardente.</l>
</lg>
<lg>
<l>Gelido è il braccio ch'ella m'abbandona</l>
<l>come cosa non sua. Come una cosa</l>
<l>non sua concede l'agile persona...</l>
</lg>
<lg>
<l>— «O yes! Ricerco, aduno senza posa</l>
<l>capelli illustri in ordinate carte:</l>
<l>l'Illustrious lòchs collection più famosa.</l>
</lg>
<lg>
<l>Ciocche illustri in scienza in guerra in arte</l>
<l>corredate di firma o documento,</l>
<l>dalla Patti, a Marconi, a Buonaparte...</l>
</lg>
<lg>
<l>(mordicchio il braccio, con martirio lento</l>
<l>dal polso percorrendolo all'ascella</l>
<l>a tratti brevi, come uno stromento)</l>
</lg>
<lg>
<l>e voi potrete assai giovarmi nella</l>
<l>Italia vostra, per commendatizie... »</l>
<l>— «Dischiomerò per Voi l'Italia bella!»</l>
</lg>
<lg>
<l>«Manca D'Annunzio tra le mie primizie;</l>
<l>vane l'offerte furono e gl'inviti</l>
<l>per tre capelli della sua calvizie... »</l>
</lg>
<lg>
<l>— «Vi prometto sin d'ora i peli ambiti;</l>
<l>completeremo il codice ammirando:</l>
<l>a maggior gloria degli Stati Uniti... ».</l>
</lg>
<lg>
<l>L'attiro a me (l'audacia superando</l>
<l>per cui va celebrato un cantarino</l>
<l>napolitano, dagli Stati in bando... ).</l>
</lg>
<lg>
<l>Imperterrita indulge al resupino,</l>
<l>al temerario — o Numi! — che l'esplora</l>
<l>tesse gli elogi di quel suo cugino,</l>
</lg>
<lg>
<l>ma sui confini ben contesi ancora</l>
<l>ben si difende con le mani tozze,</l>
<l>al pugilato esperte... In Baltimora</l>
</lg>
<lg>
<l>il cugino l'attende a giuste nozze.</l>
</lg>
</lg>
</div1>

<div1 type="poesia">
<head>48</head>
<lg type="non-definito">
<lg>
<l>Tutto ignoro di te: nome e cognome,</l>
<l>l'occhio, il sorriso, la parola, il gesto;</l>
<l>e sapere non voglio e non ho chiesto</l>
<l>il colore nemmen delle tue chiome.</l>
</lg>
<lg>
<l>Ma so che vivi nel silenzio e come</l>
<l>care ti sono le mie rime: questo</l>
<l>ti fa sorella nel mio sogno mesto,</l>
<l>o amica senza volto e senza nome!</l>
</lg>
<lg>
<l>Fuori del sogno fatto di rimpianto</l>
<l>forse non mai, non mai c'incontreremo,</l>
<l>forse non ti vedrò, non mi vedrai.</l>
</lg>
<lg>
<l>Ma più di quella che ci siede accanto</l>
<l>cara è l'amica che non mai vedremo;</l>
<l>supremo è il bene che non giunge mai!</l>
</lg>
</lg>
</div1>

<div1 type="poesia">
<head>49</head>
<lg type="non-definito">
<lg>
<l>Ah! Difettivi sillogismi! L'io</l>
<l>che c'è sì caro muore ad ogni istante</l>
<l>senza rimpianto. Muore nel riposo</l>
<l>e nella veglia. Un calice di vino</l>
<l>un grano d'oppio uno sbigottimento</l>
<l>una ferita, basta a dileguarlo.</l>
<l>Ma ci acqueta il pensiero che al risveglio</l>
<l>ritroveremo intatto e vigilante</l>
<l>il buono fanciulletto interiore</l>
<l>che ci ripete d'esser sempre noi...</l>
<l>Ah! Fanciullesca è veramente questa</l>
<l>anima semplicetta che riduce</l>
<l>alla nostra stadera l'infinito;</l>
<l>nutre speranze, chiede privilegi</l>
<l>più spaventosi del più spaventoso</l>
<l>nulla, chè il nulla è non poter morire.</l>
<l>Come pensare senz'abbrividire</l>
<l>tutta l'eternità chiusa nell'io</l>
<l>in questo angusto carcere terreno?</l>
<l>Quasi bramosi fantolini e vani</l>
<l>preghiamo un bene e non sappiamo quale.</l>
<l>Quando per anni o per follia s'offusca</l>
<l>l'altrui cervello quella decadenza</l>
<l>più non c'inqueta della decadenza</l>
<l>corporea. Permane la speranza</l>
<l>che l'io del caro sopravviva ancora</l>
<l>mentre è già come se non fosse più.</l>
<l>Ora se quasi ci si acqueta in vita</l>
<l>allo sfacelo della mente immemore</l>
<l>che mai vogliamo dalla morte immune?</l>
</lg>
<lg>
<l>Questa cosa di noi che vuol persistere</l>
<l>indefinita è dunque indefinibile</l>
<l>come il raggio ch'emana dalla lampada</l>
<l>come il suono che emana dal liuto;</l>
<l>lampada e liuto sono tra gli arredi</l>
<l>più famigliari e semplici che posso</l>
<l>scomporre ricomporre con le mani;</l>
<l>il mistero m'appare se mi chiedo</l>
<l>che sia, di dove venga, dove vada</l>
<l>il prodigio del suono e della luce...</l>
<l>Oimè! L'essenza che rivibra in noi</l>
<l>non può per intelletto esser compresa</l>
<l>da poi che l'io solo con se stesso,</l>
<l>soggetto, oggetto della conoscenza,</l>
<l>come uno specchio vano si moltiplica</l>
<l>inutilmente ed infinitamente</l>
<l>e nel riflesso è prigioniero il raggio</l>
<l>di verità che l'occhio non discerne.</l>
<l>Giova quindi sottrarci all'incantesimo</l>
<l>alla voce che implora di rivivere</l>
<l>come a un morbo insanabile terrestre.</l>
</lg>
<lg>
<l>Negli attimi di grazia, quando l'io</l>
<l>dilegua nei pensier contemplativi</l>
<l>quando l'istinto tace e si compiace</l>
<l>nella gioia dell'utile non nostro</l>
<l>o freme ad una strofe ad una musica</l>
<l>nell'ebbrezza senz'utile dell'arte</l>
<l>forse ci giunge il pallido riflesso</l>
<l>d'una luce remota, della vita</l>
<l>che ci attende al di là, nel puro spirito,</l>
<l>nel non essere noi, nell'ineffabile.</l>
<l>È la fede che Socrate morente</l>
<l>predicava all'alunno: «Datti pace!</l>
<l>Non morirò: seppelliranno l'altro».</l>
<l>È la luce che Baghava Purana</l>
<l>rivelava sul tronco del palmizio:</l>
<l>«Solo eterno è lo spirito. Non piangere</l>
<l>su te su me su altri. Perchè l'io</l>
<l>ed il non io son frutto d'ignoranza.</l>
<l>Desideravi un figlio, o Re: l'avesti;</l>
<l>oggi provi lo strazio del distacco,</l>
<l>strazio che dànno tutte le fortune</l>
<l>a chi s'illude e pensa durature</l>
<l>l'apparenze caduche della vita.</l>
<l>Solo eterno è lo spirito. Nei tempi</l>
<l>chi fu per te quel figlio che tu piangi?</l>
<l>Chi tu fosti per lui? Che voi sarete</l>
<l>l'uno per l'altro nell'ignoto andare?</l>
<l>Sabbia del mare, foglie date al vento...</l>
<l>Solo eterno è lo spirito. Consolati».</l>
<l>Ma il Re singhiozza disperato ancora</l>
<l>e pel prodigio d'uno di quei rishy</l>
<l>l'anima si ridesta nel cadavere,</l>
<l>si guarda intorno sbigottita, dice:</l>
<l>«In quale delle innumeri apparenze</l>
<l>d'animali, di uomini, di devhas</l>
<l>m'ebbi per padre questo che m'abbraccia?</l>
<l>Non mi toccare: io non ti riconosco.</l>
<l>O tu che piangi su di me non piangere.</l>
<l>Solo eterno è lo spirito. Consolati!»</l>
<l>Così parlato il giovinetto muore</l>
<l>un'altra volta. L'anima s'invola</l>
<l>eternamente. E il Re non piange più.</l>
</lg>
</lg>
</div1>

<div1 type="poesia">
<head>50</head>
<head>LE NON GODUTE C.V.</head>
<lg type="non-definito">
<lg>
<l>Desiderate più delle devote</l>
<l>che lasceremmo già senza rimpianti,</l>
<l>amiche, alcune, delle nostre amanti</l>
<l>altre note per nome ed altre ignote</l>
<l>passano, ai nostri giorni, con il viso</l>
<l>seminascosto dal cappello enorme,</l>
<l>svegliando il desiderio che dorme</l>
<l>col baleno degli occhi e del sorriso.</l>
</lg>
<lg>
<l>E l'affanno sottile non ci lascia</l>
<l>tregua; ma più si intorbida e si affina</l>
<l>idealmente lungo la guaina</l>
<l>morbida della veste che le fascia...</l>
<l>Desiderate e non godute — ancora</l>
<l>nessuna prova ci deluse — alcune</l>
<l>serbano come una purezza immune</l>
<l>dalla folla che passa e che le sfiora.</l>
</lg>
<lg>
<l>Altre, consunte taciturne assorte</l>
<l>guardano e non sorridono: ma sembra</l>
<l>che la profferta delle belle membra</l>
<l>renda l'Amore simile alla Morte;</l>
<l>ardenti tutte d'una febbre, e cieche</l>
<l>di vanità: biondissime d'un biondo</l>
<l>oro, le cinge il pettine secondo</l>
<l>l'antica foggia delle donne greche.</l>
</lg>
<lg>
<l>Per altre il nodo greve dell'oscura</l>
<l>treccia è d'insostenibile tormento:</l>
<l>sembra che il collo, esile troppo, a stento</l>
<l>sorregga il peso dell'acconciatura;</l>
<l>l'opera dei veleni in altre adempie</l>
<l>un prodigio purpureo: le chiome</l>
<l>splendono di riflessi senza nome</l>
<l>dilatandosi ai lati delle tempie...</l>
</lg>
<lg>
<l>Belle promesse inutili d'un bene</l>
<l>lusingatore della nostra brama,</l>
<l>quando una sola donna che non s'ama</l>
<l>c'incatena con tutte le catene;</l>
<l>quando ogni giorno l'anima delusa</l>
<l>sente che sfugge il meglio della vita,</l>
<l>come sfugge la sabbia tra le dita</l>
<l>stretta nel cavo della mano chiusa...</l>
</lg>
<lg>
<l>Le incontrammo dovunque: nelle sere</l>
<l>di teatro, alla luce che c'illude;</l>
<l>la bella curva delle spalle ignude</l>
<l>ci avvinse del suo magico potere;</l>
<l>e quando l'ombra si abbattè su loro</l>
<l>addensandosi cupa entro le file</l>
<l>dei palchi, il freddo lampo d'un monile</l>
<l>fu l'indice del duplice tesoro.</l>
</lg>
<lg>
<l>E le avemmo compagne, ma per brevi</l>
<l>ore, in viaggi taciti, in ritorni,</l>
<l>le ritrovammo dopo pochi giorni</l>
<l>nei rifugi dell'Alpi, tra le nevi;</l>
<l>le ritrovammo sulla spiaggia, al mare,</l>
<l>dove la brama ci ferì più acuta:</l>
<l>ah! Per quella signora sconosciuta</l>
<l>ore insonni, alla notte, lungo il mare!...</l>
</lg>
<lg>
<l>Chi sono? E dove vanno? Dove vanno</l>
<l>le creature nomadi? Per quanti</l>
<l>anni, nel tempo, furono gli amanti</l>
<l>presi e delusi dall'eterno inganno?</l>
<l>Ah! Noi saremmo lieti d'un destino</l>
<l>impreveduto che ce le ponesse</l>
<l>a fianco, tristi e pellegrine anch'esse</l>
<l>nel nostro malinconico cammino.</l>
</lg>
<lg>
<l>Più d'un inganno lasciò largo posto</l>
<l>a più d'una ferita ancora viva...</l>
<l>Taluna — intatta — ci attirò furtiva</l>
<l>seco, ma per un utile nascosto;</l>
<l>altre, già quasi vinte, quasi dome,</l>
<l>nella nostra fiducia troppo inerte,</l>
<l>fantasticate quali prede certe,</l>
<l>furono salve, non sappiamo come...</l>
</lg>
<lg>
<l>Ed altre... Ma perchè tanti ricordi</l>
<l>salgono dall'inutile passato?</l>
<l>Salgono, col profumo del passato,</l>
<l>da un cofanetto pieno di ricordi:</l>
<l>ed ecco i segni, ecco le cose mute,</l>
<l>superstiti d'amori nuovi e vecchi</l>
<l>lettere stinte, nastri, fiori secchi</l>
<l>delle godute e delle non godute...</l>
</lg>
<lg>
<l>Desideri e stanchezze, indizi certi</l>
<l>d'un avvenire dedito all'ambascia</l>
<l>torbida, che ci schianta e che ci sfascia</l>
<l>rendendoci più tristi e più deserti...</l>
<l>Eppure, un giorno, questa febbre interna</l>
<l>parve svanire: quando ci s'accorse,</l>
<l>tardi, di quella che sarebbe forse</l>
<l>per noi la sola vera amante eterna...</l>
</lg>
<lg>
<l>Tanto l'amammo per quel solo istante</l>
<l>ch'ella si volse pallida su noi</l>
<l>nell'offerta di un attimo, ma poi</l>
<l>sparve, ella pure; sparve, come tante</l>
<l>altre donne che passano, col viso</l>
<l>seminascosto dal cappello enorme</l>
<l>inasprendo la brama che non dorme</l>
<l>col baleno degli occhi e del sorriso...</l>
</lg>
</lg>
</div1>

<div1 type="poesia">
<head>51</head>
<head>LA STATUA E IL RAGNO CROCIATO</head>
<lg type="non-definito">
<lg>
<l>Io so il mistero di colei che abbassa</l>
<l>l'antiche ciglia in vigilanza estrema,</l>
<l>quasi, nel marmo trepidando, tema</l>
<l>d'aggrovigliare un'esile matassa.</l>
</lg>
<lg>
<l>Io so. Guardate contro il sole: passa</l>
<l>dall'una all'altra mano e splende e trema</l>
<l>il filo che un'epeira diadema</l>
<l>conduce senza spola e senza cassa.</l>
</lg>
<lg>
<l>Aracne fu pietosa. E chi non mai</l>
<l>più rivedrà la terra sacra abbassa</l>
<l>le ciglia illuse e vede il Mare Egeo,</l>
</lg>
<lg>
<l>vede una schiava, al ritmo dei telai,</l>
<l>appenderle dal plinto una matassa:</l>
<l>e canta un canto dolce il gineceo.</l>
</lg>
</lg>
</div1>

<div1 type="poesia">
<head>52</head>
<head>LA BALLATA DELL'UNO</head>
<lg type="non-definito">
<lg>
<l>L'Uno è tutto esaurito,</l>
<l>non lo trova più nessuno,</l>
<l>a chi dà copia dell'Uno</l>
<l>un milione è profferito.</l>
</lg>
<lg>
<l>Col più gran caffè concerto</l>
<l>vien Giolitti un poco male</l>
<l>per un male un poco incerto,</l>
<l>vien con tutto il personale</l>
<l>del Suffragio Universale.</l>
<l>Ma — pagliaccio o rosso o bruno —</l>
<l>tutti chiedono dell'Uno,</l>
<l>l'Uno già tutto esaurito.</l>
</lg>
<lg>
<l>Finalmente il Vaticano</l>
<l>lascia il Papa ed il Concilio,</l>
<l>balla il tango col Sovrano</l>
<l>dal garofano vermiglio.</l>
<l>Tutti vanno in visibilio:</l>
<l>il prelato col tribuno,</l>
<l>tutti chiedono dell'Uno:</l>
<l>l'Uno — ahimè — tutto esaurito!</l>
</lg>
<lg>
<l>Trema all'Uno e terra e mare!</l>
<l>la San Giorgio per isbaglio</l>
<l>si rimette a galleggiare,</l>
<l>perciò grato l'ammiraglio</l>
<l>contro un già prossimo incaglio</l>
<l>contro i tiri di Nettuno</l>
<l>premunirsi vuol dell'Uno,</l>
<l>l'Uno — ohimè — tutto esaurito.</l>
</lg>
<lg>
<l>Stanco d'essere il fantoccio</l>
<l>d'un insipido frasario</l>
<l>grida Verdi: Alfin mi scoccio</l>
<l>di cotesto centenario.</l>
<l>Qui m'annoio solitario.</l>
<l>Ecco il Numero. Ma l'Uno?</l>
<l>L'Uno — ohimè — non l'ha nessuno,</l>
<l>l'Uno è già tutto esaurito!</l>
</lg>
<lg>
<l>Levigandosi l'alloro</l>
<l>Gabriele inqueto appare:</l>
<l>un mistero: il Pomo d'oro</l>
<l>ben volevo ricercare</l>
<l>sul rarissimo esemplare.</l>
<l>Gabriele andrà digiuno;</l>
<l>splende il numero, ma l'Uno,</l>
<l>l'Uno è già tutto esaurito.</l>
</lg>
<lg>
<l>Vien Mascagni truce in vista</l>
<l>chè su l'Uno spera già</l>
<l>e già teme un'intervista</l>
<l>«Poichè io sono — ognun lo sa —</l>
<l>mammoletta d'umiltà... »</l>
<l>— Che voi siate un fiore o un pruno,</l>
<l>gran maestro, fa tutt'uno,</l>
<l>l'Uno è già tutto esaurito.</l>
</lg>
<lg>
<l>Tèrèsah, Carola, Amalia,</l>
<l>l'altre insigni letterate,</l>
<l>che oggi infiammano l'Italia,</l>
<l>si presentano infiammate</l>
<l>come tante forsennate:</l>
<l>un prurito inopportuno</l>
<l>tutte sentono dell'Uno,</l>
<l>l'Uno — ohimè — tutto esaurito.</l>
</lg>
<lg>
<l>Non resiste la Gioconda,</l>
<l>balza fuori arguta e gaia</l>
<l>con la sua facciona tonda</l>
<l>di perfetta giornalaia.</l>
</lg>
<lg>
<l>Cento quindici migliaia</l>
<l>mi richiedono dell'Uno!</l>
<l>A chi dà copia dell'Uno</l>
<l>un milione è profferito.</l>
</lg>
<lg>
<l>Oh successo inopportuno!</l>
<l>L'Uno è già tutto esaurito!</l>
</lg>
</lg>
   </div1>
<div1 type="poesia">
<head>53</head>
<head>PRIMAVERE ROMANTICHE</head>
<p><emph>Tu parlavi, Mamma: la melodia della voce suscitava alla mia mente la visione del tuo sogno perduto. Or ecco: ho imprigionato il sogno con una sottile malia di sillabe e di versi, e te lo rendo perchè tu riviva le gioie della giovinezza.</emph></p>
<lg type="non-definito">
<lg>
<l>Non turbate il silenzio. Tutto tace</l>
<l>verso la donna rivestita a lutto:</l>
<l>la campagna, lo stagno, il cielo, tutto</l>
<l>illude la dolente... O pace! pace!</l>
</lg>
<lg>
<l>Oh pace, pace! Poichè nulla spera</l>
<l>ormai la donna declinante. Invano</l>
<l>fiorisce di viole il colle e il piano:</l>
<l>non ritorna per lei la primavera.</l>
</lg>
<lg>
<l>Oh antiche primavere! Oh i suoi vent'anni</l>
<l>ohimè per sempre dileguati. Quanto,</l>
<l>oh quanto ella ha sofferto e come ha pianto!</l>
<l>Atroci sono stati i suoi affanni.</l>
</lg>
<lg>
<l>Nulla più spera ormai: però la bella</l>
<l>timida primavera che sorride</l>
<l>dilegua la mestizia che la uccide,</l>
<l>e un sogno antico in lei si rinnovella.</l>
</lg>
<lg>
<l>Non pure ieri il piede ella volgea</l>
<l>allo stagno che l'isola circonda?</l>
<l>Ella recava un libro ove la bionda</l>
<l>reina per il paggio si struggea:</l>
</lg>
<lg>
<l>(avea il volume incisioni rare</l>
<l>dove il bel paggio con la mano manca</l>
<l>alla donna offeria la rosa bianca</l>
<l>e s'inchinava in atto d'adorare).</l>
</lg>
<lg>
<l>O sogni d'altri tempi, o tanto buoni</l>
<l>sogni d'ingenuità e di candore,</l>
<l>non sapevate il vuoto e il vostro errore</l>
<l>o innocenti d'allor decameroni!</l>
</lg>
<lg>
<l>Ella col libro qui venia leggendo</l>
<l>e a quando a quando in terra s'inchinava</l>
<l>la mammola, l'anemone, e la flava</l>
<l>primula prestamente raccogliendo.</l>
</lg>
<lg>
<l>Oh tutto ella ricorda: le turchine</l>
<l>rose trapunte della bianca veste,</l>
<l>la veste bianca in seta, e la celeste</l>
<l>fascia che le gonfiava il crinoline.</l>
</lg>
<lg>
<l>Poi apriva il cancello, e il ponte stesso</l>
<l>dove or riposa la persona stanca</l>
<l>allora trascorreva agile e franca</l>
<l>nè s'indugiava come indugia adesso.</l>
</lg>
<lg>
<l>Poi entrava nell'isola, e furtiva</l>
<l>in fra il tronco del tremulo e del faggio</l>
<l>guatava se al boschivo romitaggio</l>
<l>l'amico del suo sogno conveniva.</l>
</lg>
<lg>
<l>Oh tutto ella ricorda! Ecco apparire</l>
<l>l'Amato: giunge al margine del vallo</l>
<l>dell'acque, e raffrenando il suo cavallo</l>
<l>il cancello la supplica d'aprire.</l>
</lg>
<lg>
<l>«Non dunque accetta è l'umile dimanda</l>
<l>del vostro paggio, o bella castellana?</l>
<l>Combattuto ha per voi; fatto gualdana</l>
<l>egli ha per voi, magnifica Jolanda».</l>
</lg>
<lg>
<l>Egli disse per gioco. D'un soave</l>
<l>sorriso ella rispose: assai le piacque</l>
<l>il madrigale, ed al di là dell'acque,</l>
<l>sorridendo d'amor, getta la chiave.</l>
</lg>
<lg>
<l>Oh tutto ella rammemora. Non fu</l>
<l>ieri? No, non fu ieri. Il lungo affanno</l>
<l>ella dunque già scorda? O atroce inganno,</l>
<l>quel dolce aprile non verrà mai più!...</l>
</lg>
<lg>
<l>Non turbate il silenzio. Tutto tace</l>
<l>verso la donna rivestita a lutto,</l>
<l>la campagna, lo stagno, il cielo, tutto</l>
<l>illude la dolente... O pace, pace!</l>
</lg>
</lg>
</div1>

<div1 type="poesia">
<head>54</head>
<head>IL COMMESSO FARMACISTA</head>
<lg type="non-definito">
<lg>
<l>Ho per amico un bell'originale</l>
<l>commesso farmacista. Mi conforta</l>
<l>col ragionarmi della sposa, morta</l>
<l>priva di nozze del mio stesso male.</l>
</lg>
<lg>
<l>«Lei guarirà: coi debiti riguardi,</l>
<l>lei guarirà. Lei può curarsi in ozio;</l>
<l>ma pensi una modista, in un negozio...</l>
<l>Tossiva un poco... me lo scrisse tardi.</l>
</lg>
<lg>
<l>Torna!... Tornò, sì, morta, al suo villaggio.</l>
<l>Pagai le spese del viaggio. E costa!</l>
<l>Vede quel muro bianco a mezza costa?</l>
<l>È il cimitero piccolo e selvaggio.</l>
</lg>
<lg>
<l>Mah! Più ci penso e più mi pare un sogno.</l>
<l>La dovevo sposare nell'aprile;</l>
<l>nell'aprile morì di mal sottile.</l>
<l>Vede che piango... non me ne vergogno».</l>
</lg>
<lg>
<l>Piangeva. O morta giovane modista,</l>
<l>dal cimitero pendulo fra i paschi</l>
<l>non vedi il pianto sopra i baffi maschi</l>
<l>del fedele commesso farmacista?</l>
</lg>
<lg>
<l>«Lavoro tutto il giorno: avrei bisogno</l>
<l>a sera, di svagarmi; lo potrei...</l>
<l>Preferisco restarmene con lei</l>
<l>e faccio versi... non me ne vergogno».</l>
</lg>
<lg>
<l>Sposa che senza nozze hai già varcato</l>
<l>la fiumana dell'ultima rinunzia,</l>
<l>vedi lo sposo che per te rinunzia</l>
<l>alle dolci serate del curato?</l>
</lg>
<lg>
<l>Vedi che, solo, e affaticati gli occhi</l>
<l>fra scatole, barattoli, cartine,</l>
<l>preferisce le sue veglie meschine</l>
<l>alle gioie del vino e dei tarocchi?</l>
</lg>
<lg>
<l>«Non glie li dico: chè una volta detti</l>
<l>quei versi perderebbero ogni pregio;</l>
<l>poi, sarebbe un'offesa, un sacrilegio</l>
<l>per la morta a cui furono diretti.</l>
</lg>
<lg>
<l>Mi pare che soltanto al cimitero,</l>
<l>protetti dalle risa e dallo scherno</l>
<l>i versi del mio povero quaderno</l>
<l>mi parlino di lei, del suo mistero».</l>
</lg>
<lg>
<l>Imaginate con che rime rozze,</l>
<l>con che nefandità da melodramma</l>
<l>il poveretto cingerà di fiamma</l>
<l>la sposa che morì priva di nozze!</l>
</lg>
<lg>
<l>Il cor... l'amor... l'ardor... la fera vista...</l>
<l>il vel... il ciel... l'augel... la sorte infida...</l>
<l>Ma non si rida, amici, non si rida</l>
<l>del povero commesso farmacista.</l>
</lg>
<lg>
<l>Non si rida alla pena solitaria</l>
<l>di quel poeta; non si rida, poi</l>
<l>ch'egli vale ben più di me, di voi</l>
<l>corrosi dalla tabe letteraria.</l>
</lg>
<lg>
<l>Egli certo non pensa all'euritmia</l>
<l>quando si toglie il camice di tela,</l>
<l>chiude la porta, accende la candela</l>
<l>e piange con la sua malinconia.</l>
</lg>
<lg>
<l>Egli è poeta più di tutti noi</l>
<l>che, in attesa del pianto che s'avanza,</l>
<l>apprestiamo con debita eleganza</l>
<l>le fialette dei lacrimatoi.</l>
</lg>
<lg>
<l>Vale ben più di noi che, fatti scaltri,</l>
<l>saputi all'arte come cortigiane,</l>
<l>in modi vari, con lusinghe piane</l>
<l>tentiamo il sogno per piacere agli altri.</l>
</lg>
<lg>
<l>Per lui soltanto il verso messaggiero</l>
<l>va dal finito all'infinito eterno.</l>
<l>«Vede, se chiudo il povero quaderno</l>
<l>parlo con lei che dorme in cimitero».</l>
</lg>
<lg>
<l>A lui soltanto, o gran consolatrice</l>
<l>poesia, tu consoli i giorni grigi,</l>
<l>tu che fra tutti i sogni prediligi</l>
<l>il sogno che si sogna e non si dice.</l>
</lg>
<lg>
<l>«Non glie li dico: chè una volta detti</l>
<l>quei versi perderebbero ogni pregio:</l>
<l>poi sarebbe un'offesa, un sacrilegio</l>
<l>per la morta a cui furono diretti».</l>
</lg>
<lg>
<l>Saggio, tu pensi che impallidirebbe</l>
<l>al mondo vano il fiore di parole</l>
<l>come il cielo notturno che lo crebbe</l>
<l>impallidisce al sorgere del sole.</l>
</lg>
<lg>
<l>Di me molto più saggio, che licenzio</l>
<l>i miei sogni, o fratello, tu mantieni</l>
<l>intatti fra le pillole e i veleni</l>
<l>i sogni custoditi dal silenzio!</l>
</lg>
<lg>
<l>Buon custode è il silenzio. E le tue grida</l>
<l>solo la morta giovane modista</l>
<l>ode: non altri della folla, trista</l>
<l>per chi fraternamente si confida.</l>
</lg>
<lg>
<l>Non si rida, compagni, non si rida</l>
<l>del poeta commesso farmacista.</l>
</lg>
</lg>
</div1>

<div1 type="poesia">
<head>55</head>
<head><foreign lang="ger">IM SPIELE DER WELLEN</foreign></head>
<lg type="non-definito">
<lg>
<l>Tra le sirene che Boecklin gittava</l>
<l>nel fremito dell'onde verdazzurre</l>
<l>una ne manca, appena adolescente,</l>
<l>agile più di tutte e la più bella.</l>
</lg>
<lg>
<l>Poichè non quella che supina ascolta</l>
<l>il Tritone soffiare nella conca,</l>
<l>non quella che si gode la bonaccia</l>
<l>con tre scherzosi albàtri affaticati,</l>
</lg>
<lg>
<l>e non quelle che fuggono al Centauro,</l>
<l>l'una presa alle chiome, l'altra emersa</l>
<l>con volto sorridente, l'altra immersa</l>
<l>col busto, eretta con le gambe snelle:</l>
</lg>
<lg>
<l>non tutte queste vincono la grazia</l>
<l>appena adolescente che abbandona</l>
<l>il mare caro al grande basilese,</l>
<l>il mare Azzurro per il mare Grigio!</l>
</lg>
<lg>
<l>E al mare nostro più non resta viva</l>
<l>che l'immagine fatta di memoria,</l>
<l>svelta nel solco dove più ribolle</l>
<l>la spuma e dove l'onda è tutta gemme!</l>
</lg>
</lg>
</div1>

<div1 type="poesia">
<head>56</head>
<head>PROLOGO</head>
<lg type="non-definito">
<lg>
<l>Dice il Sofista amaro:... il Passato è passato:</l>
<l>è come un'ombra, è come se non fosse mai stato.</l>
<l>Impossibile è trarlo dal sempiterno oblio:</l>
<l>impossibile all'uomo, impossibile a Dio!</l>
<l>Il Passato è passato... Il buon Sofista mente:</l>
<l>basta un accordo lieve e il Passato è presente.</l>
<l>Basta una mano bianca sulla tastiera amica</l>
<l>ed ecco si ridesta tutta la grazia antica!</l>
<l>Anche se il tempo edace o il barbaro cancella</l>
<l>i tesori che all'arte diede l'Italia bella,</l>
<l>v'è un'arte più del marmo, del bronzo duratura</l>
<l>fatta di suoni, fatta di una bellezza pura,</l>
<l>un'arte che sussiste pur tra i tesori infranti</l>
<l>finchè una corda vibri e una fanciulla canti!</l>
<l>Il Seicento rivive con la sua grazia ornata</l>
<l>in Orazio dell'Arpa od in Mazzaferrata;</l>
<l>s'eterna il Settecento più che in marmi o ritratti,</l>
<l>in un motivo lieve di Blangini... Scarlatti...</l>
<l>Melodrammi, oratorii, messe, vespri, mottetti:</l>
<l>odor sacro e profano d'incensi e di belletti!</l>
<l>La musica da camera risorge in guardinfante</l>
<l>tra una dama che ride e un abate galante!</l>
<l>Nè il Settecento solo, ma noi risaliremo</l>
<l>all'origini prime, fino al limite estremo,</l>
<l>quando non anche noto era il cembalo e l'ale</l>
<l>scioglieva il canto al ritmo del liuto provenzale.</l>
<l>Ad evocare il sogno che l'anima riceve</l>
<l>s'alterni la parola nella cornice breve.</l>
<l>Chè pei Maestri antichi non fu la scena immota,</l>
<l>ma sognarono «vive» la sillaba e la nota.</l>
<l>Rivivano quai furono. E dell'età passate</l>
<l>risorgano, col canto, le fogge disusate.</l>
<l>Non per arte femminea, nè per vezzo leggiadro,</l>
<l>ma perchè il vero viva nell'armonia del quadro.</l>
<l>Questo è l'intento nostro. Coi Maestri più noti</l>
<l>e men noti rivivere i secoli remoti.</l>
<l>Nostre canzoni, gemme dei nostri orafi insigni</l>
<l>un po' dimenticate nei loro antichi scrigni!</l>
<l>Tutti i motivi italici noi tratteremo in parte</l>
<l>se fortuna è propizia al nostro sogno d'arte.</l>
<l>Questo è l'intento nostro. E ci valga l'intento,</l>
<l>se le forze non sempre son pari all'argomento.</l>
<l>E — se faremo bene — decretate il successo...</l>
<l>e... se male faremo... applaudite lo stesso!</l>
</lg>
</lg>
</div1>

<div1 type="poesia">
<head>57</head>
<head>CAROLINA DI SAVOIA</head>
<lg type="non-definito">
<lg>
<l>Dopo un anno moriva quella che usciva sposa</l>
<l>da questa Reggia... Visse la vita d'una rosa:</l>
<l>un mattino! Bel fiore non sedicenne ancora</l>
<l>colto da mano ignota in sulla prima aurora!</l>
</lg>
<lg>
<l>«Principessa Maria Carolina Antonietta</l>
<l>di Savoia! Lo sposo da me scelto v'aspetta:</l>
<l>il Duca di Sassonia: Marcantonio Clemente»</l>
<l>... Così parlava il padre, il Re, solennemente.</l>
</lg>
<lg>
<l>— Cognata Carolina — le disse quel mattino —</l>
<l>giunto è l'ambasciatore di Sassonia a Torino!</l>
<l>Verso il promesso sposo tra poco te ne andrai!</l>
<l>— Verso il promesso sposo? Non l'ho veduto mai! —</l>
<l>— Ha visto il tuo ritratto, hai visto il suo: ti piace? —</l>
<l>— Mi piace? È un po' di tela dipinta, che tace...</l>
<l>Oh! sposerei ben meglio un umile artigiano</l>
<l>che il Duca di Sassonia — oimè — così lontano! —</l>
<l>— Un umile artigiano! Son miti le pretese! —</l>
<l>— Oh sposerei ben meglio un povero borghese!... —</l>
<l>— Un povero borghese! Cognata mia bizzosa!... —</l>
<l>E le adattava intanto la ghirlanda di sposa.</l>
<l>Le cameriere intente all'opra delicata</l>
<l>guardavano la bimba pensosa ed accorata.</l>
<l>— Duchessa di Sassonia! Se questo è il mio destino,</l>
<l>non rivedrò l'Italia, non rivedrò Torino!...</l>
</lg>
<lg>
<l>La Regina Maria, Re Vittorio Amedeo,</l>
<l>la Corte, il Clero, i Nobili aprivano il corteo.</l>
<l>Le carrozze di gala avanzavano lente</l>
<l>per Torino infiorata, tra la folla piangente.</l>
<l>— La Bela Carôlin (la folla la chiamava</l>
<l>così, familiarmente, la folla che l'amava!)</l>
<l>La Bela Carôlin ci lascia e va lontano!</l>
<l>Il Duca di Sassonia ha chiesto la sua mano!</l>
<l>L'ambasciatore è giunto e se la porta via...</l>
<l>Nozze senza lo sposo! Oh! che malinconia! —</l>
<l>Malinconiche nozze ed allegrezze vane:</l>
<l>archi di fiori, canti, clangori di campane...</l>
<l>Mille mani plebee cercavano la stretta</l>
<l>della mano ducale, la mano prediletta...</l>
</lg>
<lg>
<l>— Ti segua il voto nostro! Ti benedica Iddio! —</l>
<l>Carolina piangeva a quel supremo addio.</l>
<l>La figlia dalla madre divisa fu — che pena! —</l>
<l>a viva forza, come si spezza una catena...</l>
<l>— Piangete cittadini, piangete il mio destino!</l>
<l>Non rivedrò mia madre, non rivedrò Torino!</l>
</lg>
<lg>
<l>Dopo un anno moriva quella che usciva sposa</l>
<l>da questa Reggia. Visse la vita d'una rosa:</l>
<l>un mattino! E si spense nel paese lontano</l>
<l>senza una mano amica nella piccola mano!</l>
<l>Oggi rivive. Il popolo che l'adorava tanto</l>
<l>la canta. E non è morto chi rivive nel canto!</l>
</lg>
</lg>
</div1>

<div1 type="poesia">
<head>58</head>
<head>LA CULLA VUOTA</head>
<stage>(Una madre giovinetta veglia sulla grande culla velata, accompagnando il dondolio della mano col ritmo del canto).</stage>
<lg type="non-definito">
<lg>
<l>Ninna-nanna, bimbo mio!</l>
<l>Ninna-nanna, dolce Re!</l>
<l>Mentre Mamma pensa a Dio,</l>
<l>c'è il buon Dio che pensa a te!</l>
<l>Quando tu nascesti venne</l>
<l>la Madonna a contemplare,</l>
<l>si fermarono le penne</l>
<l>dei Cherùbi ad adorare!</l>
<l>E nel cielo fu la Stella</l>
<l>e s'udirono parole</l>
<l>e più fulgido fu il Sole</l>
<l>e la Terra fu più bella!</l>
<l>Ninna-nanna, pupo biondo,</l>
<l>Ninna-nanna, dolce Re!</l>
<l>Non si trova in tutto il mondo</l>
<l>pupo bello come te!...</l>
</lg>
</lg>

<stage>(Solleva i veli della cula vuota. La fruga. Balza in piedi, indietreggia barcollando: poi si passa le palme sul volto atterrito, quasi per sentirsi ben viva).</stage>

<l>Vuota è la culla... È vero od è menzogna?</l>
<l>Menzogna atroce, incubo fugace!</l>
<l>Togli al martirio il cuore di chi sogna!</l>

<stage>(Giunge la voce della Morte invisibile. Prima fioca e remota, indi più cruda e distinta).</stage>

<sp><speaker>LA MORTE INVISIBILE</speaker>


<l>Sogno non è! Non incubo fugace.</l>
<l>Tuo figlio non è più! Ma datti pace!</l>
<l>Ma datti pace! Non lagnarti forte,</l>
<l>non ti lagnare a voce così sciolta,</l>
<l>va il tuo lamento, ma nessun l'ascolta.</l>
<l>Povera donna taci! È cosa stolta</l>
<l>cercar d'opporsi a me che son la Morte!</l>

</sp>

<sp><speaker>LA MADRE</speaker>

<l>Oh, voce roca, funebre sul vento</l>
<l>sei tu, la Morte? che m'hai tolto il figlio?</l>
<l>Ah! L'odo urlare, urlare di spavento,</l>
<l>bianco lo vedo com'è bianco un giglio,</l>
<l>un giglio chiuso dall'ossuto artiglio...</l>
</sp>

<stage>(Breve silenzio. Il volto di lei è come quello d'una demente).</stage>

<l>No! Non è vero! È il mio vaneggiamento...</l>

<sp><speaker>LA MORTE</speaker>

<l>Non è vaneggiamento! Il bimbo giace</l>
<l>sotto la terra ancor molle e smossa</l>
<l>ma l'alba nuova sorge e si compiace</l>
<l>d'educar fiori su l'angusta fossa</l>
<l>e l'anima innocente s'è già mossa</l>
<l>verso le stelle per l'eterna pace!</l>
</sp>

<sp><speaker>LA MADRE</speaker>


<l>O Morte, dammi l'angioletto biondo</l>
<l>che tu celasti nella terra oscura;</l>
<l>l'abisso dove giace è troppo fondo</l>
<l>la pietra che lo copre è troppo dura;</l>
<l>scampalo, Morte, dalla sepoltura,</l>
<l>poi manda in sepoltura tutto il mondo!</l>

</sp>

<sp><speaker>LA MORTE</speaker>

<l>Ti rendo il figlio, o donna, ma rammenta</l>
<l>che ti sarà martirio l'avvenire.</l>
</sp>

<sp><speaker>LA MADRE</speaker>

<l>Soffrir pel figlio mio! Non mi spaventa</l>
<l>l'ammonimento ch'io dovrò soffrire;</l>
<l>per veder vivo lui vorrei morire</l>
<l>e nel morire riderei contenta!</l>
</sp>
<sp><speaker>LA MORTE</speaker>

<l>Ti rendo il figlio, o donna, ma t'avverto</l>
<l>che gli scorre il delitto entro le vene!</l>
<l>l'occhio avrà torvo, il cuor di frode esperto...</l>
</sp>

<sp><speaker>LA MADRE</speaker>

<l>Rendimi il figlio! So che mi conviene</l>
<l>col buon consiglio di condurlo al bene,</l>
<l>farne un cuor saggio ed uno sguardo aperto.</l>
</sp>

<sp><speaker>LA MORTE</speaker>

<l>Il figlio tuo ti verrà reso, ma</l>
<l>non ti scordare mai di questo giorno;</l>
<l>egli dormiva già felice là</l>
<l>donde nessuno fece mai ritorno.</l>
<l>Donna, è ben meglio il funebre soggiorno,</l>
<l>meglio la pace dell'eternità.</l>
</sp>
<sp><speaker>LA MADRE</speaker>

<l>Io ti ringrazio, o Morte! Infine il povero</l>
<l>figliolo mio torna alle mie braccia;</l>
<l>su questo seno troverà ricovero,</l>
<l>su questo seno celerà la faccia,</l>
<l>e farà il bene sotto la minaccia</l>
<l>dell'amoroso tenero rimprovero...</l>
</sp>
<sp><speaker>LA MORTE</speaker>

<l>Io te lo rendo, ma non tarderai</l>
<l>a lacerarti il cuor dallo sconforto.</l>
<l>Mi supplicavi, o donna, e t'ascoltai.</l>
<l>Ti feci lieta, ma per tempo corto;</l>
<l>e un giorno tu dirai: fosse pur morto</l>
<l>e non si fosse ridestato mai.</l>
</sp>
<sp><speaker>LA MADRE</speaker>

<l>Perchè, perchè cotesto tuo parlare,</l>
<l>s'egli sarà per sempre a me vicino?</l>
<l>Se ogni mattin lo guiderò all'altare,</l>
<l>se foggerò più bello il suo destino?</l>
</sp>
<sp><speaker>LA MORTE</speaker>

<l>Appena il braccio sarà forte al remo</l>
<l>lascerà la sua madre e il casolare;</l>
<l>dalla deserta riva sentiremo</l>
<l>dì e notte, notte e giorno il tuo gridare;</l>
<l>e forse un giorno lancerai sul mare</l>
<l>invano, invano il tuo lamento estremo.</l>
<l>Ed egli dove il cielo di turchese</l>
<l>scende nell'onda, ove s'estingue il sole,</l>
<l>rimpiangerà il minuscolo paese,</l>
<l>rimpiangerà le tue buone parole.</l>
<l>E griderà nell'anima che duole;</l>
<l>griderà: Morte! Con me sii cortese!</l>
<l>Chiederà morte! E appagherò mie brame</l>
<l>non lui sopendo sopra un letto molle,</l>
<l>tra dolci preci e candide corolle...</l>
<l>Morrà sul palco, infamia del reame,</l>
<l>morrà sul palco. Maleoprando volle</l>
<l>rendersi degno della morte infame!</l>
<l>Io te lo rendo. Ma tu sappi ancora...</l>
</sp>

<stage>(La madre si copre con le mani il volto disfatto dalla visione spaventosa).</stage>

<sp><speaker>LA MADRE</speaker>

<stage>(con un brivido d'orrore)</stage>

<l>No! taci! taci!</l>

<stage>(La madre s'accascia; con un moto d'orrore crescente si fa difesa con le braccia, come sotto una percossa. Lungo silenzio. Poi alza il volto trasfigurata).</stage>

<l>No! taci! taci! non mi dir più nulla!</l>
<l>Non mi ridire ciò che m'addolora...</l>

</sp>

<sp><speaker>LA MORTE</speaker>

<l>Io te lo rendo. Ma tu sappi ancora...</l>

</sp>
<sp><speaker>LA MADRE</speaker>

<l>Lasciami sola sopra questa culla</l>
<l>a piangere quest'anima fanciulla</l>
<l>che tramontò nel sorger dell'aurora!</l>
</sp>
</div1>

<div1 type="poesia">
<head>59</head>
<head>AI SOLDATI ALLADIESI COMBATTENTI</head>
<lg type="non-definito">
<lg>
<l>O tu, che d'odio sacrosanto avvampi</l>
<l>i confini del Barbaro cancella!</l>
<l>Con l'anno sorga una migliore stella</l>
<l>a consolar gli insanguinati campi!</l>
</lg>
<lg>
<l>Tu che combatti per l'Italia bella,</l>
<l>tra cupi rombi e balenar di lampi,</l>
<l>salve! Ed il cielo provvido ti scampi</l>
<l>alla sposa, alla madre, alla sorella!</l>
</lg>
<lg>
<l>Il tuo paese attende il tuo ritorno.</l>
<l>Tempi migliori ti saran concessi,</l>
<l>se in dolce pace finirà la guerra.</l>
</lg>
<lg>
<l>I nostri voti affrettano quel giorno;</l>
<l>tra belle vigne e biondeggiar di messi,</l>
<l>ritornerete, figli della terra!</l>
</lg>
</lg>
</div1>

<div1 type="poesia">
<head>60</head>
<head>NATALE</head>
<lg type="non-definito">
<lg>
<l>La pecorina di gesso,</l>
<l>sulla collina in cartone,</l>
<l>chiede umilmente permesso</l>
<l>ai Magi in adorazione.</l>
</lg>
<lg>
<l>Splende come acquamarina</l>
<l>il lago, freddo e un po' tetro,</l>
<l>chiuso fra la borraccina,</l>
<l>verde illusione di vetro.</l>
</lg>
<lg>
<l>Lungi nel tempo, e vicino,</l>
<l>nel sogno (pianto e mistero)</l>
<l>c'è accanto a Gesù Bambino,</l>
<l>un bue giallo, un ciuco nero.</l>
</lg>
</lg>
</div1>

<div1 type="poesia">
<head>61</head>
<head>LA BEFANA</head>
<lg type="non-definito">
<lg>
<l>Discesi dal lettino</l>
<l>son là presso il camino,</l>
<l>grandi occhi estasiati,</l>
<l>i bimbi affaccendati</l>
</lg>
<lg>
<l>a metter la scarpetta</l>
<l>che invita la Vecchietta</l>
<l>a portar chicche e doni</l>
<l>per tutti i bimbi buoni.</l>
</lg>
<lg>
<l>Ognun, chiudendo gli occhi,</l>
<l>sogna dolci e balocchi;</l>
<l>e Dori, il più piccino,</l>
<l>accosta il suo visino</l>
</lg>
<lg>
<l>alla grande vetrata,</l>
<l>per veder la sfilata</l>
<l>dei Magi, su nel cielo,</l>
<l>nella notte di gelo.</l>
</lg>
<lg>
<l>Quelli passano intanto</l>
<l>nel lor gemmato manto,</l>
<l>e li guida una stella</l>
<l>nel cielo, la più bella.</l>
</lg>
<lg>
<l>Che visione incantata</l>
<l>nella notte stellata!</l>
<l>E la vedono i bimbi,</l>
<l>come vedono i nimbi</l>
</lg>
<lg>
<l>degli angeli festanti</l>
<l>ne' lor candidi ammanti.</l>
<l>Bambini! Gioia e vita,</l>
<l>son la vision sentita</l>
</lg>
<lg>
<l>nel loro piccol cuore</l>
<l>ignaro del dolore.</l>
</lg>
</lg>
</div1>


<div1 type="poesia">
<head>62</head>
<head>PASQUA</head>
<lg type="non-definito">
<lg>
<l>A festoni la grigia parietaria</l>
<l>come una bimba gracile s'affaccia</l>
<l>ai muri della casa centenaria.</l>
</lg>
<lg>
<l>Il ciel di pioggia è tutto una minaccia</l>
<l>sul bosco triste, chè lo intrica il rovo</l>
<l>spietatamente, con tenaci braccia.</l>
</lg>
<lg>
<l>Quand'ecco dai pollai sereno e nuovo</l>
<l>il richiamo di Pasqua empie la terra</l>
<l>con l'antica pia favola dell'ovo.</l>
</lg>
</lg>
</div1>

<div1 type="poesia">
<head>63</head>
<head>OROSCOPO</head>
<salute>alla Mamma per la nascita del fratello Renato.</salute>
<lg type="non-definito">
<lg>
<l>La bionda fata sollevò le mani</l>
<l>sopra la culla in atto di preghiera</l>
<l>e nel chiaro mattin di primavera</l>
<l>suonò la bella voce in ritmi arcani:</l>
</lg>
<lg>
<l>«Spiriti eterni, Geni sovrumani</l>
<l>viventi dove il sol non ha mai sera,</l>
<l>scendete dalla vostra eccelsa sfera...</l>
<l>Venite, o Geni, dai regni lontani.</l>
</lg>
<lg>
<l>Donategli la forza e la saviezza,</l>
<l>la nobiltà dell'animo e del core;</l>
<l>ch'io l'ho predestinato alla bellezza:</l>
</lg>
<lg>
<l>e dategli la grazia delicata</l>
<l>della sua Mamma, dategli l'amore... ».</l>
<l>Disse: e in ciel dileguò la bionda fata!</l>
</lg>
</lg>
</div1>

<div1 type="poesia">
<head>64</head>
<head>PRIMA DELUSIONE</head>
<lg type="non-definito">
<lg>
<l>La bionda bimba coi capelli al vento</l>
<l>correva per i viali del giardino</l>
<l>rossa nel volto, respirando a stento</l>
<l>per sfuggire al suo bruno fratellino.</l>
</lg>
<lg>
<l>«<emph>Mamma!</emph>»: era giunta all'albero di pesco,</l>
<l>calpestandone i fior scossi dal vento:</l>
<l>poi rise, del suo riso argenteo e fresco,</l>
<l>al fratellino giunto in quel momento.</l>
</lg>
<lg>
<l>«<emph>Non mi prendesti!</emph>» disse e rise ancora</l>
<l>al fratellino un po' mortificato;</l>
<l>e il sol, che traversava i rami allora,</l>
<l>baciò quel capo piccolo e dorato.</l>
</lg>
<lg>
<l>«<emph>Fulvio, perchè la bamboletta parla?</emph></l>
<l><emph>Dici che sia una bambina vera?</emph>»</l>
<l>«<emph>Chissà! Bisognerebbe un po' osservarla,</emph></l>
<l><emph>guardarle il viso che pare di cera</emph>»</l>
</lg>
<lg>
<l>«<emph>Vai a prenderla: è dentro nella serra</emph>».</l>
<l>Il fratellino corse, e lei rimase</l>
<l>coll'occhio fisso all'ombre, che per terra</l>
<l>formava il sol nell'ultima sua fase.</l>
</lg>
<lg>
<l>Tornò il fratello con la bamboletta:</l>
<l>«<emph>Guardala Fulvio, a me par proprio viva,</emph></l>
<l><emph>se tiri quello spago parla, e, aspetta,</emph></l>
<l><emph>se la bacio e la lodo si ravviva.</emph></l>
</lg>
<lg>
<l><emph>Sì, sì! Se io le parlo mi comprende</emph></l>
<l><emph>se la rimbrotto subito s'attrista;</emph></l>
<l><emph>quando la bacio, il bacio lei mi rende</emph></l>
<l><emph>e poi, del resto, ridere l'ho vista</emph>».</l>
</lg>
<lg>
<l>L'accarezzava intanto, la bimbetta,</l>
<l>sui bei capelli morbidi e ricciuti,</l>
<l>ma ad una mossa falsa la pupetta</l>
<l>cadde e s'infranse in cocci assai minuti.</l>
</lg>
<lg>
<l>Turbata in cuore da lacrime ardenti</l>
<l>la bimba curva cerca in mezzo ai cocci:</l>
<l>occhi di vetro, due piccoli denti,</l>
<l>e le manine simili a due bocci.</l>
</lg>
<lg>
<l>Le lacrime le scendon, sul visino,</l>
<l>su la parrucca che trattiene in mano;</l>
<l>cerca di consolarla il fratellino;</l>
<l>«<emph>Ti do il mio cerchio, e anche quel buffo nano</emph>».</l>
</lg>
<lg>
<l>Ma no: non è la bambola perduta</l>
<l>che fa piangere tanto la bambina:</l>
<l>vera, parlante, sempre l'ha creduta;</l>
<l>invece è sol di porcellana fina.</l>
</lg>
<lg>
<l>Piange la bimba perchè fu delusa.</l>
<l>L'aveva tanto amata come viva</l>
<l>e che la ricambiasse s'era illusa,</l>
<l>povera bimba! e l'illusion finiva.</l>
</lg>
<lg>
<l>Il sole tramontava tutto fuoco,</l>
<l>da lungi si sentivan batter l'ore</l>
<l>ed in quel giorno destinato al gioco</l>
<l>pianse la bimba il primo suo dolore.</l>
</lg>
</lg>
</div1>

<div1 type="poesia">
<head>65</head>
<head>LA NOTTE SANTA</head>
<lg type="non-definito">
<lg>
<l>— Consolati, Maria, del tuo pellegrinare!</l>
<l>Siam giunti. Ecco Betlemme ornata di trofei.</l>
<l>Presso quell'osteria potremo riposare,</l>
<l>chè troppo stanco sono e troppo stanca sei.</l>
</lg>
<lg>
<l>                              Il campanile scocca</l>
<l>                              lentamente le sei.</l>
</lg>
<lg>
<l>— Avete un po' di posto, o voi del Caval Grigio?</l>
<l>un po' di posto avete per me e per Giuseppe?</l>
<l>— Signori, ce ne duole: è notte di prodigio;</l>
<l>son troppi i forestieri; le stanze ho piene zeppe.</l>
</lg>
<lg>
<l>                              Il campanile scocca</l>
<l>                              lentamente le sette.</l>
</lg>
<lg>
<l>— Oste del Moro, avete un rifugio per noi?</l>
<l>Mia moglie più non regge ed io son così rotto!</l>
<l>— Tutto l'albergo ho pieno, soppalchi e ballatoi:</l>
<l>Tentate al Cervo Bianco, quell'osteria più sotto.</l>
</lg>
<lg>
<l>                              Il campanile scocca</l>
<l>                              lentamente le otto.</l>
</lg>
<lg>
<l>— O voi del Cervo Bianco, un sottoscala almeno</l>
<l>avete per dormire? Non ci mandate altrove!</l>
<l>— S'attende la cometa. Tutto l'albergo ho pieno</l>
<l>d'astronomi e di dotti, qui giunti d'ogni dove.</l>
</lg>
<lg>
<l>                              Il campanile scocca</l>
<l>                              lentamente le nove.</l>
</lg>
<lg>
<l>— Ostessa dei Tre Merli, pietà d'una sorella!</l>
<l>Pensate in quale stato e quanta strada feci!</l>
<l>— Ma fin sui tetti ho gente: attendono la stella.</l>
<l>Son negromanti, magi persiani, egizi, greci...</l>
</lg>
<lg>
<l>                              Il campanile scocca</l>
<l>                              lentamente le dieci.</l>
</lg>
<lg>
<l>— Oste di Cesarea... — Un vecchio falegname?</l>
<l>Albergarlo? Sua moglie? Albergarli per niente?</l>
<l>L'albergo è tutto pieno di cavalieri e dame:</l>
<l>non amo la miscela dell'alta e bassa gente.</l>
</lg>
<lg>
<l>                              Il campanile scocca</l>
<l>                              le undici lentamente.</l>
</lg>
<lg>
<l>La neve! — Ecco una stalla! — Avrà posto per due?</l>
<l>— Che freddo! — Siamo a sosta — Ma quanta neve, quanta!</l>
<l>Un po' ci scalderanno quell'asino e quel bue...</l>
<l>Maria già trascolora, divinamente affranta...</l>
</lg>
<lg>
<l>                              Il campanile scocca</l>
<l>                              La Mezzanotte Santa.</l>
</lg>
<lg>
<l>È nato!</l>
<l>            Alleluja! Alleluja!</l>
<l>È nato il Sovrano Bambino.</l>
<l>La notte, che già fu sì buia,</l>
<l>risplende d'un astro divino.</l>
<l>Orsù, cornamuse, più gaje</l>
<l>suonate; squillate, campane!</l>
<l>Venite, pastori e massaje,</l>
<l>o genti vicine e lontane!</l>
<l>Non sete, non molli tappeti,</l>
<l>ma, come nei libri hanno detto</l>
<l>da quattro mill'anni i Profeti</l>
<l>un poco di paglia ha per letto.</l>
<l>Per quattro mill'anni s'attese</l>
<l>quest'ora su tutte le ore.</l>
<l>È nato! È nato il Signore!</l>
<l>È nato nel nostro paese!</l>
<l>La notte che già fu sì buja</l>
<l>risplende d'un astro divino.</l>
<l>È nato il Sovrano Bambino</l>
<l>È nato!</l>
<l>            Alleluja!</l>
<l>                          Alleluja!</l>
</lg>
</lg>
</div1>
</body>
</text>
</TEI.2>
