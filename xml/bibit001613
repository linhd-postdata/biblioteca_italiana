<?xml version="1.0" encoding="UTF-8"?>
<!DOCTYPE TEI.2 SYSTEM "http://backend.bibliotecaitaliana.it/DTD/bibit.dtd">
<TEI.2>
<teiHeader>
  <fileDesc>
    <titleStmt>
      <title>La secchia rapita</title>
      <author>Alessandro Tassoni</author>
    </titleStmt>
    <extent>370 Kb in UTF-8</extent>
    <publicationStmt>
      <publisher>Biblioteca Italiana</publisher>
      <pubPlace>Roma</pubPlace>
      <date>2003</date>
      <idno>bibit001613</idno>
      <availability>
        <p>Questa risorsa digitale è liberamente accessibile per uso
              personale o scientifico. Ogni uso commerciale è vietato</p>
      </availability>
    </publicationStmt>
    <seriesStmt>
      <title>Collezione BibIt</title>
    </seriesStmt>
    <sourceDesc>
      <bibl>
        <title>La secchia rapita</title>
        <author>Tassoni, Alessandro</author>
        <editor id="ed">Besomi, Ottavio</editor>
        <publisher>A. Mondadori</publisher>
        <pubPlace>Padova</pubPlace>
        <date>1987</date>
      </bibl>
    </sourceDesc>
  </fileDesc>
  <encodingDesc>
                  <samplingDecl>
                    <p>Tutti i materiali paratestuali della fonte cartacea non riconducibili alla
                      responsabilità dell'autore dell'opera sono stati soppressi nella versione
                      digitale</p>
                  </samplingDecl>
                  <editorialDecl>
                    <correction method="silent" status="medium">
                      <p>Livello medio: controllo a video con collazione con edizione di
                      riferimento</p>
                    </correction>
                    <quotation form="data" marks="all">
                      <p>I simboli di citazione e di discorso diretto presenti sulla fonte cartacea
                        sono stati rappresentati sulla versione digitale</p>
                    </quotation>
                    <hyphenation eol="none">
                      <p>I trattini di sillabazione a fine riga sono stati soppressi e le parole
                        ricomposte</p>
                    </hyphenation>
                  </editorialDecl>
    <editorialDecl><p>Sono state eliminate le tre dedicatorie che non sono di responsabilità dell'autore: Dedicatoria di Giacomo Scaglia a Giorgio Contarini; a chi legge; Paulino Castelvecchio; ai lettori.</p></editorialDecl><classDecl><taxonomy id="CDD"><bibl>Classificazione Decimale Dewey</bibl></taxonomy><taxonomy id="CGB"><bibl>Classificazione generi BibIt</bibl></taxonomy></classDecl></encodingDesc>
  <profileDesc>
    <creation>
      <date>600</date>
    </creation>
    <langUsage><language id="ita">Italiano</language></langUsage>
    <textClass>
      <keywords scheme="CDD">
        <term>851.5 - Poesia italiana del periodo della decadenza, 1585-1748</term>
      </keywords>
      <keywords scheme="CGB">
        <term>Poesia</term>
      </keywords>
    </textClass>
  </profileDesc>
  <revisionDesc>
    <change>
      <date>Data sconosciuta anteriore al 2000</date>
      <respStmt>
        <name>LIZ</name>
      </respStmt>
      <item>Digitalizzazione</item>
    </change>
    <change>
      <date>Data sconosciuta anteriore al 2000</date>
      <respStmt>
        <name>LIZ</name>
      </respStmt>
      <item>Correzione linguistica</item>
    </change>
    <change>
      <date>2003-03-11T00:00:00.000+02:00</date>
      <respStmt>
        <name>Ilenia Sabelli</name>
        <name>BIBIT</name>
      </respStmt>
      <item>Codifica XML - Codifica manuale</item>
    </change>
    <change>
      <date>2003-03-24T00:00:00.000+02:00</date>
      <respStmt>
        <name>Elena Pierazzo</name>
        <name>BIBIT</name>
      </respStmt>
      <item>Validazione</item>
    </change>
  </revisionDesc>
</teiHeader>

<text>
<body>

<div1 type="canto">
<head>CANTO I</head>
<argument>
<lg type="ottava">
<head>ARGOMENTO</head>
<l rend="italic">Del bel Panaro il pian sotto due scorte</l>
<l rend="italic">a predar vanno i Bolognesi armati,</l>
<l rend="italic">e da Gherardo altri condotti a morte,</l>
<l rend="italic">altri dal Potta son rotti e fugati.</l>
<l rend="italic">Gl'incalza di Bologna entro le porte</l>
<l rend="italic">Manfredi, i cui guerrier co' vinti entrati</l>
<l rend="italic">fanno per una secchia orribil guerra,</l>
<l rend="italic">e tornan trionfanti a la lor terra.</l>
</lg>
</argument>

<lg type="ottava">
<head>1</head>
<l>Vorrei cantar quel memorando sdegno</l>
<l>ch'infiammò già ne' fieri petti umani</l>
<l>un'infelice e vil secchia di legno</l>
<l>che tolsero a i Petroni i Gemignani.</l>
<l>Febo che mi raggiri entro lo 'ngegno</l>
<l>l'orribil guerra e gl'accidenti strani,</l>
<l>tu che sai poetar servimi d'aio</l>
<l>e tiemmi per le maniche del saio.</l>
</lg>
<lg type="ottava">
<head>2</head>
<l>E tu nipote del Rettor del mondo</l>
<l>del generoso Carlo ultimo figlio,</l>
<l>ch'in giovinetta guancia e 'n capel biondo</l>
<l>copri canuto senno, alto consiglio,</l>
<l>se da gli studi tuoi di maggior pondo</l>
<l>volgi talor per ricrearti il ciglio,</l>
<l>vedrai, s'al cantar mio porgi l'orecchia,</l>
<l>Elena trasformarsi in una secchia.</l>
</lg>
<lg type="ottava">
<head>3</head>
<l>Già l'aquila romana avea perduto</l>
<l>l'antico nido, e rotto il fiero artiglio</l>
<l>tant'anni formidabile e temuto</l>
<l>oltre i Britanni ed oltre il mar vermiglio;</l>
<l>e liete, in cambio d'arrecarle aiuto,</l>
<l>l'italiche città del suo periglio,</l>
<l>ruzavano tra lor non altrimenti</l>
<l>che disciolte polledre a calci e denti.</l>
</lg>
<lg type="ottava">
<head>4</head>
<l>Sol la reina del mar d'Adria, volta</l>
<l>de l'Oriente a le provincie, a i regni,</l>
<l>da le discordie altrui libera e sciolta</l>
<l>ruminava sedendo alti disegni,</l>
<l>e gran parte di Grecia avea già tolta</l>
<l>di mano a gli empi usurpatori indegni;</l>
<l>l'altre attendean le feste a suon di squille</l>
<l>a dare il sacco a le vicine ville.</l>
</lg>
<lg type="ottava">
<head>5</head>
<l>Part'eran ghibelline, e favorite</l>
<l>da l'imperio aleman per suo interesse;</l>
<l>part'eran guelfe, e con la Chiesa unite</l>
<l>che le pascea di speme e di promesse:</l>
<l>quindi tra quei del Sipa antica lite</l>
<l>e quei del Potta ardea, quando successe</l>
<l>l'alto, stupendo e memorabil caso,</l>
<l>che ne gli annali scritto è di Parnaso.</l>
</lg>
<lg type="ottava">
<head>6</head>
<l>Del celeste monton già il sol uscito</l>
<l>saettava co' rai le nubi algenti,</l>
<l>parean stellati i campi e 'l ciel fiorito,</l>
<l>e su 'l tranquillo mar dormieno i venti;</l>
<l>sol Zefiro ondeggiar facea su 'l lito</l>
<l>l'erbetta molle e i fior vaghi e ridenti,</l>
<l>e s'udian gli usignuoli al primo albore</l>
<l>e gli asini cantar versi d'amore:</l>
</lg>
<lg type="ottava">
<head>7</head>
<l>quando il calor de la stagion novella,</l>
<l>che movea i grilli a saltellar ne' prati,</l>
<l>mosse improvisamente una procella</l>
<l>di Bolognesi a' loro insulti usati.</l>
<l>Sotto due capi a depredar la bella</l>
<l>riviera del Panàro usciro armati,</l>
<l>passaro il fiume a guazzo, e la mattina</l>
<l>giunse a Modana il grido e la ruina.</l>
</lg>
<lg type="ottava">
<head>8</head>
<l>Modana siede in una gran pianura</l>
<l>che da la parte d'austro e d'occidente</l>
<l>cerchia di balze e di scoscese mura</l>
<l>del selvoso Apennin la schiena algente;</l>
<l>Apennin ch'ivi tanto a l'aria pura</l>
<l>s'alza a veder nel mare il sol cadente,</l>
<l>che su la fronte sua cinta di gielo</l>
<l>par che s'incurvi e che riposi il cielo.</l>
</lg>
<lg type="ottava">
<head>9</head>
<l>Da l'oriente ha le fiorite sponde</l>
<l>del bel Panàro e le sue limpid'acque,</l>
<l>Bologna incontro, e a la sinistra l'onde</l>
<l>dove il figlio del sol già morto giacque;</l>
<l>Secchia ha da l'aquilon, che si confonde</l>
<l>ne' giri che mutar sempre le piacque,</l>
<l>divora i liti, e d'infeconde arene</l>
<l>semina i prati e le campagne amene.</l>
</lg>
<lg type="ottava">
<head>10</head>
<l>Viveano i Modanesi a la spartana</l>
<l>senza muraglia allor né parapetto,</l>
<l>e la fossa in più luoghi era sì piana,</l>
<l>che s'entrava ed usciva a suo diletto.</l>
<l>Il martellar de la maggior campana</l>
<l>fe' più che in fretta ognun saltar del letto,</l>
<l>diedesi a l'arma, e chi balzò le scale,</l>
<l>chi corse a la finestra, e chi al pitale;</l>
</lg>
<lg type="ottava">
<head>11</head>
<l>chi si mise una scarpa e una pianella,</l>
<l>e chi una gamba sola avea calzata,</l>
<l>chi si vestì a rovescio la gonella,</l>
<l>chi cambiò la camicia con l'amata;</l>
<l>fu chi prese per targa una padella</l>
<l>e un secchio in testa in cambio di celata,</l>
<l>e chi con un roncone e la corazza</l>
<l>corse bravando e minacciando in piazza.</l>
</lg>
<lg type="ottava">
<head>12</head>
<l>Quivi trovar che 'l Potta avea spiegato</l>
<l>lo stendardo maggior con le trivelle,</l>
<l>ed egli stesso era a cavallo armato</l>
<l>con la braghetta rossa e le pianelle.</l>
<l>Scriveano i Modanesi abbreviato</l>
<l>pottà per potestà su le tabelle,</l>
<l>onde per scherno i Bolognesi allotta</l>
<l>l'avean tra lor cognominato il Potta.</l>
</lg>
<lg type="ottava">
<head>13</head>
<l>Messer Lorenzo Scotti, uom saggio e forte,</l>
<l>era allor Potta, e decideva i piati;</l>
<l>fanti e cavalli in tanto ad una sorte</l>
<l>a la piazza correan da tutti i lati.</l>
<l>Egli, poiché guernite ebbe le porte,</l>
<l>una squadra formò de' meglio armati,</l>
<l>e ne diede il comando e lo stendardo</l>
<l>al figlio di Rangon detto Gherardo.</l>
</lg>
<lg type="ottava">
<head>14</head>
<l>Egli dicea: — Va figlio arditamente,</l>
<l>frena l'orgoglio di que' marrabisi,</l>
<l>non t'esporre a battaglia, acciò perdente</l>
<l>non resti, mentre siam così divisi:</l>
<l>ma ferma a la Fossalta la tua gente,</l>
<l>e guarda il passo e aspetta novi avisi,</l>
<l>ch'io ti sarò, se 'l mio pensier non falle,</l>
<l>innanzi sesta armato anch'io a le spalle. —</l>
</lg>
<lg type="ottava">
<head>15</head>
<l>Così andava a l'impresa il cavaliero</l>
<l>dal fior de la milizia accompagnato,</l>
<l>e spettacolo in un leggiadro e fiero</l>
<l>si vedeva apparir da un altro lato,</l>
<l>cento donzelle in abito guerriero</l>
<l>col fianco e 'l petto di corazza armato,</l>
<l>e l'aste in mano e le celate in testa,</l>
<l>comparvero in succinta e pura vesta.</l>
</lg>
<lg type="ottava">
<head>16</head>
<l>Venìan guidate da Renoppia bella</l>
<l>cacciatrice ed arciera a l'armi avezza;</l>
<l>Renoppia di Gherardo era sorella,</l>
<l>pari a lui di valor, di gentilezza,</l>
<l>ma non avea l'Italia altra donzella</l>
<l>pari di grazia a lei né di bellezza,</l>
<l>e parea co' virili atti e sembianti</l>
<l>rapir i cori e spaventar gl'amanti.</l>
</lg>
<lg type="ottava">
<head>17</head> 
<l>Bruni gli occhi e i capegli, e rilucenti,</l>
<l>rose e gigli il bel volto, avorio il petto,</l>
<l>le labbra di rubin, di perle i denti,</l>
<l>d'angelo avea la voce e l'intelletto.</l>
<l>Maccabrun da l'Anguille in que' commenti</l>
<l>che fece sopra quel gentil sonetto</l>
<l>«Questa barbuta e dispettosa vecchia»,</l>
<l>scrive ch'ell'era sorda da una orecchia.</l>
</lg>
<lg type="ottava">
<head>18</head>
<l>Or giunta in piazza ella dicea: — Signori,</l>
<l>noi siam deboli sì, ma non di sorte</l>
<l>che non possiamo almen per difensori</l>
<l>guardare i passi e custodir le porte;</l>
<l>queste compagne mie ben avran cori</l>
<l>da gire anch'esse ad incontrar la morte,</l>
<l>né già disdice a vergine ben nata</l>
<l>per difender la patria, uscire armata.</l>
</lg>
<lg type="ottava">
<head>19</head>
<l>Quel dì che Barbarossa arse Milano,</l>
<l>mio nonno guadagnò quest'armi in guerra;</l>
<l>Gherardo mio fratel le chiudea in vano,</l>
<l>ché le porte gittate abbiam per terra;</l>
<l>e s'al cor non vien meno oggi la mano,</l>
<l>se 'l nemico s'appressa a questa terra,</l>
<l>speriam che col suo sangue e la sua morte</l>
<l>ei proverà se sian di tempra forte. —</l>
</lg>
<lg type="ottava">
<head>20</head>
<l>Accese i cor di generoso sdegno</l>
<l>il magnanimo ardir de la donzella,</l>
<l>onde con l'armi fuor senza ritegno</l>
<l>correa la gioventù feroce e bella.</l>
<l>Con maestoso modo e di sé degno</l>
<l>il Potta la raffrena e la rappella:</l>
<l>— Dove andate, canaglia berettina,</l>
<l>senza ordinanza e senza disciplina?</l>
</lg>
<lg type="ottava">
<head>21</head>
<l>Credete forse che colà v'aspetti</l>
<l>trebbiano in fresco e torta in su 'l tagliere?</l>
<l>Adattatevi in fila, uomini inetti,</l>
<l>nati a mangiar l'altrui fatiche e bere. —</l>
<l>Così frenando i temerari affetti</l>
<l>distingueva in un tratto ordini e schiere.</l>
<l>Gherardo in tanto in opportuno punto</l>
<l>era correndo a la Fossalta giunto:</l>
</lg>
<lg type="ottava">
<head>22</head>
<l>ché Bordocchio Balzan, ch'avea condotto</l>
<l>la prima squadra, allor quivi arrivato</l>
<l>s'era con molto ardir già spinto sotto</l>
<l>a la torre onde il passo era guardato;</l>
<l>quei de la torre aveano il ponte rotto</l>
<l>da un canto, e 'l varco stretto indi serrato,</l>
<l>e 'l difendean da merli e da finestre</l>
<l>con dardi, mazzafrusti, archi e balestre.</l>
</lg>
<lg type="ottava">
<head>23</head>
<l>Il capitan de la Petronia gente,</l>
<l>ch'era un omaccio assai polputo e grosso,</l>
<l>gridava da la ripa del torrente</l>
<l>a i suoi, ch'eran fermati, a più non posso:</l>
<l>— Perché non seguitadi alliegramente?</l>
<l>Avìdi pora di saltar un fosso?</l>
<l>O volìdi restar tutti a la coda?</l>
<l>Passadi panirun pieni di broda. —</l>
</lg>
<lg type="ottava">
<head>24</head>
<l>Così dicea, quand'ecco in vista altera</l>
<l>vide giugner Gherardo a l'altra riva,</l>
<l>onde a destra piegar fe' la bandiera</l>
<l>contra 'l nemico stuol ch'indi veniva,</l>
<l>e confidato ne l'amica schiera,</l>
<l>i cui tamburi già da lunge udiva,</l>
<l>spinse da l'alta sponda i suoi soldati</l>
<l>dal notturno camin stanchi e affannati.</l>
</lg>
<lg type="ottava">
<head>25</head>
<l>Allor Gherardo a' suoi diceva: — O forti,</l>
<l>ecco Dio che divide e che confonde</l>
<l>questi bedani, udite i lor consorti</l>
<l>che sono del Panàro anco a le sponde.</l>
<l>Prima del giugner lor, questi fien morti,</l>
<l>pochi e stanchi, e ridotti entro a quest'onde:</l>
<l>seguitatemi voi, ché larga strada</l>
<l>io vi farò col petto e con la spada. —</l>
</lg>
<lg type="ottava">
<head>26</head>
<l>Così dicendo urta il cavallo, e dove</l>
<l>la battaglia gli par più perigliosa</l>
<l>si lancia in mezzo a l'onda, e 'n giro move</l>
<l>la spada fulminante e sanguinosa.</l>
<l>Non fe' il capitan Curzio tante prove</l>
<l>sotto Lisbona mai, né su la Mosa,</l>
<l>quante ne fe' tra l'una e l'altra ripa</l>
<l>Gherardo allor su 'l popolo dal Sipa.</l>
</lg>
<lg type="ottava">
<head>27</head>
<l>Uccise il Bertolotto, e 'l corpo grasso</l>
<l>spirò ne l'acqua fresca, e fu l'orrore</l>
<l>de l'acqua ch'abborriva, in su quel passo,</l>
<l>de l'orror de la morte assai maggiore.</l>
<l>Uccise appresso a lui mastro Galasso</l>
<l>cavadente perfetto e ciurmatore:</l>
<l>vendea ballotte e polvere e braghieri,</l>
<l>meglio per lui non barattar mestieri.</l>
</lg>
<lg type="ottava">
<head>28</head>
<l>Senza naso lasciò Cesar Viano</l>
<l>fratel del Podestà di Medicina,</l>
<l>e d'un dardo cader fe' di lontano</l>
<l>trafitto un figlio del dottor Guaina;</l>
<l>indi ammazzò il barbier di Crespellano</l>
<l>che portava la spada a la mancina,</l>
<l>e mastro Costantin da le Magliette</l>
<l>che faceva le gruccie a le civette.</l>
</lg>
<lg type="ottava">
<head>29</head>
<l>Un certo bell'umor de' Zambeccari</l>
<l>gli diede una sassata ne la pancia,</l>
<l>e a un tempo Gian Petronio Scadinari</l>
<l>gli forò la braghetta con la lancia;</l>
<l>la buona spada gli mandò del pari</l>
<l>come se fosse stata una bilancia,</l>
<l>ch'a l'uno e l'altro tagliò il capo netto,</l>
<l>e i tronchi ne la rena ebber ricetto.</l>
</lg>
<lg type="ottava">
<head>30</head>
<l>Qual già su 'l Xanto il furibondo Achille</l>
<l>fe' del sangue troian crescer quell'onda,</l>
<l>o Ippomedonte a le tebane ville</l>
<l>fe' de l'Asopo insanguinar la sponda,</l>
<l>tal il giovane fier l'onde tranquille</l>
<l>fa rosseggiar del sangue ostil che gronda,</l>
<l>ma da la tanta copia infastidita</l>
<l>diede la Musa a pochi nomi vita.</l>
</lg>
<lg type="ottava">
<head>31</head>
<l>L'oste dal Chiù, Zambon dal Moscadello,</l>
<l>facea tra gli altri una crudel ruina,</l>
<l>una zazzera avea da farinello</l>
<l>senz'elmo in testa e senza cappellina;</l>
<l>si riscontrò con Sabatin Brunello</l>
<l>primo inventor de la salciccia fina,</l>
<l>che gli tagliò quella testaccia riccia</l>
<l>con una pestarola da salciccia.</l>
</lg>
<lg type="ottava">
<head>32</head>
<l>Bordocchio intanto il fiume avea passato</l>
<l>soverchiand'ogn'incontro, ogni ritegno,</l>
<l>quando del Potta, che venìa, fu dato</l>
<l>da la torre a Gherardo e a gl'altri il segno.</l>
<l>Se n'avide Bordocchio, e rivoltato</l>
<l>di ripassare a' suoi facea disegno,</l>
<l>ma ne l'onda il destrier sotto gli cade,</l>
<l>e rimase prigion fra cento spade.</l>
</lg>
<lg type="ottava">
<head>33</head>
<l>Quei ch'erano con lui dianzi passati</l>
<l>dal figlio di Rangon tutti fur morti;</l>
<l>e già gli altri fuggian rotti e sbandati</l>
<l>del mal consiglio lor, ma tardi, accorti,</l>
<l>quando in aiuto da' vicini prati</l>
<l>vider venir correndo i lor consorti,</l>
<l>che del Panàro a la sinistra sponda</l>
<l>passar più lenti, ov'è più cupa l'onda.</l>
</lg>
<lg type="ottava">
<head>34</head>
<l>Gian Maria de la Grascia, un furbacciotto</l>
<l>ch'era di quella squadra il capitano,</l>
<l>come vide fuggir dal campo rotto</l>
<l>quei di Bordocchio insanguinando il piano</l>
<l>rinfacciò lor con dispettoso motto</l>
<l>la fuga vile e l'ardimento insano,</l>
<l>e furioso i suoi quindi spingendo</l>
<l>fe' de' nemici un potticidio orrendo.</l>
</lg>
<lg type="ottava">
<head>35</head>
<l>Radaldo Ganaceti era su 'l ponte</l>
<l>con molti suoi per impedir il passo,</l>
<l>e insieme col destrier tutto in un monte</l>
<l>fu da la sponda ruinato al basso.</l>
<l>Voltò Gherardo a quel rumor la fronte</l>
<l>e in aiuto de' suoi venìa a gran passo,</l>
<l>quando comparve 'l Potta al suon di mille</l>
<l>corni, gridi, tamburi e trombe e squille.</l>
</lg>
<lg type="ottava">
<head>36</head>
<l>Si raccoglie il nemico, e si ritira</l>
<l>al terror di tant'armi, al suono, a i lampi,</l>
<l>ma l'incalza Gherardo, e al vanto aspira</l>
<l>d'aver col suo valor rotti due campi;</l>
<l>corre a destra, a sinistra, urta, raggira</l>
<l>il destriero, e di sangue inonda i campi:</l>
<l>rotta ha la spada, e porta ne lo scudo</l>
<l>cento saette, e mezzo 'l capo ha ignudo.</l>
</lg>
<lg type="ottava">
<head>37</head>
<l>Ma tratta da l'arcion ferrata mazza,</l>
<l>Fantin Vizzani e Prospero Castelli,</l>
<l>Astor de l'Armi e Taddeo Bianchi ammazza</l>
<l>e 'l cavalier Martin de gli Asinelli.</l>
<l>A questi spada, scudo, elmo e corazza</l>
<l>fece levar, ch'eran dorati e belli,</l>
<l>per onorarsen poi; ma veramente</l>
<l>fu peccato ammazzar sì nobil gente.</l>
</lg>
<lg type="ottava">
<head>38</head>
<l>Spinte il Potta in aiuto in tanto avea</l>
<l>le prime insegne a i Gemignani stracchi;</l>
<l>ed egli verso il ponte, ove parea</l>
<l>che più fossero i suoi deboli e fiacchi,</l>
<l>sopra una mula a più poter correa,</l>
<l>che mordendo co' piè giucava a scacchi,</l>
<l>quando ferito fu d'una zagaglia</l>
<l>quel de la Grascia, e uscì de la battaglia.</l>
</lg>
<lg type="ottava">
<head>39</head>
<l>Poiché mirò de' capitani suoi</l>
<l>l'un fatto prigionier, l'altro ferito</l>
<l>la progenie antichissima de' Boi,</l>
<l>e si vide ridotta a mal partito,</l>
<l>que' valorosi che facean gli eroi,</l>
<l>senza aspettar chi lor facesse invito,</l>
<l>chi a cavallo, chi a piè per la campagna</l>
<l>si diedono a menar de le calcagna.</l>
</lg>
<lg type="ottava">
<head>40</head>
<l>Ma ratto fu con una ronca in mano</l>
<l>il Potta lor come un demonio addosso,</l>
<l>e tanti ne mandò distesi al piano</l>
<l>che ne fu il Ciel de la pietà commosso:</l>
<l>quel fiume crebbe sì di sangue umano</l>
<l>che più giorni durò tiepido e rosso,</l>
<l>e dove prima il Fiumicel chiamato,</l>
<l>fu dappoi sempre il Tepido nomato.</l>
</lg>
<lg type="ottava">
<head>41</head>
<l>Tutto quel dì, tutta la notte intiera</l>
<l>i miseri Petroni ebber la caccia;</l>
<l>ne coperse ogni strada, ogni riviera</l>
<l>Manfredi Pio, che ne seguì la traccia.</l>
<l>Con trecento cavalli a la leggiera</l>
<l>con tanto ardire il giovane li caccia,</l>
<l>che su 'l primo sparir de l'aria scura</l>
<l>si trovò giunto a le nemiche mura.</l>
</lg>
<lg type="ottava">
<head>42</head>
<l>La porta San Felice aperta in fretta</l>
<l>fu a' cittadini suoi, ch'erano esclusi,</l>
<l>ma tanta fu la calca in quella stretta</l>
<l>che i vincitori e i vinti entrar confusi.</l>
<l>Quei di Manfredi un tiro di saetta</l>
<l>corser la terra, e vi restavan chiusi,</l>
<l>s'ei da la porta ove fermato s'era</l>
<l>non li chiamava tosto a la bandiera.</l>
</lg>
<lg type="ottava">
<head>43</head>
<l>Spinamonte del Forno e Rolandino</l>
<l>Savignani e Aliprando d'Arrigozzo</l>
<l>de' Denti da Balugola e Albertino</l>
<l>Foschiera e Calatran di Borgomozzo,</l>
<l>affannati dal caldo e dal cammino</l>
<l>trovar non lunge da la porta un pozzo,</l>
<l>e una secchia calar nuova d'abete</l>
<l>per rinfrescarsi e discacciar la sete.</l>
</lg>
<lg type="ottava">
<head>44</head>
<l>La carrucola rotta e saltellante,</l>
<l>e la fune annodata in quella mena,</l>
<l>e l'acqua ch'era assai cupa e distante</l>
<l>feron più tardi uscir la secchia piena:</l>
<l>le si avventaron tutti in un istante</l>
<l>e Rolandino avea bevuto a pena,</l>
<l>quand'ecco a un tempo da diverse strade</l>
<l>fur lor intorno più di cento spade.</l>
</lg>
<lg type="ottava">
<head>45</head>
<l>Scarabocchio, figliol di Pandragone,</l>
<l>Petronio Orso e Ruffin dalla Ragazza</l>
<l>e Vianese Albergati e Andrea Griffone</l>
<l>venìan gridando innanzi: — Ammazza, ammazza. —</l>
<l>ma i Potteschi già pronti in su l'arcione,</l>
<l>d'elmo e di scudo armati e di corazza,</l>
<l>strinser le spade e rivoltar le facce</l>
<l>a l'impeto nemico e a le minacce.</l>
</lg>
<lg type="ottava">
<head>46</head>
<l>E Spinamonte, che la secchia presa</l>
<l>per bere avea, spargendo l'acqua in terra</l>
<l>e tagliando la fune ond'era appesa,</l>
<l>se ne servì contro i nemici in guerra,</l>
<l>con la sinistra man la tien sospesa</l>
<l>per riparo, e con l'altra il brando afferra;</l>
<l>l'aiutano i compagni e fangli sponda</l>
<l>contra il furor che d'ogni parte inonda.</l>
</lg>
<lg type="ottava">
<head>47</head>
<l>Lotto Aldrovandi e Campanon Ringhiera</l>
<l>gridavano ambidue: — Canaglia matta</l>
<l>lasciate quella secchia ove prim'era,</l>
<l>o la bestialità vi sarà tratta. —</l>
<l>— Fatevi innanzi voi, disse il Foschiera,</l>
<l>notate la consegna che v'è fatta. —</l>
<l>E 'n questo dire un manrovescio lascia</l>
<l>e taglia a Campanone una ganascia.</l>
</lg>
<lg type="ottava">
<head>48</head>
<l>Non fu rapita mai con più fatica</l>
<l>Elena bella al tempo di Sadocco,</l>
<l>né combattuta Aristoclèa pudica</l>
<l>al par di quella secchia da un baiocco.</l>
<l>Passata a Calatran fu la lorica</l>
<l>sì che nel ventre penetrò lo stocco</l>
<l>d'un fiero colpo di Carlon Cartari,</l>
<l>falciatore sovran de' macellari.</l>
</lg>
<lg type="ottava">
<head>49</head>
<l>Rolandino ferì d'un sopramano</l>
<l>Napulion di Fazio Malvasìa,</l>
<l>ed egli a lui storpiò la manca mano</l>
<l>con una daga che brandita avìa.</l>
<l>Se di Manfredi un poco più lontano</l>
<l>era il soccorso, alcun non ne fuggìa;</l>
<l>restò ferito quel de la Balugola,</l>
<l>e del tanto gridar gli cadde l'ugola.</l>
</lg>
<lg type="ottava">
<head>50</head>
<l>Manfredi in su la porta i suoi raccoglie</l>
<l>e l'inimico stuol frena e reprime,</l>
<l>e poiché dal periglio si discioglie</l>
<l>torna, e ripassa il Ren su l'orme prime;</l>
<l>né potendo mostrar più degne spoglie,</l>
<l>in atto di trofeo leva sublime</l>
<l>sopra una lancia l'acquistata secchia,</l>
<l>ché presentarla al Potta s'apparecchia.</l>
</lg>
<lg type="ottava">
<head>51</head>
<l>Parendo a lui via più nobile e degno</l>
<l>de la vittoria, aver su 'l chiaro giorno</l>
<l>corsa Bologna e trattone quel pegno</l>
<l>che sarebbe a' nemici eterno scorno,</l>
<l>da la Samoggia un messo a darne segno</l>
<l>a Modana spedì senza soggiorno,</l>
<l>e tosto la città si mise in core</l>
<l>di girgli incontro e fargli un bell'onore.</l>
</lg>
<lg type="ottava">
<head>52</head>
<l>Era vescovo allor per aventura</l>
<l>de la città messer Adam Boschetto,</l>
<l>che di quel gregge avea solenne cura,</l>
<l>e 'l mantenea d'ogni contagio netto;</l>
<l>non dava troppo il guasto a la Scrittura,</l>
<l>ed era entrato al popolo in concetto</l>
<l>che in cambio di dir vespro e matutino</l>
<l>giucasse i benefici a sbarraglino.</l>
</lg>
<lg type="ottava">
<head>53</head>
<l>Questi, poiché venir dal messaggiero</l>
<l>con quella secchia udì l'amica gente</l>
<l>tolta per forza a un popolo sì fiero</l>
<l>di mezzo una città tanto possente,</l>
<l>si mise anch'egli in ordine col clero</l>
<l>per girla ad incontrar solennemente,</l>
<l>e si fe' porre intorno il piviale</l>
<l>ch'usava il dì di Pasqua e di Natale.</l>
</lg>
<lg type="ottava">
<head>54</head>
<l>Un superbo robon di drappo rosso</l>
<l>si mise il Potta e una beretta nera,</l>
<l>che mezzo palmo largo e un dito grosso</l>
<l>avea l'orlo d'intorno a la testiera;</l>
<l>gli Anziani appo lui col lucco indosso</l>
<l>seguivano a cavallo in lunga schiera</l>
<l>sopra certe lor mule afflitte e grame,</l>
<l>che pareano il ritratto de la fame.</l>
</lg>
<lg type="ottava">
<head>55</head>
<l>Gli portava dinanzi un paggio armato</l>
<l>la spada nuda e la rotella bianca,</l>
<l>e avea dal destro e dal sinistro lato</l>
<l>i due primi Anzian, teste di banca;</l>
<l>lo stendardo del popolo spiegato</l>
<l>portava il cont'Ettor da Villafranca,</l>
<l>giovinetto che Marte avea nel core</l>
<l>e ne la bocca e ne' begli occhi Amore.</l>
</lg>
<lg type="ottava">
<head>56</head>
<l>Due compagnie di lance e di corrazze,</l>
<l>una dinanzi e l'altra iva di dietro;</l>
<l>i cursori del popol con le mazze</l>
<l>facevan ritirar le genti indietro,</l>
<l>che correan tutte a gara come pazze</l>
<l>a la vicina porta di San Pietro,</l>
<l>per veder quella secchia a la campagna</l>
<l>credendosi che fosse una montagna.</l>
</lg>
<lg type="ottava">
<head>57</head>
<l>In ultimo cinquanta contadine</l>
<l>con le gonnelle bianche di bucato,</l>
<l>ne le canestre lor di vinco fine</l>
<l>portavan pane, vin, torta in buon dato,</l>
<l>uova sode, frittate e gelatine</l>
<l>al famoso drappello affaticato</l>
<l>che venìa con la secchia; e così andando</l>
<l>giunsero a la Fossalta ragionando.</l>
</lg>
<lg type="ottava">
<head>58</head>
<l>Quivi trovar che 'l prete de la cura</l>
<l>gìa confortando ancor gli agonizanti,</l>
<l>gli assolvea da' peccati, e ponea cura</l>
<l>fra i paterni ricordi onesti e santi,</l>
<l>se 'n dito anella avean per aventura,</l>
<l>o ne le borse o nel giubbon contanti,</l>
<l>e per guardargli da gli furti altrui</l>
<l>gli togliea in serbo e gli mettea co' sui.</l>
</lg>
<lg type="ottava">
<head>59</head>
<l>Manfredi in tanto apparve, e conducea</l>
<l>distinta a coppia a coppia la sua schiera;</l>
<l>portar la secchia in alto egli facea</l>
<l>da Spinamonte innanzi a la bandiera,</l>
<l>e di mirto e di fior cinta l'avea</l>
<l>sì che spoglia parea pomposa e altera:</l>
<l>subito il Potta il corse ad abbracciare</l>
<l>dicendogli: — Ben venga mio compare. —</l>
</lg>
<lg type="ottava">
<head>60</head>
<l>Indi gli chiese come avea potuto</l>
<l>con quella secchia uscir fuor di Bologna,</l>
<l>che non l'avesse ucciso o ritenuto</l>
<l>quel popolo per ira o per vergogna;</l>
<l>disse Manfredi: — Iddio sa dare aiuto</l>
<l>a chi si fida in lui, quando bisogna:</l>
<l>il nemico a seguirci ebbe due piedi,</l>
<l>e noi quattro a fuggir, come tu vedi. —</l>
</lg>
<lg type="ottava">
<head>61</head>
<l>Fer poi le Cataline il lor invito</l>
<l>su l'erba fresca d'un fiorito prato,</l>
<l>e perché ognun moriva d'appetito</l>
<l>in un Avemaria fu sparecchiato;</l>
<l>finita la merenda, e risalito</l>
<l>a cavallo ciascuno al loco usato,</l>
<l>ripresero il cammino in ver la porta</l>
<l>raccontando fra lor la gente morta.</l>
</lg>
<lg type="ottava">
<head>62</head>
<l>Sotto la porta stava Monsignore</l>
<l>con lo spruzzetto in man da l'acqua santa,</l>
<l>e intonando la laude in quel tenore</l>
<l>che fa il capon quando talvolta canta.</l>
<l>Quivi smontaro tutti a farli onore,</l>
<l>e l'inchinar con l'una e l'altra pianta,</l>
<l>e a suon di trombe se n'andar con esso</l>
<l>a render grazie a Dio del gran successo;</l>
</lg>
<lg type="ottava">
<head>63</head>
<l>ma la secchia fu subito serrata</l>
<l>ne la torre maggior dove ancor stassi</l>
<l>in alto per trofeo posta e legata</l>
<l>con una gran catena a' curvi sassi;</l>
<l>s'entra per cinque porte ov'è guardata</l>
<l>e non è cavalier che di là passi</l>
<l>né pellegrin di conto, il qual non voglia</l>
<l>veder sì degna e gloriosa spoglia.</l>
</lg>
</div1>

<div1 type="canto">
<head>CANTO II</head>
<argument>
<lg type="ottava">
<head>ARGOMENTO</head>
<l rend="italic">Mandano i Bolognesi Ambasciatori</l>
<l rend="italic">due volte a domandar la Secchia in vano:</l>
<l rend="italic">onde con fieri ed ostinati cori</l>
<l rend="italic">s'armano quinci e quindi il monte e 'l piano.</l>
<l rend="italic">Chiama Giove a Concilio i Dei minori,</l>
<l rend="italic">contendono fra lor Marte e Vulcano;</l>
<l rend="italic">Venere si ritira e si diparte,</l>
<l rend="italic">e 'n terra se ne vien con Bacco e Marte.</l>
</lg>
</argument>
<lg type="ottava">
<head>1</head>
<l>Già il quarto dì volgea che vincitori</l>
<l>dier la rotta a' Petroni i Gemignani,</l>
<l>e per l'ira che ardea ne' fieri cori</l>
<l>restavano anco i morti in preda a i cani,</l>
<l>quando in Modana entrar due Ambasciatori</l>
<l>con pacifici aspetti e modi umani,</l>
<l>e smontati al Monton col vetturino</l>
<l>chiesero a l'oste s'egli avea buon vino.</l>
</lg>
<lg type="ottava">
<head>2</head>
<l>Indi un messo spedir per impetrare</l>
<l>che l'ordine ch'avean fosse ascoltato;</l>
<l>cominciò il campanaccio a dindonare</l>
<l>e in un momento s'adunò il Senato;</l>
<l>andar gli Ambasciatori ad onorare</l>
<l>Alessandro Fallopia e Gaspar Prato,</l>
<l>e li condusser per diritta strada</l>
<l>a la sala ove il Duca or tien la biada.</l>
</lg>
<lg type="ottava">
<head>3</head>
<l>Un vecchio ranticoso, affumicato,</l>
<l>pallido e vizzo che parea l'inedia</l>
<l>e per forza tener co' denti il fiato</l>
<l>e potea far da Lazzaro in comedia,</l>
<l>poiché due volte intorno ebbe mirato,</l>
<l>incominciò così da la sua sedia:</l>
<l>— Messeri, io son Marcel di Bolognino</l>
<l>dottor di legge e conte Palatino.</l>
</lg>
<lg type="ottava">
<head>4</head>
<l>Il mio collega è conte e cavaliero</l>
<l>e Ridolfo Campeggi è nominato,</l>
<l>io son uomo di pace, egli è guerriero,</l>
<l>io lettor de lo Studio, egli soldato:</l>
<l>or l'uno e l'altro ha qui per messaggiero</l>
<l>il nostro Reggimento a voi mandato</l>
<l>per iscusarsi del passato eccesso</l>
<l>che 'l popol nostro ha contra voi commesso.</l>
</lg>
<lg type="ottava">
<head>5</head>
<l>Il popol nostro è un popol del demonio,</l>
<l>che non si può frenar con alcun freno;</l>
<l>e s'io non dico il ver, che san Petronio</l>
<l>mi faccia oggi venir la vita meno:</l>
<l>sarà il collega mio buon testimonio</l>
<l>che quando l'altra notte ei passò il Reno,</l>
<l>fu mera ivenzion d'un seduttore,</l>
<l>né il Reggimento n'ebbe alcun sentore.</l>
</lg>
<lg type="ottava">
<head>6</head>
<l>Ma non si può disfar quel ch'è già fatto;</l>
<l>d'ogni vostro disturbo assai ne spiace,</l>
<l>e siam venuti qua per far riscatto</l>
<l>de' morti nostri, e ad offerirvi pace;</l>
<l>ma vogliam quella secchia ad ogni patto</l>
<l>che ci rubò la vostra gente audace:</l>
<l>perché altramente andrìa ogni cosa in zero,</l>
<l>e ci scorrucciaremmo da dovero. —</l>
</lg>
<lg type="ottava">
<head>7</head>
<l>Qui chiuse il Bolognino il suo sermone,</l>
<l>e rise ognun quanto potea più forte.</l>
<l>Era capo di banca un Rarabone</l>
<l>Dal Tasso, arridottor cavato a sorte,</l>
<l>per sopranome gli dicean Tassone</l>
<l>perch'era grosso e avea le gambe corte.</l>
<l>Questi, poiché 'l Senato in lui s'affisse,</l>
<l>compose il volto e si rivolse e disse:</l>
</lg>
<lg type="ottava">
<head>8</head>
<l> — Che 'l vostro Reggimento abbia mandati</l>
<l>due personaggi suoi sì principali</l>
<l>a scusarsi con noi de' danni dati</l>
<l>e a condolersi de' passati mali,</l>
<l>nostra ventura è certo; e registrati</l>
<l>ne fieno i nomi lor ne' nostri annali:</l>
<l>a noi ancora inver molto dispiace</l>
<l>de' vostri morti, che Dio gli abbia in pace.</l>
</lg>
<lg type="ottava">
<head>9</head>
<l>E se per sotterrargli or qui venite,</l>
<l>la vostra ambascieria fia consolata,</l>
<l>ma quella pace che voi ci offerite</l>
<l>col patto della secchia, è un po' intricata,</l>
<l>e conviene aggiustar pria le partite</l>
<l>con cui voi dite che ve l'ha rubata,</l>
<l>perché di secchie non abbiam bisogno,</l>
<l>e ci crediam che favelliate in sogno. —</l>
</lg>
<lg type="ottava">
<head>10</head>
<l>Manfredi, ch'era a quel parlar presente,</l>
<l>cavatosi il capuccio e in piè levato,</l>
<l>— Figlio è, disse, d'un becco, e se ne mente</l>
<l>chi vuol dir ch'io la secchia abbia rubato:</l>
<l>di mezzo la città nel dì lucente</l>
<l>io la trassi per forza in sella armato;</l>
<l>e tornerò, se me ne vien talento,</l>
<l>dov'è quel pozzo e cacherovvi drento.</l>
</lg>
<lg type="ottava">
<head>11</head>
<l>Siete mal informato, a quel ch'io veggio,</l>
<l>messer Marcello mio da un Bolognino. —</l>
<l>— Cappita! disse il cavalier Campeggio,</l>
<l>voi siete bravo come un paladino;</l>
<l>orsù ripigliarem, ch'io me n'aveggio,</l>
<l>con le trombe nel sacco oggi il cammino;</l>
<l>ma Gemignani miei io vi protesto</l>
<l>che ve ne pentirete assai ben presto. —</l>
</lg>
<lg type="ottava">
<head>12</head>
<l>Rispondeva Manfredi, e ne potea</l>
<l>seguir scandalo grave entro 'l Senato,</l>
<l>se 'l Potta allor non vi s'interponea</l>
<l>con modo imperioso e volto irato:</l>
<l>— Taci, frasca merdosa, egli dicea,</l>
<l>ché questo è ius antico inviolato</l>
<l>che possa un messagier dir ciò che vuole</l>
<l>senza render ragion di sue parole. —</l>
</lg>
<lg type="ottava">
<head>13</head>
<l>Così gli ambasciatori usciron fuore</l>
<l>ed a la patria lor feron ritorno:</l>
<l>la quale il Baldi principal dottore</l>
<l>mandò con nuovi patti il terzo giorno,</l>
<l>e la terra offeria di Grevalcore</l>
<l>se la secchia tornava al suo soggiorno.</l>
<l>Fu il dottor Baldi molto accarezzato</l>
<l>e a le spese del publico alloggiato.</l>
</lg>
<lg type="ottava">
<head>14</head>
<l>Poscia di nuovo s'adunò il Conseglio</l>
<l>dov'egli fu introdotto il dì seguente.</l>
<l>Il Baldi, ch'era astuto come veglio</l>
<l>e sapea secondar l'onda corrente,</l>
<l>incominciò: — Signori, esempio e speglio</l>
<l>d'onor e senno a la futura gente,</l>
<l>io rendo grazie a Dio che mi concede</l>
<l>di seder oggi in così degna sede.</l>
</lg>
<lg type="ottava">
<head>15</head>
<l>E vengovi a propor cosa inudita</l>
<l>che vi farà inarcar forse le ciglia:</l>
<l>giace una terra antica, e favorita</l>
<l>de le grazie del Cielo a meraviglia,</l>
<l>col territorio vostro appunto unita</l>
<l>e lontana di qua tredici miglia.</l>
<l>Già vi fu morto Pansa, e dal dolore</l>
<l>nominata da' suoi fu Grevalcore.</l>
</lg>
<lg type="ottava">
<head>16</head>
<l>Ancor dopo tant'anni e tanti lustri</l>
<l>il suo nome primier conserva e tiene:</l>
<l>furon già stagni e valli ime e palustri,</l>
<l>or son campagne arate e piagge amene;</l>
<l>non han però gli agricoltori industri</l>
<l>tutte asciugate ancor le natìe vene,</l>
<l>ma vi son fondi di perpetui umori</l>
<l>che sogliono abitar pesci canori.</l>
</lg>
<lg type="ottava">
<head>17</head>
<l>Le sirene de' fossi, allettatrici</l>
<l>del sonno, di color vari fregiate,</l>
<l>e del prato e de l'onda abitatrici,</l>
<l>fanvi col canto lor perpetua state;</l>
<l>i regni de l'Aurora almi e felici</l>
<l>paiono questi, ove son genti nate</l>
<l>che ne' costumi e ne' sembianti loro</l>
<l>rappresentano ancor l'età de l'oro.</l>
</lg>
<lg type="ottava">
<head>18</head>
<l>Or così degna terra e principale</l>
<l>vi manda ad offerir la patria mia</l>
<l>se quella secchia, che toglieste a un tale</l>
<l>de' nostri, col malan che Dio gli dia,</l>
<l>quando i vostri l'altrier fer tanto male</l>
<l>e sforzaron la porta che s'aprìa,</l>
<l>sarà da voi al pozzo rimandata</l>
<l>publicamente, d'onde fu levata.</l>
</lg>
<lg type="ottava">
<head>19</head>
<l>Mentre vi s'offre la fortuna in questo</l>
<l>di cambiare una secchia in una terra,</l>
<l>ricordatevi sol che volge presto</l>
<l>il calvo a chi la chioma non afferra.</l>
<l>Se non cogliete il tempo, i' vi protesto</l>
<l>ch'avrete lunga e faticosa guerra,</l>
<l>né potrete durare a la campagna</l>
<l>che s'armerà con noi tutta Romagna. —</l>
</lg>
<lg type="ottava">
<head>20</head>
<l>Qui tacque il Baldi e nacque un gran bisbiglio,</l>
<l>né fu chi rispondesse alcuna cosa,</l>
<l>ma si conobbe in un girar di ciglio</l>
<l>che la mente d'ognuno era dubbiosa.</l>
<l>Alfin per consultare ogni periglio</l>
<l>e non urtare in qualche pietra ascosa,</l>
<l>fecero al Baldi dir, ch'era presente,</l>
<l>ch'avrebbe la risposta il dì seguente.</l>
</lg>
<lg type="ottava">
<head>21</head>
<l>Il dì che venne, il cambio fu approvato,</l>
<l>e disser che la secchia eran per darla,</l>
<l>sottoscritto il contratto e confirmato,</l>
<l>a qualunque venisse a ripigliarla;</l>
<l>perch'altramente non volea il Senato</l>
<l>con atto indegno al pozzo ei rimandarla;</l>
<l>che in questo il Reggimento era in errore</l>
<l>se credea di dar legge al vincitore.</l>
</lg>
<lg type="ottava">
<head>22</head>
<l>Il Baldi si scusò che non avea</l>
<l>ordine d'alterar la sua proposta,</l>
<l>ma che l'istesso giorno egli volea</l>
<l>ritornare a Bologna per la posta;</l>
<l>e se 'l partito a la città piacea,</l>
<l>avrebbe rimandato un messo a posta.</l>
<l>Così conchiuso il Baldi fe' ritorno,</l>
<l>né si seppe altro fino al terzo giorno.</l>
</lg>
<lg type="ottava">
<head>23</head>
<l>Il terzo dì, ch'ognun stava aspettando</l>
<l>che non avesse più la pace intoppo,</l>
<l>eccoti un messaggier venir trottando</l>
<l>sopra d'un vetturin spallato e zoppo,</l>
<l>e tratta fuori una protesta o un bando,</l>
<l>l'affisse al tronco d'un antico pioppo</l>
<l>che dinanzi a la porta di sua mano</l>
<l>avea piantato già san Gemignano.</l>
</lg>
<lg type="ottava">
<head>24</head>
<l>Dicea la carta: — Il popol bolognese</l>
<l>quel di Modana sfida a guerra e morte</l>
<l>se non gli torna in termine d'un mese</l>
<l>la secchia che rubò su le sue porte. —</l>
<l>Affisso il foglio, subito riprese</l>
<l>il suo cammin colui, spronando forte</l>
<l>quel tripode animale; e in un momento</l>
<l>parve che via lo si portasse il vento.</l>
</lg>
<lg type="ottava">
<head>25</head>
<l>Qual resta il pescator che ne la tana</l>
<l>mette la man per trarne il granchio vivo,</l>
<l>e trova serpe o velenosa rana</l>
<l>o qual si voglia altro animal nocivo</l>
<l>tal la gente del Potta altera e vana,</l>
<l>trovar credendo un popolo corrivo,</l>
<l>quando sentì quella protesta, tutta</l>
<l>raggrinzò le mascelle e si fe' brutta.</l>
</lg>
<lg type="ottava">
<head>26</head>
<l>Ma come ambiziosa per natura,</l>
<l>dissimulando il naturale affetto,</l>
<l>mostrò di non curar quella scrittura</l>
<l>e le minacce altrui volse in diletto:</l>
<l>non ristorò le ruinate mura,</l>
<l>non cavò de le fosse il morto letto,</l>
<l>né di ceder mostrò sembianza alcuna</l>
<l>a la forza nemica o a la fortuna.</l>
</lg>
<lg type="ottava">
<head>27</head>
<l>Ma scrisse a Federico in Alemagna</l>
<l>quant'era occorso e di suo aiuto il chiese;</l>
<l>la milizia del pian, de la montagna</l>
<l>a preparar segretamente attese;</l>
<l>fe' lega per un anno a la campagna</l>
<l>col popol parmigian, col cremonese,</l>
<l>scrisse ne la città fanti e cavalli,</l>
<l>indi tutta si diede a feste e balli.</l>
</lg>
<lg type="ottava">
<head>28</head>
<l>La Fama in tanto al ciel battendo l'ali</l>
<l>con gli avisi d'Italia arrivò in corte,</l>
<l>ed al Re Giove fe' sapere i mali</l>
<l>che d'una secchia era per trar la sorte.</l>
<l>Giove, che molto amico era a i mortali</l>
<l>e d'ogni danno lor si dolea forte,</l>
<l>fe' sonar le campane del suo impero</l>
<l>e a consiglio chiamar gli dei d'Omero.</l>
</lg>
<lg type="ottava">
<head>29</head>
<l>Da le stalle del ciel subito fuori</l>
<l>i cocchi uscir sovra rotanti stelle,</l>
<l>e i muli da lettiga e i corridori</l>
<l>con ricche briglie e ricamate selle:</l>
<l>più di cento livree di servidori</l>
<l>si videro apparir pompose e belle,</l>
<l>che con leggiadra mostra e con decoro</l>
<l>seguivano i padroni a Concistoro.</l>
</lg>
<lg type="ottava">
<head>30</head>
<l>Ma innanzi a tutti il Prencipe di Delo</l>
<l>sopra d'una carrozza da campagna</l>
<l>venìa correndo e calpestando il cielo</l>
<l>con sei ginetti a scorza di castagna:</l>
<l>rosso il manto, e 'l cappel di terziopelo</l>
<l>e al collo avea il toson del Re di Spagna:</l>
<l>e ventiquattro vaghe donzellette</l>
<l>correndo gli tenean dietro in scarpette.</l>
</lg>
<lg type="ottava">
<head>31</head>
<l>Pallade sdegnosetta e fiera in volto</l>
<l>venìa su una chinea di Bisignano,</l>
<l>succinta a mezza gamba, in un raccolto</l>
<l>abito mezzo greco e mezzo ispano:</l>
<l>parte il crine annodato e parte sciolto</l>
<l>portava, e ne la treccia a destra mano</l>
<l>un mazzo d'aironi a la bizzarra,</l>
<l>e legata a l'arcion la scimitarra.</l>
</lg>
<lg type="ottava">
<head>32</head>
<l>Con due cocchi venìa la dea d'Amore:</l>
<l>nel primo er'ella e le tre Grazie e 'l figlio,</l>
<l>tutto porpora ed or dentro e di fuore,</l>
<l>e i paggi di color bianco e vermiglio;</l>
<l>nel secondo sedean con grand'onore</l>
<l>cortigiani da cappa e da consiglio,</l>
<l>il braccier de la dea, l'aio del putto,</l>
<l>ed il cuoco maggior mastro Presciutto.</l>
</lg>
<lg type="ottava">
<head>33</head>
<l>Saturno, ch'era vecchio e accatarrato</l>
<l>e s'avea messo dianzi un serviziale,</l>
<l>venìa in una lettiga riserrato</l>
<l>che sotto la seggetta avea il pitale;</l>
<l>Marte sopra un cavallo era montato</l>
<l>che facea salti fuor del naturale;</l>
<l>le calze a tagli e 'l corsaletto indosso,</l>
<l>e nel cappello avea un pennacchio rosso.</l>
</lg>
<lg type="ottava">
<head>34</head>
<l>Ma la dea de le biade e 'l dio del vino</l>
<l>venner congiunti e ragionando insieme;</l>
<l>Nettun si fe' portar da quel delfino</l>
<l>che fra l'onde del ciel notar non teme:</l>
<l>nudo, algoso e fangoso era il meschino,</l>
<l>di che la madre ne sospira e geme,</l>
<l>ed accusa il fratel di poco amore</l>
<l>che lo tratti così da pescatore.</l>
</lg>
<lg type="ottava">
<head>35</head>
<l>Non comparve la vergine Diana</l>
<l>che levata per tempo era ita al bosco</l>
<l>a lavare il bucato a una fontana</l>
<l>ne le maremme del paese tosco;</l>
<l>e non tornò, che già la tramontana</l>
<l>girava il carro suo per l'aer fosco;</l>
<l>venne sua madre a far la scusa in fretta,</l>
<l>lavorando su i ferri una calzetta.</l>
</lg>
<lg type="ottava">
<head>36</head>
<l>Non intervenne men Giunon Lucina,</l>
<l>che 'l capo allora si volea lavare;</l>
<l>Menippo, sovrastante a la cucina</l>
<l>di Giove, andò le Parche ad iscusare</l>
<l>che facevano il pan quella mattina,</l>
<l>indi avean molta stoppa da filare;</l>
<l>Sileno cantinier restò di fuori</l>
<l>per inacquare il vin de' servidori.</l>
</lg>
<lg type="ottava">
<head>37</head>
<l>De la reggia del ciel s'apron le porte,</l>
<l>stridon le spranghe e i chiavistelli d'oro;</l>
<l>passan gli dei da la superba corte</l>
<l>ne la sala real del Concistoro:</l>
<l>quivi sottratte a i fulmini di morte</l>
<l>splendon le ricche mura e i fregi loro;</l>
<l>vi perde il vanto suo qual più lucente</l>
<l>e più pregiata gemma ha l'Oriente.</l>
</lg>
<lg type="ottava">
<head>38</head>
<l>Posti a seder ne' bei stellati palchi</l>
<l>i sommi eroi de' fortunati regni,</l>
<l>ecco i tamburi a un tempo e gli oricalchi</l>
<l>de l'apparir del Re diedero segni:</l>
<l>cento fra paggi e camerieri e scalchi</l>
<l>venìeno, e poscia i proceri più degni;</l>
<l>e dopo questi Alcide con la mazza,</l>
<l>capitan de la guardia de la piazza.</l>
</lg>
<lg type="ottava">
<head>39</head>
<l>E come quel ch'ancor de la pazzia</l>
<l>non era ben guarito intieramente,</l>
<l>per allargare innanzi al Re la via</l>
<l>menava quella mazza fra la gente:</l>
<l>ch'un imbriaco svizzero parìa,</l>
<l>di quei che con villan modo insolente</l>
<l>sogliono innanzi 'l Papa il dì di festa</l>
<l>romper a chi le braccia, a chi la testa.</l>
</lg>
<lg type="ottava">
<head>40</head>
<l>Col cappello di Giove e con gli occhiali</l>
<l>seguiva indi Mercuno, e in man tenea</l>
<l>una borsaccia, dove de' mortali</l>
<l>le suppliche e l'inchieste ei raccogliea;</l>
<l>dispensavale poscia a due pitali</l>
<l>che ne' suoi gabinetti il padre avea,</l>
<l>dove con molta attenzion e cura</l>
<l>tenea due volte il giorno segnatura.</l>
</lg>
<lg type="ottava">
<head>41</head>
<l>Venne al fin Giove in abito reale</l>
<l>con quelle stelle ch'han trovate in testa,</l>
<l>e su le spalle un manto imperiale</l>
<l>che soleva portar quand'era festa;</l>
<l>lo scettro in forma avea di pastorale</l>
<l>e sotto il manto una pomposa vesta</l>
<l>donatagli dal popol sericano,</l>
<l>e Ganimede avea la coda in mano.</l>
</lg>
<lg type="ottava">
<head>42</head>
<l>A l'apparir del Re surse repente</l>
<l>da i seggi eterni l'immortal Senato,</l>
<l>e chinò il capo umìle e riverente</l>
<l>fin che nel trono eccelso ei fu locato.</l>
<l>Gli sedea la Fortuna in eminente</l>
<l>loco a sinistra, ed a la destra il Fato;</l>
<l>la Morte e 'l Tempo gli facean predella,</l>
<l>e mostravan d'aver la cacarella.</l>
</lg>
<lg type="ottava">
<head>43</head>
<l>Girò lo sguardo intorno, onde sereno</l>
<l>si fe' l'aer e 'l ciel, tacquero i venti,</l>
<l>e la terra si scosse e l'ampio seno</l>
<l>de l'oceano a' suoi divini accenti:</l>
<l>ei cominciò dal dì che fu ripieno</l>
<l>di topi il mondo e di ranocchi spenti,</l>
<l>e narrò le battaglie ad una ad una</l>
<l>che ne' campi seguir poi de la luna.</l>
</lg>
<lg type="ottava">
<head>44</head>
<l> — Or, disse, una maggior se n'apparecchia</l>
<l>tra quei del Sipa e la città del Potta:</l>
<l>sapete ch'è tra lor ruggine vecchia</l>
<l>e che più volte s'han la testa rotta;</l>
<l>ma nuova gara or sopra d'una secchia</l>
<l>han messa in campo; e se non è interrotta,</l>
<l>l'Italia e il mondo sottosopra veggio:</l>
<l>intorno a ciò vostro consiglio chieggio. —</l>
</lg>
<lg type="ottava">
<head>45</head>
<l>Qui tacque Giove, e 'l guardo a un tempo affisse</l>
<l>nel padre suo, che gli sedea secondo:</l>
<l>sorrise il vecchio, e tirò un peto, e disse:</l>
<l>— Potta, i' credea che ruinasse il mondo;</l>
<l>che importa a noi se guerra, liti e risse</l>
<l>turban là giù quel miserabil fondo?</l>
<l>E se gli uomini son lieti o turbati?</l>
<l>Io gli vorrei veder tutti impiccati. —</l>
</lg>
<lg type="ottava">
<head>46</head>
<l>Marte a quella risposta alzando il ciglio</l>
<l>— O buon vecchio, gridò, son teco anch'io;</l>
<l>che importa a questo eterno alto consiglio</l>
<l>se stato è colà giù turbato o rio?</l>
<l>Chi è nato a perigliar, viva in periglio,</l>
<l>viva e goda nel ciel chi è nato dio.</l>
<l>Io, se la diva mia nol mi disdice,</l>
<l>l'una e l'altra città farò infelice.</l>
</lg>
<lg type="ottava">
<head>47</head>
<l>Sazierà doppia strage il mio furore,</l>
<l>di corpi morti inalzerò montagne;</l>
<l>farò laghi di sangue e di sudore,</l>
<l>e tutte inonderò quelle campagne. —</l>
<l>— Cavalier, disse Palla, il tuo valore</l>
<l>san cantar fin le trippe e le lasagne,</l>
<l>sì che indarno ti studi e t'argomenti</l>
<l>di farlo or noto a le celesti menti.</l>
</lg>
<lg type="ottava">
<head>48</head>
<l>Ma s'hai desio di qualche degna impresa,</l>
<l>facciam così: va' tu co i Gemignani,</l>
<l>ch'io sarò de' Petroni a la difesa,</l>
<l>e ti verrò a incontrar là su que' piani:</l>
<l>Bologna sempre fu a' miei studi intesa,</l>
<l>onde tenermi a cintola le mani</l>
<l>or non debbo per lei; tu meco scendi</l>
<l>se palma di valor, se gloria attendi. —</l>
</lg>
<lg type="ottava">
<head>49</head>
<l>A quel parlar si levò Febo e disse:</l>
<l>— Vergine bella, i' verrò teco anch'io</l>
<l>in favor di Bologna, ove ognor visse</l>
<l>l'antico studio de le Muse e mio. —</l>
<l>Bacco, che in Citerea le luci fisse</l>
<l>sempre tenute avea con gran desio</l>
<l>— Così dunque (rispose in volto irato)</l>
<l>fia il popol mio da tutti abbandonato?</l>
</lg>
<lg type="ottava">
<head>50</head>
<l>La città ch'ognor vive in feste e canti</l>
<l>fra maschere e tornei per onorarmi,</l>
<l>ch'ha si dolce liquor, vedrà fra tanti</l>
<l>travagli suoi qui neghittoso starmi?</l>
<l>Bella madre d'Amor, che co' sembianti</l>
<l>puoi far vinta cader la forza e l'armi,</l>
<l>tu meco scendi: ch'io farò a costoro</l>
<l>di stoppa rimaner la barba d'oro. —</l>
</lg>
<lg type="ottava">
<head>51</head>
<l>Sfavillò Citerea con un sorriso</l>
<l>che dicea: — Bacia, bacia, anima accesa —</l>
<l>e gli diede col ciglio a un tempo aviso</l>
<l>che sarebbe ita seco a quell'impresa.</l>
<l>Marte, che 'n lei tenea lo sguardo fiso</l>
<l>avido di litigio e di contesa,</l>
<l>vedendo ch'ella avea d'andar desio,</l>
<l>disse: — A la fé, che vo' venir anch'io.</l>
</lg>
<lg type="ottava">
<head>52</head>
<l>Gite voi altri pur dove v'aggrada,</l>
<l>ch'io vo' seguir de la mia diva i passi;</l>
<l>dove ella volge il piè, convien ch'io vada,</l>
<l>e quei di voi ch'ella abbandona, lassi.</l>
<l>Per lei combatte questa invitta spada</l>
<l>e questa destra; ed or per lei vedrassi</l>
<l>il Panàro gonfiarsi, e in atto strano</l>
<l>portar soccorso al Po di sangue umano. —</l>
</lg>
<lg type="ottava">
<head>53</head>
<l>Sorrise Palla, ma con occhio bieco</l>
<l>rimirollo Vulcan ch'era in disparte;</l>
<l>e disse: — Empio sicario, adunque meco</l>
<l>comune il letto avrai per ricrearte?</l>
<l>E Giove stesso accorderassi teco</l>
<l>nel vituperio di sua figlia a parte?</l>
<l>Per Stige, ch'io non so chi mi s'arresta</l>
<l>ch'io non ti do di questo in su la testa. —</l>
</lg>
<lg type="ottava">
<head>54</head>
<l>E strignendo un martel ch'al fianco avea,</l>
<l>sollevò il braccio, e di menar fece atto.</l>
<l>La manopola allor ch'in man tenea</l>
<l>lanciògli Marte, e balzò in piedi ratto</l>
<l>sgangherato gridando: — Anima rea,</l>
<l>t'insegnerò ben io di starti quatto. —</l>
<l>Giove che vide accesa una battaglia,</l>
<l>stese lo scettro e disse: — Olà, canaglia!</l>
</lg>
<lg type="ottava">
<head>55</head>
<l>Dove credete star? giuro a Macone</l>
<l>ch'io vi gastigherò di tanto ardire;</l>
<l>venga il fulmine tosto. — E l'Aquilone</l>
<l>il fulmine arrecogli in questo dire.</l>
<l>Vulcan tratto a' suoi piedi in ginocchione</l>
<l>chiedea mercede e intiepidiva l'ire</l>
<l>lagrimando i suoi casi e l'empia sorte,</l>
<l>ma più l'infedeltà de la consorte.</l>
</lg>
<lg type="ottava">
<head>56</head>
<l>Citerea, che si vide a mal partito,</l>
<l>per una porticella di nascosto</l>
<l>da lo sdegno del padre e del marito,</l>
<l>mentre questi piagnea, s'involò tosto:</l>
<l>e dietro a lei senza aspettar invito</l>
<l>corsero il dio de l'armi e 'l dio del mosto;</l>
<l>ella in terra con lor prese la via,</l>
<l>e in mezzo a lor dormì su l'osteria.</l>
</lg>
<lg type="ottava">
<head>57</head>
<l>Gli abbracciamenti, i baci e i colpi lieti</l>
<l>tace la casta Musa e vergognosa;</l>
<l>da la congiunzion di que' pianeti</l>
<l>ritorce il plettro e di cantar non osa:</l>
<l>mormora sol fra sé detti segreti</l>
<l>ch'al fuggir de la notte umida ombrosa</l>
<l>fatto avean Marte e 'l giovane tebano</l>
<l>trenta volte cornuto il dio Vulcano.</l>
</lg>
<lg type="ottava">
<head>58</head>
<l>L'oste di Castelfranco un gran pollaio</l>
<l>con uova fresche avea quanto la rena;</l>
<l>ne bebbero i due amanti un centinaio,</l>
<l>che smidollata si sentian la schiena:</l>
<l>ma la diva ne volle solo un paio,</l>
<l>che d'altro forse avea la pancia piena.</l>
<l>La diva, per non dar di sé sospetto,</l>
<l>presa la forma avea d'un giovinetto.</l>
</lg>
<lg type="ottava">
<head>59</head>
<l>Di candido ermesin tutto trinciato</l>
<l>sopra seta vermiglia era vestita,</l>
<l>con un colletto bianco profumato,</l>
<l>calzetta bianca e cinta colorita:</l>
<l>di bianco il piè leggiadro era calzato;</l>
<l>non si potea veder più bella vita;</l>
<l>un pugnaletto d'or cingeva al fianco,</l>
<l>e nel cappello un pennacchietto bianco.</l>
</lg>
<lg type="ottava">
<head>60</head>
<l>Ma l'oste ch'era guercio e Bolognese,</l>
<l>tanto peggio stimò ne' suoi concetti</l>
<l>quando corcarsi in terzo egli comprese</l>
<l>l'amoroso garzon fra tanti letti.</l>
<l>Sgombrarono gli dei tosto il paese,</l>
<l>che di colui conobbero i sospetti,</l>
<l>temendo che 'l fellon con falso indizio</l>
<l>non gli accusasse quivi al Malefizio.</l>
</lg>
<lg type="ottava">
<head>61</head>
<l>A Modana passar quella mattina,</l>
<l>e ritrovar che vi si fea gran festa:</l>
<l>un palio di teletta cremesina</l>
<l>correasi a fiori d'or tutta contesta.</l>
<l>Vedendo quella gente pellegrina,</l>
<l>ognuno a gara ne facea richiesta;</l>
<l>e molti li tenean per recitanti</l>
<l>venuti a preparar comedie inanti.</l>
</lg>
<lg type="ottava">
<head>62</head>
<l>Dicean che Marte il Capitan Cardone,</l>
<l>e Bacco esser dovea l'innamorato,</l>
<l>e quel vago leggiadro e bel garzone</l>
<l>esser a far da donna ammaestrato.</l>
<l>Così alle volte ancor fuor di ragione</l>
<l>si tocca il punto, e molti han profetato</l>
<l>che si credean di favellare a caso.</l>
<l>La sorte ed il saper stanno in un vaso.</l>
</lg>
<lg type="ottava">
<head>63</head>
<l>Poscia che passeggiata a parte a parte</l>
<l>ebber gli dei quella città fetente,</l>
<l>e ben considerato il sito e l'arte</l>
<l>del guerreggiare e 'l cor di quella gente,</l>
<l>a un'osteria si trassero in disparte</l>
<l>ch'avea un trebbian di dio dolce e rodente,</l>
<l>e con capponi e starne e quel buon vino</l>
<l>cenaron tutti e tre da paladino.</l>
</lg>
<lg type="ottava">
<head>64</head>
<l>Mentre questi godean, dall'altro canto</l>
<l>Pallade e Febo eran discesi in terra,</l>
<l>e concitando gìan Bologna intanto</l>
<l>e le città de la Romagna in guerra:</l>
<l>quanto è dal Reno al Rubicone, e quanto</l>
<l>tra 'l monte e 'l mar quivi s'estende e serra,</l>
<l>s'unisce con Bologna e s'apparecchia</l>
<l>di gir con l'armi a racquistar la secchia.</l>
</lg>
<lg type="ottava">
<head>65</head>
<l>L'intesero gli amanti, e a la difesa</l>
<l>prepararono anch'essi i lor vassalli:</l>
<l>Bacco chiamò i Tedeschi a quell'impresa,</l>
<l>e andò fin in Germania ad invitalli.</l>
<l>Essi quand'ebber la sua voglia intesa,</l>
<l>in un momento armar fanti e cavalli,</l>
<l>benedicendo ottobre e San Martino,</l>
<l>e sperando notar tutti nel vino.</l>
</lg>
<lg type="ottava">
<head>66</head>
<l>Marte restò in Italia a preparare</l>
<l>la milizia di Parma e di Cremona;</l>
<l>Venere disse che volea tentare</l>
<l>di far venir un re quivi in persona;</l>
<l>e passando dov'Arno ha foce in mare,</l>
<l>si fe' da le Nereidi a la Gorgona</l>
<l>portar, e quindi a l'isola de' Sardi</l>
<l>ricca di cacio e d'uomini bugiardi.</l>
</lg>
</div1>

<div1 type="canto">
<head>CANTO III</head>
<argument>
<lg type="ottava">
<head>ARGOMENTO</head>
<l rend="italic">Venere accende a l'armi il Re de' Sardi;</l>
<l rend="italic">ragunano lor forze i Gemignani,</l>
<l rend="italic">s'uniscono co 'l Potta i tre stendardi</l>
<l rend="italic">Tedeschi, Cremonesi e Parmigiani.</l>
<l rend="italic">Passa il Re con più popoli gagliardi</l>
<l rend="italic">l'Alpi, e discende a guerreggiar ne' piani:</l>
<l rend="italic">e 'l Potta il campo contra quei dal Sipa</l>
<l rend="italic">del Panaro tragitta a l'altra ripa.</l>
</lg>
</argument>

<lg type="ottava">
<head>1</head>
<l>Era tranquillo il mar, sereno il cielo,</l>
<l>taceva l'onda e riposava il vento;</l>
<l>e ingemmata di fior, sparsa di gelo,</l>
<l>l'alba sorgea dal liquido elemento,</l>
<l>e squarciava a la notte il fosco velo</l>
<l>stellato di celeste e vivo argento:</l>
<l>quando la dea con amorose larve</l>
<l>ad Enzio Re nel fin del sonno apparve.</l>
</lg>
<lg type="ottava">
<head>2</head>
<l>E 'n lui mirando: — O generoso figlio</l>
<l>di Federico, onor de l'armi, disse,</l>
<l>l'italiche città vanno a scompiglio,</l>
<l>tornansi a incrudelir l'antiche risse;</l>
<l>Modana sovra l'altre è in gran periglio,</l>
<l>che fida sempre al Sacro Imperio visse;</l>
<l>e tu qui dormi in mezzo 'l mar nascoso?</l>
<l>Destati e prendi l'armi, uom neghittoso.</l>
</lg>
<lg type="ottava">
<head>3</head>
<l>Va' in aiuto de' tuoi, ché t'apparecchia</l>
<l>nuova fortuna il ciel non preveduta:</l>
<l>tu salverai quella famosa secchia</l>
<l>che con tanto valor fia combattuta,</l>
<l>che giornata campal nuova né vecchia</l>
<l>non sarà stata mai la più temuta:</l>
<l>Modana vincerà, ma con fatica,</l>
<l>e tu entrerai ne la città nemica.</l>
</lg>
<lg type="ottava">
<head>4</head>
<l>Quivi d'una donzella acceso il core</l>
<l>ti fia, la più gentil di questa etade</l>
<l>che sì t'infiammerà d'occulto ardore</l>
<l>che ti farà languir di sua beltade;</l>
<l>al fin godrai del suo felice amore,</l>
<l>e 'l nobil seme tuo quella cittade</l>
<l>reggerà poscia, e riputato fia</l>
<l>la gloria e lo splendor di Lombardia. —</l>
</lg>
<lg type="ottava">
<head>5</head>
<l>Qui sparve il sonno e s'involò repente</l>
<l>da le luci del Re la dea d'Amore:</l>
<l>ei mirò le finestre, e in oriente</l>
<l>biancheggiar vide il mattutino albore;</l>
<l>chiese tosto i vestiti, e impaziente</l>
<l>si lanciò de le piume; e tratta fuore</l>
<l>la spada ch'avea dietro al capezzale,</l>
<l>menò un colpo e ferì su l'orinale.</l>
</lg>
<lg type="ottava">
<head>6</head>
<l>Quel fe' tre balzi, e in cento pezzi rotto</l>
<l>cadde con la coperta cremesina;</l>
<l>con lunga riga fuor sparsa di botto</l>
<l>per la stanza del Re corse l'orina.</l>
<l>Fe' in tanto un paggio de la guardia motto</l>
<l>ch'era giunto un corrier da la marina</l>
<l>col segno de l'Imperio e la patente,</l>
<l>onde fu fatto entrar subitamente.</l>
</lg>
<lg type="ottava">
<head>7</head>
<l>Scrivea da Spira Federico al figlio</l>
<l>che subito mandasse armi in difesa</l>
<l>di Modana, che posta era in periglio</l>
<l>per nuova guerra in quelle parti accesa.</l>
<l>Letta la carta il Re prese consiglio</l>
<l>d'andar egli in persona a quell'impresa,</l>
<l>e tosto armò d'amici e di vassalli</l>
<l>sovra 'l lito pisan fanti e cavalli.</l>
</lg>
<lg type="ottava">
<head>8</head>
<l>A Modana fra tanto era arrivato</l>
<l>l'aviso, che già 'l Conte di Nebrona</l>
<l>con seicento cavalli avea passato</l>
<l>l'Alpi, e s'unia con l'armi di Cremona.</l>
<l>Questi da Federico era mandato,</l>
<l>non potendo venir egli in persona,</l>
<l>gran baron de l'Imperio e lancia rotta,</l>
<l>e nemico mortal de l'acqua cotta.</l>
</lg>
<lg type="ottava">
<head>9</head>
<l>Da l'altra parte era venuta nuova</l>
<l>ch'in armi si mettea tutta Romagna;</l>
<l>onde deliberar d'uscir di cova</l>
<l>i Modanesi armati a la campagna,</l>
<l>e far di sé qualche onorata prova</l>
<l>col soccorso d'Italia e d'Alemagna.</l>
<l>Lasciar le feste, e tutte le lor posse</l>
<l>furon da varie parti a un tempo mosse,</l>
</lg>
<lg type="ottava">
<head>10</head>
<l>con ordin che dovesse il giorno sesto</l>
<l>al Prato de' Grassoni esser ridotta</l>
<l>da i capi lor tutta la gente a sesto,</l>
<l>e l'insegna aspettar quivi del Potta.</l>
<l>Musa, tu che scrivesti in un digesto</l>
<l>que' nomi eccelsi e le lor prove allotta,</l>
<l>dammene or copia accioché nel mio canto</l>
<l>i pronepoti lor n'odano il vanto.</l>
</lg>
<lg type="ottava">
<head>11</head>
<l>Il Prato de' Grassoni a destra mano</l>
<l>dal ponte del Panàro era distante</l>
<l>quanto un arco potria tirar lontano,</l>
<l>e quivi ognun dovea fermar le piante:</l>
<l>chi dal monte il dì sesto, e chi dal piano</l>
<l>dispiegò le bandiere in un istante;</l>
<l>e 'l primo ch'apparisse a la campagna</l>
<l>fu il Conte de la Rocca di Culagna.</l>
</lg>
<lg type="ottava">
<head>12</head>
<l>Quest'era un cavalier bravo e galante,</l>
<l>filosofo poeta e bacchettone</l>
<l>ch'era fuor de' perigli un Sacripante,</l>
<l>ma ne' perigli un pezzo di polmone.</l>
<l>Spesso ammazzato avea qualche gigante,</l>
<l>e si scopriva poi ch'era un cappone,</l>
<l>onde i fanciulli dietro di lontano</l>
<l>gli soleano gridar: — Viva Martano. —</l>
</lg>
<lg type="ottava">
<head>13</head>
<l>Avea ducento scrocchi in una schiera,</l>
<l>mangiati da la fame e pidocchiosi;</l>
<l>ma egli dicea ch'eran duo mila e ch'era</l>
<l>una falange d'uomini famosi:</l>
<l>dipinto avea un pavon ne la bandiera</l>
<l>con ricami di seta e d'or pomposi,</l>
<l>l'armatura d'argento e molto adorna,</l>
<l>e in testa un gran cimier di piume e corna.</l>
</lg>
<lg type="ottava">
<head>14</head>
<l>Fu Irneo di Montecuccoli il secondo,</l>
<l>figliolo del signor di Montalbano,</l>
<l>giovane disdegnoso e furibondo,</l>
<l>e di lingua e di cor pronto e di mano;</l>
<l>a carte e a dadi avria giucato il mondo,</l>
<l>e bestemmiava Dio com'un marrano:</l>
<l>buon compagno nel resto e senza pecche,</l>
<l>distruggitor de le castagne secche.</l>
</lg>
<lg type="ottava">
<head>15</head>
<l>Settecento soldati ei conducea</l>
<l>da le terre del padre e de' parenti;</l>
<l>ne lo stendardo un Mongibello avea</l>
<l>che vomitava al ciel faville ardenti.</l>
<l>L'onor de la famiglia di Rodea,</l>
<l>Attolino, il seguìa con le sue genti,</l>
<l>a cui l'Imperator de' regni greci</l>
<l>cinta la spada avea con altri dieci.</l>
</lg>
<lg type="ottava">
<head>16</head>
<l>Da Rodea, da Magreda e Castelvecchio</l>
<l>conduceva costui trecento fanti</l>
<l>con sì leggiadro e nobile apparecchio</l>
<l>che parean tutti cavalieri erranti:</l>
<l>su 'l cimier per impresa avea uno specchio</l>
<l>cinto di piume ignote e stravaganti.</l>
<l>E dopo lui fu vista una bandiera</l>
<l>su gli argini venir de la riviera.</l>
</lg>
<lg type="ottava">
<head>17</head>
<l>Le ville de la Motta e del Cavezzo,</l>
<l>Camposanto, Solara e Malcantone</l>
<l>quivi raccolto avean la feccia e 'l lezzo</l>
<l>d'ogn'omicida rio, d'ogni ladrone;</l>
<l>quel clima par da fiera stella avezzo</l>
<l>a morire o di forca o di prigione:</l>
<l>fur cinquecento, usati al caldo, al gielo,</l>
<l>a l'inculta foresta, al nudo cielo.</l>
</lg>
<lg type="ottava">
<head>18</head>
<l>Da Camillo del Forno eran guidati</l>
<l>uom temerario e sprezzator di morte,</l>
<l>di semplice vermiglio avea segnati</l>
<l>il suo stendardo e l'armatura forte;</l>
<l>non portava cimier né fregi aurati,</l>
<l>né divisa o color d'alcuna sorte,</l>
<l>fuor che vermiglio, e sovra la sua gente</l>
<l>con nera e folta barba era eminente.</l>
</lg>
<lg type="ottava">
<head>19</head>
<l>La gente che solcar soleva l'onda</l>
<l>e or solca il letto del gran fiume estinto,</l>
<l>e quella dove cade e si profonda</l>
<l>il Panàro diviso e 'n dietro spinto,</l>
<l>lasciar le barche e i remi in su la sponda;</l>
<l>e mosse da guerrier nobile instinto,</l>
<l>quivi s'appresentar con lance e spiedi,</l>
<l>cento a cavallo e novecento a piedi.</l>
</lg>
<lg type="ottava">
<head>20</head>
<l>Per capitani avean due schiericati</l>
<l>l'arciprete Guidoni e 'l frate Bravi,</l>
<l>che dianzi per ribelli ambo cacciati</l>
<l>avean con una man d'uomini pravi</l>
<l>la Stellata e 'l Bonden poscia occupati,</l>
<l>e 'l transito al Final chiuso a le navi.</l>
<l>Or rimessi venìan con queste schiere,</l>
<l>in abito di guerra, in armi nere.</l>
</lg>
<lg type="ottava">
<head>21</head>
<l>Alderan Cimicelli e Grazio Monte</l>
<l>seguìan dopo costoro a mano a mano;</l>
<l>la Staggia l'uno e la Verdeta ha pronte,</l>
<l>quei di Roncaglia ha l'altro e di Panzano:</l>
<l>il destrier che portò Belorofonte</l>
<l>già in alto, Grazio, e un argano Alderano</l>
<l>ne le bandiere lor spiegano al vento,</l>
<l>e i soldati fra tutti eran secento.</l>
</lg>
<lg type="ottava">
<head>22</head>
<l>San Felice, Midolla e Camurana,</l>
<l>secento a piedi e ottanta erano in sella;</l>
<l>Nerazio Bianchi e Tomasin Fontana</l>
<l>gli conduceano a la tenzon novella:</l>
<l>Tomasin per insegna avea una rana</l>
<l>armata con la spada e la rotella;</l>
<l>Nerazio, che reggea quei da cavallo,</l>
<l>avea una mezza luna in campo giallo.</l>
</lg>
<lg type="ottava">
<head>23</head>
<l>S'armò dopo costor quella riviera</l>
<l>che da Bomporto a la Bastìa si stende;</l>
<l>povera gente, ma superba e altera,</l>
<l>che 'n terra e 'n acqua a provecchiarsi attende.</l>
<l>Fur quattrocento; e ne la lor bandiera,</l>
<l>che di vermiglio e d'or tutta risplende,</l>
<l>ritratto avea un gonfietto da pallone</l>
<l>Bagarotto, figliol di Rarabone.</l>
</lg>
<lg type="ottava">
<head>24</head>
<l>Il sagace Claretto era con esso,</l>
<l>ch'acceso di Dogna Anna di Granata</l>
<l>giunt'era tutt'afflitto il giorno stesso</l>
<l>che un genovese gli l'avea rubata;</l>
<l>gli ne fu dato a Parma indizio espresso</l>
<l>che l'avrebbe a Bomporto ritrovata;</l>
<l>ma quivi giunto ne perdé i vestigi,</l>
<l>e bestemmiò sessanta frati bigi.</l>
</lg>
<lg type="ottava">
<head>25</head>
<l>Entrò ne l'osteria per rinfrescarsi</l>
<l>e ritrovò che Bagarotto a sorte</l>
<l>raccogliea quivi i suoi soldati sparsi,</l>
<l>e d'armi intorno cinte eran le porte.</l>
<l>Corsero l'uno e l'altro ad abbracciarsi,</l>
<l>ch'erano stati amici a la gran Corte,</l>
<l>e l'uno e l'altro le speranze grame</l>
<l>avean lasciate a i morti de la fame.</l>
</lg>
<lg type="ottava">
<head>26</head>
<l>Narrò Claretto del suo nuovo ardore</l>
<l>la lunga scena e gl'intricati effetti;</l>
<l>con quanti scherni in varie forme Amore</l>
<l>già tutti i suoi rivali avea negletti;</l>
<l>e com'or ei perdea per più dolore</l>
<l>la donna sua nel colmo de' diletti.</l>
<l>Sorrise Bagarotto e disse: — Frate,</l>
<l>tu sciorini ogni dì nuove scappate.</l>
</lg>
<lg type="ottava">
<head>27</head>
<l>Vieni meco a la guerra, e lascia andare</l>
<l>cotesti amori tuoi da scioperato:</l>
<l>la fama non s'acquista a vagheggiare</l>
<l>un viso di bertuccia immascherato. —</l>
<l>Claretto non istette a replicare,</l>
<l>ché gli venne desio d'esser soldato;</l>
<l>prese una picca e si scordò di bere,</l>
<l>ma ricordiamci noi de l'altre schiere.</l>
</lg>
<lg type="ottava">
<head>28</head>
<l>Cittanova spiegar, Fredo e Cognento,</l>
<l>Piramo e Tisbe morti a piè del moro:</l>
<l>esser potean costor da quattrocento,</l>
<l>e 'l furiero Manzol fu il duca loro,</l>
<l>giovane d'alto e nobile talento,</l>
<l>a cui cedean l'Agilità e 'l Decoro</l>
<l>nel ballar la nizzarda e la canaria</l>
<l>e nel tagliar le capriole in aria.</l>
</lg>
<lg type="ottava">
<head>29</head>
<l>Quasi a un tempo arrivar da un altro lato</l>
<l>Villavara, Albereto e Navicelli;</l>
<l>eran trecento e conduceagli al Prato</l>
<l>il fiero zoppo d'Ugolin Novelli:</l>
<l>dipinto ha ne l'insegna un ciel turbato</l>
<l>che piove sovra un campo di baccelli.</l>
<l>Indi venìan tra lor correndo a gara</l>
<l>quei del Corleto e quei di Bazzovara:</l>
</lg>
<lg type="ottava">
<head>30</head>
<l>Corleto emulator di Grevalcore</l>
<l>ch'Augusto nominò dal cor giocondo</l>
<l>quel dì che fu d'Antonio vincitore,</l>
<l>onde poscia con lui divise il mondo;</l>
<l>e Bazzovara or campo di sudore</l>
<l>che fu d'armi e d'amor campo fecondo,</l>
<l>là dove il Labadin persona accorta</l>
<l>fe' il beverone a la sua vacca morta.</l>
</lg>
<lg type="ottava">
<head>31</head>
<l>Eran guidati dal dottor Masello,</l>
<l>ch'avea lasciato i libri a la ventura,</l>
<l>e s'era armato che parea un Marcello,</l>
<l>con la giubba a l'antica e l'armatura:</l>
<l>portava per impresa un ravanello</l>
<l>con la sementa d'or grande e matura;</l>
<l>e dietro a lui venìan quei di Rubiera</l>
<l>e di Marzaglia armati in una schiera.</l>
</lg>
<lg type="ottava">
<head>32</head>
<l>Bertoldo Grillenzon li conducea,</l>
<l>gran giucator di spada e lottatore;</l>
<l>ne la bandiera un materasso avea</l>
<l>che sdrucito spargea la lana fuore.</l>
<l>Questa schiera de l'altra esser potea</l>
<l>se non uguale, almen poco maggiore;</l>
<l>giugneano a punto al numero di mille</l>
<l>gli armati abitator di quattro ville.</l>
</lg>
<lg type="ottava">
<head>33</head>
<l>Galvan Castaldi e Franceschin Murano</l>
<l>l'insegne di Porcile e del Montale</l>
<l>e le di Cadiana e di Mugnano</l>
<l>uniro a l'Osteria de le due scale.</l>
<l>Trecento con le ronche avea Galvano,</l>
<l>l'altro di picche avea numero eguale.</l>
<l>L'impresa di Galvano è una stadera,</l>
<l>Franceschino ha una gazza bianca e nera.</l>
</lg>
<lg type="ottava">
<head>34</head>
<l>Ecco Alberto Boschetti in sella armato,</l>
<l>Conte di San Cesario e di Bazzano;</l>
<l>ch'avendo poco pria quindi cacciato</l>
<l>il presidio nemico e 'l capitano,</l>
<l>s'era fatto signor di quello stato</l>
<l>col valor de la fronte e de la mano;</l>
<l>ed or di questi e d'altri suoi vassalli</l>
<l>per forza armati avea cento cavalli.</l>
</lg>
<lg type="ottava">
<head>35</head>
<l>Pomposo viene e ne lo scudo porta</l>
<l>a onor di san Lorenzo una gradella:</l>
<l>la lancia in mano e al fianco avea la storta</l>
<l>tutta la schiera sua leggiadra e bella.</l>
<l>Una volpe che fa la gatta morta</l>
<l>spiegano Collegara e Corticella</l>
<l>che Bernardo Calori avea condotte,</l>
<l>trecento o poco più tagliaricotte.</l>
</lg>
<lg type="ottava">
<head>36</head>
<l>Due figli avea Rangon d'alto valore,</l>
<l>Gherardo il forte e Giacopin l'astuto;</l>
<l>Gherardo che d'etade era il maggiore</l>
<l>e 'n più sublime grado era venuto,</l>
<l>de le genti paterne avea l'onore</l>
<l>e 'l governo al fratel quivi ceduto,</l>
<l>ond'egli se 'n venìa portando altero</l>
<l>una conchiglia d'or sovra il cimiero.</l>
</lg>
<lg type="ottava">
<head>37</head>
<l>Spilimberto, Vignola e Savignano,</l>
<l>Castelnovo e Campiglio in assemblea,</l>
<l>Ceiano e Guia, Montorsolo e Marano,</l>
<l>con quei di Malatigna armati avea.</l>
<l>Cento a caval con le zagaglie in mano</l>
<l>e mille fanti arcieri ei conducea,</l>
<l>ch'avean con agli e porri e cipollette</l>
<l>avvelenati i ferri a le saette.</l>
</lg>
<lg type="ottava">
<head>38</head>
<l>Mentre questi giugnean dal destro lato,</l>
<l>già dal sinistro in campo era venuto</l>
<l>di Prendiparte Pichi il figlio armato</l>
<l>col fior de la Mirandola in aiuto:</l>
<l>fu Galeotto il giovane nomato</l>
<l>per tutta Italia allor noto e temuto;</l>
<l>e cento cavalier carchi di maglia</l>
<l>sotto l'impresa avea d'una tenaglia</l>
</lg>
<lg type="ottava">
<head>39</head>
<l>Campogaiano poscia e San Martino</l>
<l>mandaron cinquecento a la pedestre,</l>
<l>ch'aveano per insegna un saracino</l>
<l>e armati eran di ronche e di balestre:</l>
<l>Mauro Ruberti ne tenea il domìno</l>
<l>sovrastante maggior de le minestre;</l>
<l>vo' dir che de le bocche avea la taglia</l>
<l>e dovea compartir la vittovaglia.</l>
</lg>
<lg type="ottava">
<head>40</head>
<l>Zaccaria Tosabecchi allor reggea</l>
<l>di Carpi il freno, uom vecchio e podagroso</l>
<l>a cui l'età il vigor scemato avea</l>
<l>ma non lo spirto altero e bellicoso.</l>
<l>Una figlia al morir gli succedea</l>
<l>che 'l Conte di Solera avea per sposo,</l>
<l>zerbin de la contrada e falimbello,</l>
<l>di Manfredi cugin, detto Leonello.</l>
</lg>
<lg type="ottava">
<head>41</head>
<l>Venne al vecchio desìo d'esser quel giorno</l>
<l>in campo, e armò pedoni e cavalieri,</l>
<l>e una lettiga fe' senza soggiorno</l>
<l>che portavano a man quattro staffieri:</l>
<l>laminata di ferro era d'intorno,</l>
<l>e si potea assettar su due destrieri;</l>
<l>una tal poscia forte a maraviglia</l>
<l>ne fece il Contestabil di Castiglia;</l>
</lg>
<lg type="ottava">
<head>42</head>
<l>e in Borgogna l'usò contra i moschetti</l>
<l>del bellicoso Re de' fieri Galli.</l>
<l>Zaccaria venne con ducento eletti,</l>
<l>parte asini col fren, parte cavalli,</l>
<l>ma i pedoni a tardar furon costretti</l>
<l>ché 'l Conte, che dovea tutti guidalli,</l>
<l>lasciò il suocero andar per la più corta</l>
<l>e restò con la sposa a far la torta.</l>
</lg>
<lg type="ottava">
<head>43</head>
<l>Zaccaria, che si vide abbandonato</l>
<l>dal genero, partì subito i fanti,</l>
<l>e quattrocento al cavalier Brusato</l>
<l>e a Guido Coccapan dienne altrettanti.</l>
<l>Il Cavalier un elefante alato</l>
<l>ha nell'insegna: e Guido ha due giganti</l>
<l>che giocano a le noci: il vecchio ha un gatto</l>
<l>che insidia un topo e stassi quatto quatto.</l>
</lg>
<lg type="ottava">
<head>44</head>
<l>Quelli poi di Formigine e Fiorano,</l>
<l>dove nascono fichi in copia grande,</l>
<l>sono trecento, e Uberto Petrezzano</l>
<l>gli guida, e ne l'insegna un orco spande;</l>
<l>Baiamonte con lui di Livizzano</l>
<l>quasi a un tempo arrivò con le sue bande,</l>
<l>ducento fur con partigiane in spalla,</l>
<l>e la bandiera avean turchina e gialla.</l>
</lg>
<lg type="ottava">
<head>45</head>
<l>Appresso d'Uguccion di Castelvetro</l>
<l>l'insegna apparve ch'era un cardo bianco;</l>
<l>trecento balestrier le tenean dietro</l>
<l>ch'avean bolzoni e mazzafrustri al fianco.</l>
<l>Da Gorzan, Maranello e da Ceretro</l>
<l>de' famosi Grisolfi il buon Lanfranco</l>
<l>tratti avea cinquecento in una schiera,</l>
<l>e portava un frullon ne la bandiera;</l>
</lg>
<lg type="ottava">
<head>46</head>
<l>onde la Crusca poi gli mosse lite</l>
<l>che fu rimessa al tribunal romano.</l>
<l>Con l'impresa d'un pero e d'una vite</l>
<l>Stefano e Ghin de' Conti di Fogliano</l>
<l>avean con l'armi foglianese unite</l>
<l>quelle di Montezibio e di Varano,</l>
<l>ch'eran ducento ottanta martorelli,</l>
<l>unti e bisunti che parean porcelli.</l>
</lg>
<lg type="ottava">
<head>47</head>
<l>Ma dove lascio di Sassol la gente</l>
<l>che suol de l'uve far nettare a Giove,</l>
<l>là dove è il dì più bello e più lucente,</l>
<l>là dove il ciel tutte le grazie piove?</l>
<l>Quella terra d'amor, di gloria ardente,</l>
<l>madre di ciò ch'è più pregiato altrove,</l>
<l>mandò cento cavalli, e intorno a mille</l>
<l>fanti raccolti da sue amene ville.</l>
</lg>
<lg type="ottava">
<head>48</head>
<l>Roldano de la Rosa è il duca loro</l>
<l>ch'un tempo guerreggiando in Palestina</l>
<l>contra 'l campo d'Egitto e contra 'l Moro</l>
<l>fe' del sangue pagan strage e ruina;</l>
<l>sparsa di rose e di fiammelle d'oro</l>
<l>avea l'insegna azzurra e purpurina;</l>
<l>e dietro a lui venìa poco lontano</l>
<l>Folco Cesio signor di Pompeiano;</l>
</lg>
<lg type="ottava">
<head>49</head>
<l>Pompeiano ove suol l'aura amorosa</l>
<l>struggere il giel di que' nevosi monti;</l>
<l>Gommola e Palaveggio a la famosa</l>
<l>donna del seggio lor chinan le fronti.</l>
<l>Sotto l'insegna avea d'una spinosa</l>
<l>Folco raccolti de' più arditi e pronti</l>
<l>trecento, che su zoccoli ferrati</l>
<l>se ne venìan di chiaverine armati.</l>
</lg>
<lg type="ottava">
<head>50</head>
<l>E quel ch'era mirabile a vedere,</l>
<l>cinquanta donne lor con gli archi in mano</l>
<l>avezze al bosco a saettar le fiere</l>
<l>e a colpir da vicino e da lontano,</l>
<l>succinte in gonna e faretrate arciere</l>
<l>calavano con lor dal monte al piano;</l>
<l>e la chioma bizarra e ad arte incolta</l>
<l>ondeggiando su 'l tergo iva disciolta.</l>
</lg>
<lg type="ottava">
<head>51</head>
<l>Bruno di Cervarola avea il domìno</l>
<l>di quella terra e del vicin paese</l>
<l>di Moran, del Pigneto e di Saltino,</l>
<l>uom vago di litigi e di contese:</l>
<l>con ducento suoi sgherri entrò in cammino</l>
<l>subito che de l'armi il suono intese;</l>
<l>e perch'era un cervel fatto a capriccio,</l>
<l>portava per impresa un pagliariccio.</l>
</lg>
<lg type="ottava">
<head>52</head>
<l>Di Bianca Pagliarola innamorato</l>
<l>fatte avea già per lei prove diverse;</l>
<l>e a lei che gli arse il cor duro e gelato</l>
<l>sempre di sue vittorie il premio offerse.</l>
<l>Or additando il suo pensier celato</l>
<l>un pagliariccio in campo bianco aperse,</l>
<l>ch'in mezzo un telo avea fatto di maglia</l>
<l>e mostrava nel cor la bianca paglia.</l>
</lg>
<lg type="ottava">
<head>53</head>
<l>Appresso gli venìa Mombarranzone</l>
<l>col suo signor Ranier, che di Pregnano</l>
<l>reggea la nuova gente e 'l gonfalone</l>
<l>che mandato gli avea Castellarano;</l>
<l>cinquanta con le natiche in arcione,</l>
<l>e quattrocento gìan battendo il piano</l>
<l>con le scarpe sdrucite e senza suola;</l>
<l>la loro insegna è un bufalo che vola.</l>
</lg>
<lg type="ottava">
<head>54</head>
<l>Brandola, Ligurciano e Moncereto</l>
<l>conduceva Scardin Capodibue</l>
<l>ch'un diavolo stizzato in un canneto</l>
<l>dipinto avea ne le bandiere sue;</l>
<l>col cimiero di lauro e mirto e aneto</l>
<l>il signor di Pazzan dietro gli fue,</l>
<l>che pretendea gran vena in poesia,</l>
<l>né il meschin s'accorgea ch'era pazzia.</l>
</lg>
<lg type="ottava">
<head>55</head>
<l>Alessio era il suo nome, e 'n sesta rima</l>
<l>composto avea l'<emph>Amor di Drusiana</emph>;</l>
<l>nel resto fu baron di molta stima,</l>
<l>e seco avea Farneda e Montagnana.</l>
<l>Questa gente contata con la prima</l>
<l>non era da giostrare a la quintana,</l>
<l>eran da cinquecento ferraguti</l>
<l>di rampiconi armati e pali acuti.</l>
</lg>
<lg type="ottava">
<head>56</head>
<l>Di Veriga e Bison l'insegna al vento,</l>
<l>ch'era in campo azzurrino un sanguinaccio,</l>
<l>spiega Pancin Grassetti, e quattrocento</l>
<l>fanti conduce a suon di campanaccio:</l>
<l>ma più di questi ne mandaron cento</l>
<l>Montombraro, Festato e 'l Gainaccio,</l>
<l>con l'impresa d'un asino su un pero,</l>
<l>e Artimedor Masetti è il condottiero.</l>
</lg>
<lg type="ottava">
<head>57</head>
<l>Taddeo Sertorio, di Castel d'Aiano</l>
<l>conte e fratel di Monaca la bella,</l>
<l>conducea Montetortore e Misano,</l>
<l>dove fu la gran fuga, e la Rosella,</l>
<l>con archi e spiedi porcherecci in mano,</l>
<l>spiegando in campo bianco una padella;</l>
<l>trecento fur che quelle vie ronchiose</l>
<l>con le piante premean dure e callose.</l>
</lg>
<lg type="ottava">
<head>58</head>
<l>Seguiva di Monforte e di Montese,</l>
<l>Montespecchio e Trentin poscia l'insegna:</l>
<l>Gualtier figliuol di Paganel Cortese</l>
<l>l'avea dipinta d'una porca pregna;</l>
<l>fur quattrocento, e parte al tergo appese</l>
<l>accette avean da far nel bosco legna,</l>
<l>parte forconi in spalla, e parte mazze</l>
<l>e pelli d'orsi in cambio di corazze.</l>
</lg>
<lg type="ottava">
<head>59</head>
<l>Il Conte di Miceno era un signore</l>
<l>fratel del Potta a Modana venuto,</l>
<l>dove invaghì sì ognun del suo valore</l>
<l>che a viva forza poi fu ritenuto:</l>
<l>non avea la milizia uom di più core,</l>
<l>né più bravo di lui né più temuto:</l>
<l>corseggiò un tempo il mar, poscia fu duce</l>
<l>in Francia, e nominato era Voluce.</l>
</lg>
<lg type="ottava">
<head>60</head>
<l>Gli donò la città per ritenerlo</l>
<l>Miceno, Monfestin, Salto e Trignano,</l>
<l>e Ranocchio e Lavacchio e Montemerlo,</l>
<l>Sassomolato, Riva e Disenzano:</l>
<l>un san Giorgio parea proprio a vederlo,</l>
<l>armato a piè con una picca in mano;</l>
<l>con ottocento fanti al campo venne</l>
<l>con armi bianche e un gran cimier di penne.</l>
</lg>
<lg type="ottava">
<head>61</head>
<l>Panfilo Sassi e Niccolò Adelardi</l>
<l>co' Frignanesi lor seguiro appresso,</l>
<l>di concerto spiegando i due stendardi</l>
<l>di Sestola e Fanano a un tempo stesso;</l>
<l>l'uno ha tre monti in aria e 'l motto <emph>Tardi</emph>,</l>
<l>l'altro nel mar dipinto un arcipresso,</l>
<l>con l'uno è Sassorosso, Olina e Acquaro;</l>
<l>Roccascaglia con l'altro e Castellaro.</l>
</lg>
<lg type="ottava">
<head>62</head>
<l>Eran mille fra tutti, e dopo loro</l>
<l>venìa una gente indomita e silvestra;</l>
<l>San Pellegrino, e giù fino a Pianoro</l>
<l>tutto il girar di quella parte alpestra</l>
<l>dove sparge il Dragone arena d'oro</l>
<l>a sinistra, e 'l Panaro ha il fonte a destra,</l>
<l>Redonelato e Pelago e la Pieve</l>
<l>e Sant'Andrea che padre è de la neve;</l>
</lg>
<lg type="ottava">
<head>63</head>
<l>Fiumalbo e Bucasol terre del vento,</l>
<l>Magrignan, Montecreto e Cestellino;</l>
<l>esser potean da mille e quatrocento</l>
<l>gl'inculti abitator de l'Apennino:</l>
<l>Apennin ch'alza sì la fronte e 'l mento</l>
<l>a vagheggiare il ciel quindi vicino,</l>
<l>che le selve del crin nevose e folte</l>
<l>servon di scopa a le stellate volte.</l>
</lg>
<lg type="ottava">
<head>64</head>
<l>Tutti a piedi venìan con gli stivali,</l>
<l>armati di balestre a martinelle</l>
<l>che facevano colpi aspri e mortali</l>
<l>e passavano i giacchi e le rotelle:</l>
<l>pelliccioni di lupi e di cinghiali</l>
<l>eran le vesti lor pompose e belle;</l>
<l>spadacce al fianco aveano e stocchi antichi,</l>
<l>e cappelline in testa e pappafichi.</l>
</lg>
<lg type="ottava">
<head>65</head>
<l>Ma chi fu il duce de l'alpina schiera?</l>
<l>Fu Ramberto Balugola il feroce</l>
<l>che portava un fanciul ne la bandiera</l>
<l>che faceva a un Giudeo baciar la croce:</l>
<l>con armatura rugginosa e nera</l>
<l>e piume in testa di color di noce</l>
<l>venìa superbo a passi lunghi e tardi,</l>
<l>con una scure in collo e in man tre dardi.</l>
</lg>
<lg type="ottava">
<head>66</head>
<l>Da Ronchi lo seguìa poco lontano</l>
<l>Morovico signor di quella terra:</l>
<l>Palagano e Moccogno e Castrignano</l>
<l>guidava, e quei di Santa Giulia in guerra.</l>
<l>Da quattrocento con spuntoni in mano</l>
<l>co' piedi lor calcavano la terra</l>
<l>dietro a l'insegna d'una barca a vela,</l>
<l>e cantando venìan la <emph>fa li le la</emph>.</l>
</lg>
<lg type="ottava">
<head>67</head>
<l>Un giovinetto di superbo core</l>
<l>che di sua fresca etade in su 'l mattino</l>
<l>non avea ancor segnato il primo fiore</l>
<l>del primo pel, nomato Valentino,</l>
<l>avea dipinto addormentato Amore,</l>
<l>e Medola reggea, Montefiorino,</l>
<l>Mursian, Rubbian, Massa e Povello,</l>
<l>Vedriola e de l'Oche il gran castello.</l>
</lg>
<lg type="ottava">
<head>68</head>
<l>Di giavellotti armati e gianettoni,</l>
<l>di panciere e di targhe eran costoro,</l>
<l>con martingale e certi lor saioni</l>
<l>che chiamavano i sassi a concistoro.</l>
<l>Sotto le scarpe avean tanti tacconi,</l>
<l>che parea il campo d'Agramante moro</l>
<l>che in zoccoli marciasse a lume spento;</l>
<l>e non erano più che cinquecento.</l>
</lg>
<lg type="ottava">
<head>69</head>
<l>Poiché la fanteria de la montagna</l>
<l>fu veduta passar di schiera in schiera,</l>
<l>il Potta fece anch'egli a la campagna</l>
<l>uscir la gente sua ch'armata s'era.</l>
<l>E già quella di Parma e d'Alemagna</l>
<l>e di Cremona giunta era la sera</l>
<l>da la parte del Po, per la fatica</l>
<l>che da Reggio temea, città nemica.</l>
</lg>
<lg type="ottava">
<head>70</head>
<l>In Garfagnana intanto avea intimato</l>
<l>a' cinque Capitan de le bandiere</l>
<l>che non uscisser pria di quello stato</l>
<l>che vi giungesse il Re con le sue schiere:</l>
<l>però ch'anch'ei da Lucca avea mandato</l>
<l>a fare in fretta a la città sapere</l>
<l>ch'ei venìa quindi, e domandava gente</l>
<l>da potersi condur sicuramente.</l>
</lg>
<lg type="ottava">
<head>71</head>
<l>E 'l giorno che seguì, posto in cammino</l>
<l>per la diritta via di Gallicano,</l>
<l>tra le coste passò de l'Apennino</l>
<l>e discese al Padul giù dal Frignano;</l>
<l>era con lui Vetidio Carandino</l>
<l>con la bandiera di Camporeggiano,</l>
<l>dove egli avea dipinta una civetta</l>
<l>che portava nel becco una scopetta.</l>
</lg>
<lg type="ottava">
<head>72</head>
<l>Quella di Castelnovo, ov'era un Santo</l>
<l>con le man giunte lavorato a scacchi,</l>
<l>seguìa per retroguardia indietro alquanto</l>
<l>sotto la guida di Simon Bertacchi.</l>
<l>Quivi l'arredo regio è tutto quanto,</l>
<l>quivi venìeno i servitori stracchi</l>
<l>e quei che 'l vin di Lucca avea arrestati,</l>
<l>per some in su le some addormentati.</l>
</lg>
<lg type="ottava">
<head>73</head>
<l>Ma le due di Soraggio e di Sillano</l>
<l>da Otton Campora l'una era guidata,</l>
<l>l'altra da Iaconìa di Ponzio Urbano,</l>
<l>che porta una fascina incoronata.</l>
<l>La stella mattutina il Camporano</l>
<l>con una cuffia rossa ha figurata.</l>
<l>E queste quattro avean sei volte mille</l>
<l>fanti raccolti da sessanta ville.</l>
</lg>
<lg type="ottava">
<head>74</head>
<l>Ma trecento cavalli avea la quinta</l>
<l>guidata da Pandolfo Bellincino,</l>
<l>ove in campo dorato era dipinta</l>
<l>la figura gentil d'un babuino.</l>
<l>I cavalieri avean la spada cinta,</l>
<l>attaccato a l'arcione un balestrino,</l>
<l>lo scudo in braccio e in mano una zagaglia;</l>
<l>e gìano a destra man de la battaglia.</l>
</lg>
<lg type="ottava">
<head>75</head>
<l>Però che quindi anch'essi i Fiorentini</l>
<l>armatisi in favor de' Bolognesi</l>
<l>costeggiando venìan così vicini</l>
<l>che poteano i men cauti esser offesi.</l>
<l>Il Re sei mila fanti ghibellini,</l>
<l>sardi, pisani, liguri e lucchesi</l>
<l>e due mila cavalli avea con lui,</l>
<l>svevi e tedeschi e parteggiani sui.</l>
</lg>
<lg type="ottava">
<head>76</head>
<l>Intanto il Potta le sue genti avea</l>
<l>divise in terzo, e 'l buon Manfredi avanti</l>
<l>con due mila cavalli in assemblea</l>
<l>se 'n giva, e dopo lui venìano i fanti.</l>
<l>Eran dodici mila e gli reggea</l>
<l>Gherardo, che ne gli atti e ne' sembianti</l>
<l>parea un volpon che conducesse i figli</l>
<l>a dar l'assalto a un branco di conigli.</l>
</lg>
<lg type="ottava">
<head>77</head>
<l>La terza schiera fu di poche genti,</l>
<l>ma piena d'ogni machina murale</l>
<l>e di que' più terribili instrumenti</l>
<l>che gli antichi trovar per far del male.</l>
<l>L'architetto maggior de' ferramenti</l>
<l>Pasquin Ferrari, gran zucca da sale,</l>
<l>la conducea con mille balestrieri</l>
<l>e cento carri e ventidue ingegneri.</l>
</lg>
<lg type="ottava">
<head>78</head>
<l>Non si fermò ne l'arrivare al ponte</l>
<l>il Potta, ma passò di là da l'onda,</l>
<l>e dietro a lui tutte le schiere conte</l>
<l>si condussero in fretta a l'altra sponda:</l>
<l>quivi secento a piè con l'armi pronte</l>
<l>trovar, da la fruttifera e feconda</l>
<l>Nonantola venuti, e dal vicino</l>
<l>contado di Stuffione e Ravarino.</l>
</lg>
<lg type="ottava">
<head>79</head>
<l>Gli conducean due cavalier novelli</l>
<l>con armi e piume di color di gigli,</l>
<l>Beltrando e Gherardino, i due gemelli</l>
<l>che de la bella Molza erano figli.</l>
<l>Era l'impresa lor due fegatelli</l>
<l>con la veste a quartier bianchi e vermigli,</l>
<l>le tramezze di lauro e le frontiere:</l>
<l>e queste ultime fur di tante schiere.</l>
</lg>
</div1>
<div1 type="canto">
<head>CANTO IV</head>
<argument>
<lg type="ottava">
<head>ARGOMENTO</head>
<l rend="italic">Mentre dal Potta Castelfranco è stretto,</l>
<l rend="italic">Rubiera assalta il popolo reggiano.</l>
<l rend="italic">Parte dal campo a quell'impresa eletto</l>
<l rend="italic">Gherardo, e se ne va notturno e piano:</l>
<l rend="italic">muove assalto a la terra, onde costretto</l>
<l rend="italic">da la fame si parte il capitano.</l>
<l rend="italic">Cadono i valorosi, e gli altri a patto</l>
<l rend="italic">fan de la vita lor vile riscatto.</l>
</lg>
</argument>

<lg type="ottava">
<head>1</head>
<l>Poiché fu sorto in su la destra riva,</l>
<l>si fermò il campo e s'ordinar le schiere;</l>
<l>ne gli usberghi lucenti il sol feriva</l>
<l>e ne traeva fuor lampi e lumiere:</l>
<l>un venticel che di ponente usciva</l>
<l>facea ondeggiar le piume e le bandiere,</l>
<l>e per le rive intorno e per le valli</l>
<l>romoreggiava il ciel d'armi e cavalli.</l>
</lg>
<lg type="ottava">
<head>2</head>
<l>Il Potta, ch'era un uom molto eloquente</l>
<l>e solito a salir spesso in ringhiera,</l>
<l>montato sopra un argine eminente</l>
<l>che divideva i campi e la riviera,</l>
<l>cinto di capitani e nobil gente,</l>
<l>co 'l capo disarmato e la montiera,</l>
<l>così parlava al popolo feroce</l>
<l>con magnanimi gesti e altera voce:</l>
</lg>
<lg type="ottava">
<head>3</head>
<l> — O vero seme del valor latino,</l>
<l>ben aveste l'altrier da Federico</l>
<l>un privilegio in foglio pecorino,</l>
<l>che vi ridona il territorio antico</l>
<l>che terminava già sopra 'l Lavino;</l>
<l>ma il donativo suo non vale un fico,</l>
<l>se con quest'armi che portiamo a canto</l>
<l>non ne pigliamo noi possesso in tanto.</l>
</lg>
<lg type="ottava">
<head>4</head>
<l>Sol Castelfranco ne può far inciampo,</l>
<l>ché rinforzato è di presidio grosso;</l>
<l>ma non avrà da noi riparo o scampo,</l>
<l>se con tant'armi gli giugniamo addosso:</l>
<l>quivi noi fermeremo il nostro campo</l>
<l>contra 'l nemico che non s'è ancor mosso;</l>
<l>e potremo goder sicuri e lieti</l>
<l>de' beni altrui, finché fortuna il vieti.</l>
</lg>
<lg type="ottava">
<head>5</head>
<l>Tutte nostre saran senza sospetti</l>
<l>queste ricche campagne e questi armenti;</l>
<l>la salciccia, i capponi e i tortelletti</l>
<l>da casa ci verran cotti e bollenti,</l>
<l>e dormiremo in quegli stessi letti</l>
<l>dove ora dormon le nemiche genti:</l>
<l>il Re giungerà in campo innanzi sera,</l>
<l>ché già scesa dal monte è la sua schiera.</l>
</lg>
<lg type="ottava">
<head>6</head>
<l>Ma che più vi trattengo o forti? Andiamo</l>
<l>a trar di bizzaria questi capocchi,</l>
<l>leviamgli Castelfranco, e poi vediamo</l>
<l>ciò che faran con quel fuscel ne gli occhi,</l>
<l>ricco di preda è quel castel, io bramo</l>
<l>ch'ognun ne goda, a ciaschedun ne tocchi;</l>
<l>io per me certo non ne vo' un quattrino,</l>
<l>e dono la mia parte al più meschino. —</l>
</lg>
<lg type="ottava">
<head>7</head>
<l>Così dicendo il fiero campo mosse</l>
<l>con tanta fretta a la segnata impresa,</l>
<l>che l'inimico a pena a tempo armosse,</l>
<l>per correr de le mura a la difesa.</l>
<l>Subito intorno fur cinte le fosse,</l>
<l>e adattate le macchine da offesa:</l>
<l>al primo colpo d'un trabucco vasto</l>
<l>fu arrandellato un asino col basto.</l>
</lg>
<lg type="ottava">
<head>8</head>
<l>La machina mural da sé rimove</l>
<l>con impeto sì fier quella bestiaccia,</l>
<l>che la solleva in aria, e in piazza dove</l>
<l>più turba avea dentro il castel la caccia.</l>
<l>Trasecolaron quelle genti nove</l>
<l>tutte, e l'un l'altro si miraro in faccia</l>
<l>con le guance di neve e 'l cor di gelo,</l>
<l>ch'un asino cader vider dal cielo.</l>
</lg>
<lg type="ottava">
<head>9</head>
<l>Era con molti armati in quel presidio</l>
<l>un capitan di poca matematica</l>
<l>di Casa Bonason, detto Nasidio</l>
<l>perch'avea un naso contro la prammatica:</l>
<l>questi temendo un general eccidio,</l>
<l>subito co' Potteschi attaccò pratica</l>
<l>d'uscir di quel castel con la sua gente</l>
<l>se non avea soccorso il dì seguente.</l>
</lg>
<lg type="ottava">
<head>10</head>
<l>Fermato il patto, il Re giunse la sera</l>
<l>con trombe e fuochi e segni d'allegrezza;</l>
<l>ma il dì seguente una novella fiera</l>
<l>converse tutto il dolce in amarezza:</l>
<l>venne correndo un messo da Rubiera</l>
<l>ch'aiuto richiedea con gran prestezza</l>
<l>contra il popol reggian, ch'a quella terra</l>
<l>mossa la notte avea improvisa guerra.</l>
</lg>
<lg type="ottava">
<head>11</head>
<l>Il popolo reggian col modanese</l>
<l>professava odio antico e nemicizia,</l>
<l>e avea contra di lui col bolognese</l>
<l>più volte unita già la sua milizia;</l>
<l>ora dissimulando il tempo attese,</l>
<l>e per mostrar la solita nequizia,</l>
<l>passato che fu il Re spinse a' suoi danni</l>
<l>seimila fra soldati e saccomanni.</l>
</lg>
<lg type="ottava">
<head>12</head>
<l>Il Re tosto chiamar fece a consiglio</l>
<l>tutti gli eroi de la città del Potta;</l>
<l>e poi ch'ebbe narrato il gran periglio</l>
<l>ove quella fortezza era ridotta,</l>
<l>rivolse a destra mano il nobil ciglio,</l>
<l>dove sedea l'onor di Casa Scotta:</l>
<l>ed ei, poiché fu sorto e si compose</l>
<l>la barba con la man, sputò e rispose:</l>
</lg>
<lg type="ottava">
<head>13</head>
<l> — A voi, signor, come più degno, tocca</l>
<l>sceglier fra questi un capitano in fretta,</l>
<l>che vada a liberar l'oppressa rocca</l>
<l>e a far su quegli audaci aspra vendetta. —</l>
<l>Volea più dir, ma no 'l lasciò la bocca</l>
<l>aprir, che si levò da la panchetta</l>
<l>e saltò in mezzo il Conte di Culagna</l>
<l>dicendo: — V'andrò io, chi m'accompagna? —</l>
</lg>
<lg type="ottava">
<head>14</head>
<l>Maravigliando il Re si volse e disse:</l>
<l>— Chi è costui sì ardito e baldanzoso? —</l>
<l>Il Potta si guardò ch'ei no 'l sentisse,</l>
<l>e disse: — Questi è un matto glorioso. —</l>
<l>Il Re, che avea disio che si spedisse</l>
<l>a quella impresa un capitan famoso,</l>
<l>rimise quella eletta al Potta stesso</l>
<l>che conosceva ognun meglio da presso.</l>
</lg>
<lg type="ottava">
<head>15</head>
<l>Il Potta, che sapea che i Parmegiani</l>
<l>eran nemici a la tedescheria,</l>
<l>e ch'era un accoppiar co' gatti i cani</l>
<l>se gli uni e gli altri insieme a un tempo unia,</l>
<l>disegnò di mandar contra i Reggiani</l>
<l>gli aiuti che da Parma in campo avìa</l>
<l>Giberto da Correggio allor guidati,</l>
<l>tre mila a piedi e mille in sella armati.</l>
</lg>
<lg type="ottava">
<head>16</head>
<l>Ma il carico sovran diede a Gherardo</l>
<l>con cinque mila fanti e quella schiera</l>
<l>ch'avea Bertoldo sotto il suo stendardo</l>
<l>condotta da Marzaglia e da Rubiera.</l>
<l>Ripassò il ponte il cavalier gagliardo,</l>
<l>ma non giunse a Marzaglia innanzi sera,</l>
<l>quivi ebbe nuova de la terra presa,</l>
<l>ma che la rocca ancor facea difesa.</l>
</lg>
<lg type="ottava">
<head>17</head>
<l>Stettero in dubbio i cavalier del Potta</l>
<l>se passavano allor quella riviera,</l>
<l>o s'attendean che fulminata e rotta</l>
<l>fosse dal novo sol l'aria già nera;</l>
<l>ed ecco apparve lor su 'l fiume allotta</l>
<l>Marte, che presa la sembianza fiera</l>
<l>di Scalandrone da Bismanta avea,</l>
<l>bandito e capitan di gente rea;</l>
</lg>
<lg type="ottava">
<head>18</head>
<l>e inalzando una face in su la sponda</l>
<l>che 'l varco indi vicin tutto scopriva,</l>
<l>fe' sì che tragittò di là da l'onda</l>
<l>subito il campo a la sinistra riva.</l>
<l>Spirava il vento e dibattea la fronda</l>
<l>sì ch'a fatica il calpestio s'udiva;</l>
<l>a i capitani allor Marte feroce</l>
<l>volgea lo sguardo e la terribil voce;</l>
</lg>
<lg type="ottava">
<head>19</head>
<l>e dicea lor: — Venite meco, o forti,</l>
<l>ché gl'inimici or vi do vinti e presi,</l>
<l>mentre che ne la terra i male accorti</l>
<l>son quasi tutti a depredar intesi,</l>
<l>aspettando che 'l messo annunzio porti</l>
<l>che si sian quelli de la rocca resi,</l>
<l>dove a l'assedio in su la fossa armato</l>
<l>Foresto Fontanella hanno lasciato.</l>
</lg>
<lg type="ottava">
<head>20</head>
<l>Io la perfidia lor patir non posso,</l>
<l>e vengo a vendicarla ora con voi;</l>
<l>se lor giugniamo a l'improviso addosso,</l>
<l>che potran far, se fosser tutti eroi?</l>
<l>Gira, Gherardo, tu a sinistra il fosso,</l>
<l>e chiudi il passo co' soldati tuoi,</l>
<l>ch'io Giberto e Bertoldo a piè del ponte</l>
<l>condurrò cheti a l'inimico a fronte. —</l>
</lg>
<lg type="ottava">
<head>21</head>
<l>Così parlava, e Scalandrone il fiero</l>
<l>creduto fu da ognun ch'era presente.</l>
<l>Gherardo a manca man tenne il sentiero,</l>
<l>Giberto a destra al lato di ponente,</l>
<l>e su gli elmi inalzar fe' per cimiero</l>
<l>un segno bianco a tutta la sua gente,</l>
<l>ché già la squadra udia del Fontanella</l>
<l>cantar non lungi la <emph>Rossina bella</emph>.</l>
</lg>
<lg type="ottava">
<head>22</head>
<l>Passavan cheti e taciturni avanti</l>
<l>senza ronde scontrar né sentinelle,</l>
<l>quando cessaro a l'improviso i canti</l>
<l>e i gridi e gli urli andar fino a le stelle;</l>
<l>i cavalli lasciaro addietro i fanti</l>
<l>allora, e Marte accese due facelle,</l>
<l>e illuminò così l'aer d'intorno</l>
<l>che parve senza sol nascere il giorno.</l>
</lg>
<lg type="ottava">
<head>23</head>
<l>Foresto, che venir sopra si vede</l>
<l>gli stendardi di Parma e di Rubiera,</l>
<l>si lascia dietro anch'ei la gente a piede,</l>
<l>e passa armato innanzi a la sua schiera</l>
<l>Marte rimira e Scalandrone il crede,</l>
<l>sprona il cavallo e abbassa la visiera,</l>
<l>e 'l coglie a punto al mezo de la pancia,</l>
<l>ma non sente piegar né urtar la lancia.</l>
</lg>
<lg type="ottava">
<head>24</head>
<l>Marte a l'incontro al trapassar percosse</l>
<l>in guisa lui d'un colpo sopramano</l>
<l>che gli abbruciò la barba e 'l viso cosse,</l>
<l>e non parve mai più fedel cristiano:</l>
<l>ei se la bebbe, e subito scontrosse</l>
<l>con Bertoldo, ch'avea disteso al piano</l>
<l>col braghiero in due pezzi Anselmo Arlotto,</l>
<l>grande alchimista in medicina dotto.</l>
</lg>
<lg type="ottava">
<head>25</head>
<l>Ruppero l'aste a quell'incontro fiero,</l>
<l>e con le spade incominciar la guerra;</l>
<l>l'animoso Foresto avea un destriero</l>
<l>che non trovava paragone in terra,</l>
<l>generoso di cor, pronto e leggero;</l>
<l>e se un'antica cronica non erra,</l>
<l>fu de la razza di quel buon Frontino</l>
<l>fatto immortal da Monsignor Turpino.</l>
</lg>
<lg type="ottava">
<head>26</head>
<l>Bertoldo avea più forza e più fierezza,</l>
<l>ed era di statura assai maggiore,</l>
<l>Foresto avea più grazia e più destrezza,</l>
<l>picciolo il corpo e grand'era 'l valore.</l>
<l>Ma l'uno e l'altro fa di sua prodezza</l>
<l>mostra al nemico e di suo eccelso core;</l>
<l>e la terra è già tinta e inorridita</l>
<l>di sangue e di bragiole e maglia trita.</l>
</lg>
<lg type="ottava">
<head>27</head>
<l>Giberto intanto avea rotta la lancia</l>
<l>nel ventre a Gambatorta Scarlattino,</l>
<l>e col troncon fatta crepar la pancia</l>
<l>d'un fiero colpo a Stevanel Rossino,</l>
<l>quando tolse una scure a Testarancia</l>
<l>figliuol di Filippon da San Donnino,</l>
<l>e con essa a due man fe' tal ruina,</l>
<l>che tolse il vanto a quei de la tonnina.</l>
</lg>
<lg type="ottava">
<head>28</head>
<l>Uccise Braghetton da Bibianello</l>
<l>ch'un tempo a Roma fece il cortigiano;</l>
<l>e 'l nome v'intagliò co lo scarpello</l>
<l>sotto Montecavallo a manca mano;</l>
<l>avea la pancia come un carratello</l>
<l>e avrìa bevuta la città d'Albano,</l>
<l>né mai chiedeva a Dio nel suo pregare,</l>
<l>se non che convertisse in vino il mare.</l>
</lg>
<lg type="ottava">
<head>29</head>
<l>Gli divise la pancia il colpo fiero</l>
<l>e una borrachia ch'a l'arcione avea:</l>
<l>cadeano il sangue e 'l vin sopra 'l sentiero,</l>
<l>e 'l misero del vin più si dolea;</l>
<l>l'alma ch'usciva fuor col sangue nero</l>
<l>al vapor di quel vin si ritraea,</l>
<l>e lieta abbandonava il corpo grasso,</l>
<l>credendo andar fra le delizie a spasso.</l>
</lg>
<lg type="ottava">
<head>30</head>
<l>Uccise dopo questi Alceo d'Ormondo</l>
<l>protonotario e camerier d'onore</l>
<l>ne la corte papal, capo del mondo</l>
<l>e di più cavalier conte e dottore;</l>
<l>e 'l miser Baccarin da San Secondo</l>
<l>che de le pappardelle era inventore</l>
<l>morto lasciò con gli altri male accorti</l>
<l>sotto Rubiera ad ingrassar quegli orti.</l>
</lg>
<lg type="ottava">
<head>31</head>
<l>Prospero d'Albinea, Feltrin Casola,</l>
<l>Marco Denaglia, Brun da Mozzatella,</l>
<l>Berto da Rondinara, Andrea Scaiola,</l>
<l>Stefano Zobli, Gian da Torricella,</l>
<l>Guglielmo da la Latta e Pier Mazzola</l>
<l>dal feroce guerrier tratti di sella,</l>
<l>con Ugo Brama e Gian Matteo Scaruffa</l>
<l>tutti rimaser morti in quella zuffa.</l>
</lg>
<lg type="ottava">
<head>32</head>
<l>A i colpi de la forza di Giberto</l>
<l>gira gli occhi Foresto, e i suoi soldati</l>
<l>vede da la battaglia al campo aperto</l>
<l>fuggir chi qua chi là tutti sbandati;</l>
<l>e temendo restar quivi diserto,</l>
<l>ché cinto si vedea da tutti i lati,</l>
<l>volge a Bertoldo ed una punta abbassa,</l>
<l>e gli uccide il cavallo e 'n terra il lassa;</l>
</lg>
<lg type="ottava">
<head>33</head>
<l>e dove i suoi fuggian da la battaglia</l>
<l>spronando quel destrier che sembra un vento:</l>
<l>— Dunque, gridava lor, brutta canaglia,</l>
<l>questo è il vostro valore e l'ardimento?</l>
<l>Se non avete tanto cor che vaglia</l>
<l>a sprezzar de la morte ogni spavento</l>
<l>sì che vogliate abbandonar la guerra,</l>
<l>ritiratevi almen dentro la terra. —</l>
</lg>
<lg type="ottava">
<head>34</head>
<l>Così disse, e correndo in ver la porta</l>
<l>donde il soccorso omai gli parea tardo,</l>
<l>piena la via trovò di gente morta,</l>
<l>ch'ivi già penetrato era Gherardo.</l>
<l>Allor frenando l'impeto che 'l porta,</l>
<l>s'arresta alquanto il giovane gagliardo,</l>
<l>pensando se dovea quindi fuggire</l>
<l>tra l'ombre de la notte o pur morire.</l>
</lg>
<lg type="ottava">
<head>35</head>
<l>Spiccasi al fine, e là dove difende</l>
<l>il nemico l'uscita, entrar procaccia,</l>
<l>la testa a Furio da la Coccia fende</l>
<l>e nel ventre a Vivian la spada caccia:</l>
<l>il primo avea il cervel fuor di calende</l>
<l>e l'altro era un fanton lungo sei braccia,</l>
<l>l'un nemicizia avea col sol d'agosto</l>
<l>e l'altro rincarìa le calde arrosto.</l>
</lg>
<lg type="ottava">
<head>36</head>
<l>Ferì dopo costor, con vario evento,</l>
<l>due Gemignani, l'Erri e 'l Baciliero:</l>
<l>ne l'umbilico l'un subito spento</l>
<l>cadè, tocco d'un colpo assai leggiero:</l>
<l>l'altro, ch'un'ernia avea piena di vento</l>
<l>né potea camminar senza 'l braghiero,</l>
<l>ferito d'una punta in quella parte,</l>
<l>esalò il vento e si sanò contr'arte.</l>
</lg>
<lg type="ottava">
<head>37</head>
<l>Giunto alfin dove l'ultima bandiera</l>
<l>Forcierolo Alberghetti avea fermata,</l>
<l>come che cinta sia di gente fiera</l>
<l>la sforza, e quindi a' suoi trova l'entrata;</l>
<l>né s'accorge che lascia la sua schiera</l>
<l>tra i nemici rinchiusa e abbandonata.</l>
<l>In tanto il Conte avea di San Donnino</l>
<l>sentito il fiero suon del mattutino.</l>
</lg>
<lg type="ottava">
<head>38</head>
<l>Questi era de' Reggiani il generale,</l>
<l>grande di Febo e di Bellona amico,</l>
<l>e stava componendo un madrigale</l>
<l>quand'arrivò l'esercito nemico:</l>
<l>Reggio non ebbe mai suggetto eguale</l>
<l>o nel tempo moderno o ne l'antico,</l>
<l>né di lui più stimato in pace e 'n guerra,</l>
<l>ed era consiglier di Salinguerra.</l>
</lg>
<lg type="ottava">
<head>39</head>
<l>Di Salinguerra il poderoso dico</l>
<l>che tenne già Ferrara e Francolino,</l>
<l>fin che fu poi dal Papa suo nemico</l>
<l>sospinto fuor del nobile domìno;</l>
<l>e tornò a ripigliar lo scettro antico</l>
<l>il seme del superbo Aldobrandino.</l>
<l>Si trova in somma scritto in varie carte,</l>
<l>che 'l Conte era grand'uomo in ogni parte.</l>
</lg>
<lg type="ottava">
<head>40</head>
<l>Tosto ch'ode il romor, chiede da bere</l>
<l>a Livio suo scudiero e l'armi chiede,</l>
<l>e beve in fretta, e poi volge il bicchiere</l>
<l>sopra la sottocoppa in su col piede;</l>
<l>s'adatta i braccialetti e le gambiere,</l>
<l>s'affaccia a la finestra, e guarda e vede</l>
<l>a quel romor, senza notizia averne,</l>
<l>saltar di casa ognun con le lanterne.</l>
</lg>
<lg type="ottava">
<head>41</head>
<l>Già avea l'usbergo, e subito s'allaccia</l>
<l>l'elmo con piume candide di struzzo,</l>
<l>cigne la spada e 'l forte scudo imbraccia,</l>
<l>e monta sopra un nobile andaluzzo.</l>
<l>Gli portava dinanzi una rondaccia</l>
<l>e una balestra il sordo Malaguzzo,</l>
<l>era stizzato e gli sapeva male</l>
<l>di non aver finito il madrigale.</l>
</lg>
<lg type="ottava">
<head>42</head>
<l>Giunto a la porta e udito il gran fracasso</l>
<l>montò subitamente in su le mura,</l>
<l>e mirò intorno e vide giù nel basso</l>
<l>d'armi coperto il ponte e la pianura,</l>
<l>vide i nemici aver serrato il passo</l>
<l>e de' soldati suoi l'aspra ventura,</l>
<l>onde pieno d'angoscia e di dispetto</l>
<l>sospirò forte e si percosse il petto.</l>
</lg>
<lg type="ottava">
<head>43</head>
<l>E quivi a canto a lui fatti passare</l>
<l>due mila balestrier ch'in campo avea,</l>
<l>cominciò l'inimico a saettare</l>
<l>che cacciarlo di luogo ei si credea.</l>
<l>Come suol rifuggir l'onda e tornare</l>
<l>fremendo nel furor de la marea,</l>
<l>così fremea ondeggiando e i forti scudi</l>
<l>opponea l'inimico a i colpi crudi.</l>
</lg>
<lg type="ottava">
<head>44</head>
<l>Ma non partiva e non mutava loco:</l>
<l>e 'n tanto l'alba uscìa de l'oriente,</l>
<l>le cui guancie di rose al sol di foco</l>
<l>mirando il ciel ne divenia lucente.</l>
<l>Gherardo rinfrescò la gente un poco</l>
<l>mutandola a' quartieri, e al dì nascente</l>
<l>dal fosso a basso e da la rocca d'alto</l>
<l>diede principio a un furibondo assalto.</l>
</lg>
<lg type="ottava">
<head>45</head>
<l>De la rocca Bertoldo ebbe l'assunto;</l>
<l>Giberto a manca man, Gherardo a destra:</l>
<l>vedesi il Conte a mal partito giunto,</l>
<l>ch'eran finiti il pane e la minestra;</l>
<l>pur mise anch'egli i suoi soldati in punto,</l>
<l>e Bertoldo dicea da una finestra:</l>
<l>— Ah! Reggianelli, gente da dozzina,</l>
<l>l'unghie vi resteran ne la rapina. —</l>
</lg>
<lg type="ottava">
<head>46</head>
<l>Dove la rocca giù nel pian scendea,</l>
<l>de la piazza era il Conte a la difesa,</l>
<l>e sbarrato di travi il passo avea</l>
<l>facendo quivi i suoi nobil contesa.</l>
<l>Gherardo a destra man forte stringea,</l>
<l>Giberto facea machine da offesa,</l>
<l>mangani e scale, e empìa con sorda guerra</l>
<l>la fossa in tanto di fascine e terra.</l>
</lg>
<lg type="ottava">
<head>47</head>
<l>Durò il crudele assalto infino a nona,</l>
<l>sin che stancarsi e intiepidiron l'ire.</l>
<l>Il saggio Conte i suoi non abbandona,</l>
<l>ma non avea che dargli a digerire.</l>
<l>Ne la rocca serrata avean l'annona</l>
<l>i terrazzani al primo sue apparire,</l>
<l>e i tanti denti in su l'entrar di botto</l>
<l>distrusser ciò che v'era e crudo e cotto.</l>
</lg>
<lg type="ottava">
<head>48</head>
<l>Cerca di qua, cerca là, né trova</l>
<l>cosa da farvi un minimo disegno:</l>
<l>sbadiglian tutti e fan crocette a prova,</l>
<l>e l'appetito lor cresce lo sdegno.</l>
<l>Fatta avean quivi una chiesetta nova</l>
<l>certi frati di quei dal piè di legno:</l>
<l>il Conte al guardian chiese rimedio</l>
<l>per liberarsi dal crudele assedio.</l>
</lg>
<lg type="ottava">
<head>49</head>
<l>Cominciò il frate a dir che Dio adirato</l>
<l>volea il popol reggiano or gastigare:</l>
<l>il Conte ch'era mezzo disperato</l>
<l>— Padre, dicea, non state a predicare,</l>
<l>ma cercate rimedio al nostre stato,</l>
<l>ch'è notte e non abbiam di che cenare.</l>
<l>Fateci uscir di queste mura in pace,</l>
<l>e predicate poi quanto vi piace. —</l>
</lg>
<lg type="ottava">
<head>50</head>
<l>Il frate uscì a trattar subito fuora,</l>
<l>e ritornò con l'ultima risposta;</l>
<l>che se i Reggiani andar voleano allora,</l>
<l>lasciasser l'armi e andassero a lor posta.</l>
<l>Alcuni non volean più far dimora,</l>
<l>ma gli altri si ridean de la proposta</l>
<l>e dicean che con l'armi era da uscire,</l>
<l>o da pugnar con l'armi o da morire.</l>
</lg>
<lg type="ottava">
<head>51</head>
<l>Onde forzato fu di ritornare</l>
<l>il frate al campo, e 'l Conte a lui converso:</l>
<l>— Padre, dicea, vi voglio accompagnare,</l>
<l>datemi una gonella da converso. —</l>
<l>Il frate gliene fece una portare</l>
<l>ricamata di brodo azzurro e perso</l>
<l>ch'era del cuoco, e 'l Conte se la pose,</l>
<l>e tutto nel capuccio si nascose;</l>
</lg>
<lg type="ottava">
<head>52</head>
<l>e rivoltato a' suoi disse ch'ei giva</l>
<l>a procurar anch'ei sorte migliore;</l>
<l>ma se 'l nemico altier non s'ammolliva,</l>
<l>tentato avria di rimaner di fuore;</l>
<l>e che con nuova gente ei s'offeriva</l>
<l>di tornare in soccorso in fra poche ore,</l>
<l>pur ch'a lor desse il cor di mantenerse</l>
<l>un giorno ancor ne le fortune avverse.</l>
</lg>
<lg type="ottava">
<head>53</head>
<l>In suo luogo lasciò Guido Canossa,</l>
<l>e non prese arme, fuor ch'una squarcina</l>
<l>che nascondea quella vestaccia grossa,</l>
<l>con un giacco di maglia garzerina.</l>
<l>Ritrovaron Gherardo in su la fossa,</l>
<l>che facea fabricar per la mattina</l>
<l>contra la porta una sbarrata grande</l>
<l>che chiudeva per fronte e da le bande.</l>
</lg>
<lg type="ottava">
<head>54</head>
<l>Quando Gherardo vide il Guardiano,</l>
<l>gli venne incontro; e 'l frate gli dicea</l>
<l>che troppo duro al popolo reggiano</l>
<l>il partito proposto esser parea;</l>
<l>ch'egli voleva uscir con l'armi in mano,</l>
<l>e che nel resto a lui si rimettea.</l>
<l>Gherardo entrò in furor quand'udì questo</l>
<l>e disse al frate: — Padre, io vi protesto</l>
</lg>
<lg type="ottava">
<head>55</head>
<l>che vo' far nuovi patti e vo' che lassi</l>
<l>l'armi e l'insegne e quanto egli ha da guerra,</l>
<l>e ch'in farsetto e sotto un'asta passi</l>
<l>a l'uscir de la porta de la terra:</l>
<l>così vi giuro, e non perdete i passi</l>
<l>a tornar, se 'l partito non si serra;</l>
<l>perché vi aggiugnerò pene più gravi,</l>
<l>come son degni i lor eccessi pravi. —</l>
</lg>
<lg type="ottava">
<head>56</head>
<l>Il Conte, che tenea l'orecchie intente</l>
<l>dicendo: — A fé non mi ci coglierai —,</l>
<l>s'incominciò a scostar segretamente,</l>
<l>fin che si ritrovò lontano assai:</l>
<l>pregava il guardian molt'umilmente,</l>
<l>ma non poté spuntar Gherardo mai,</l>
<l>onde tornò dolente al suo camino,</l>
<l>senz'altra inchiesta far di Fra' Stoppino.</l>
</lg>
<lg type="ottava">
<head>57</head>
<l>Poiché tornò confuso e sbigottito</l>
<l>da la fiera risposta il guardiano,</l>
<l>e narrò il tutto e che se n'era gito</l>
<l>il Conte e già poteva esser lontano:</l>
<l>si consultò s'era miglior partito</l>
<l>il ritorno aspettar del capitano,</l>
<l>o pur co l'armi al ciel notturno e scuro</l>
<l>tentar d'uscir de l'infelice muro.</l>
</lg>
<lg type="ottava">
<head>58</head>
<l>Tutti lodar che s'aspettasse il Conte;</l>
<l>ma quando poi s'andò ben calculando</l>
<l>ch'ei non poteva aver le genti pronte</l>
<l>prima che il nuovo sol fosse ito in bando,</l>
<l>si torser tutti e rincrespar la fronte,</l>
<l>dicendo che volean morir pugnando:</l>
<l>onde Guido d'uscir fatto disegno</l>
<l>fe' stare in punto ognun co l'armi a segno.</l>
</lg>
<lg type="ottava">
<head>59</head>
<l>Ma da la rocca diè Bertoldo aviso</l>
<l>a Gherardo ch'usasse estrema cura,</l>
<l>che mostrava il nemico a l'improviso</l>
<l>voler co l'armi uscir di quelle mura:</l>
<l>preparossi Gherardo, e su l'aviso</l>
<l>fé stare i suoi soldati, e l'aria scura</l>
<l>rallumò con facelle e pece ardente,</l>
<l>e le sbarre piantò subitamente.</l>
</lg>
<lg type="ottava">
<head>60</head>
<l>Ed ecco aprir la porta e a un tempo stesso</l>
<l>de gli affamati il grido e le percosse,</l>
<l>ma ne le sbarre urtar ch'erano appresso,</l>
<l>e 'l rauco suono e l'impeto arrestosse:</l>
<l>Gherardo avea per fianco e 'n fronte messo</l>
<l>vari strumenti di tremende posse,</l>
<l>e a colpi di saette e pietre e dardi</l>
<l>stese quivi i più arditi e più gagliardi.</l>
</lg>
<lg type="ottava">
<head>61</head>
<l>Ed egli armato a piè con una mazza</l>
<l>corse a le sbarre, e a tanti diè la morte,</l>
<l>che se non ritraea la turba pazza</l>
<l>in dietro il piede e non chiudea le porte,</l>
<l>perduta quella notte era la razza</l>
<l>de' soldati da Reggio in dura sorte.</l>
<l>Fu de' primi a cader Guido Canossa</l>
<l>in preda a i lucci di quell'empia fossa.</l>
</lg>
<lg type="ottava">
<head>62</head>
<l>Ma l'ardito Foresto urta il destriero</l>
<l>dove vede la sbarra esser più bassa,</l>
<l>e tratto disperato il brando fiero</l>
<l>contra Gherardo, il fere a un tempo e passa,</l>
<l>e dovunque al passar drizza il sentiero,</l>
<l>de l'alto suo valor vestigi lassa,</l>
<l>fin ch'in sicura parte al fine arriva,</l>
<l>e i suoi d'aiuto e di speranza priva.</l>
</lg>
<lg type="ottava">
<head>63</head>
<l>L'esercito reggian, fatto sicuro</l>
<l>che la forza adoprar gli valea poco,</l>
<l>e veggendo il nemico in volt'oscuro</l>
<l>scuoter la porta e domandar del foco,</l>
<l>in fretta rimandò fuora del muro</l>
<l>il guardian, ch'ebbe a fatica loco</l>
<l>d'impetrar da Gherardo alcun partito,</l>
<l>ch'era già inviperato e infellonito.</l>
</lg>
<lg type="ottava">
<head>64</head>
<l>Al fin l'ultimo ottenne, e fu giurato</l>
<l>con giunta che chiunque a l'osteria</l>
<l>con modanese alcun fosse alloggiato</l>
<l>di quello stuol che di Rubiera uscìa,</l>
<l>a trargli per onor fosse ubbligato</l>
<l>scarpe o stivali o s'altro in piedi avìa;</l>
<l>indi fu aperto un picciolo sportello,</l>
<l>d'onde uscivano i vinti in giubberello.</l>
</lg>
<lg type="ottava">
<head>65</head>
<l>Marte, che la sembianza ancor tenea</l>
<l>di Scalandron, per onorar la festa,</l>
<l>stando a la picca ove al passar dovea</l>
<l>chinar il vinto la superba testa,</l>
<l>dava a ciascun, nel trapassar che fea</l>
<l>sotto quell'asta, un scappellotto a sesta:</l>
<l>così fino a l'aurora ad uno ad uno</l>
<l>andò passando il popolo digiuno.</l>
</lg>
<lg type="ottava">
<head>66</head>
<l>Poi che tutti passar, Marte disparve</l>
<l>lasciand'ognun di meraviglia muto.</l>
<l>Stupiva il vincitor che le sue larve</l>
<l>conoscer non avea prima saputo.</l>
<l>Stupiva il vinto, poi che 'l sole apparve</l>
<l>cinto di luce, e che si fu avveduto</l>
<l>con onta sua che le picchiate ladre</l>
<l>a tutti fatte avean le teste quadre.</l>
</lg>
<lg type="ottava">
<head>67</head>
<l>Sotto Rubiera si trattenne alquanto</l>
<l>Gherardo, e riposar le genti feo,</l>
<l>onorando quel dì sacrato al Santo</l>
<l>Apostolo divin Bartolomeo,</l>
<l>e de le spoglie de' nemici intanto</l>
<l>su la riva di secchia alzò un trofeo,</l>
<l>quando volgendo il sol dal mezzo giorno</l>
<l>eccoti un messaggier sonando un corno;</l>
</lg>
<lg type="ottava">
<head>68</head>
<l>e narra ch'attaccata è la battaglia</l>
<l>tra il Re de' Sardi e le città nemiche,</l>
<l>ch'in campo conducean tanta canaglia</l>
<l>che non ha tante mosche Apuglia o spiche;</l>
<l>e lo prega d'aiuto, e che gli caglia</l>
<l>del gran periglio de le schiere amiche.</l>
<l>Trenta peli di rabbia allor strapposse</l>
<l>Gherardo, e bestemmiando il campo mosse.</l>
</lg>
</div1>

<div1 type="canto">
<head>CANTO V</head>
<argument>
<lg type="ottava">
<head>ARGOMENTO</head>
<l rend="italic">È preso Castelfranco; e con auspici</l>
<l rend="italic">poco fausti a Bologna il Nunzio giunto,</l>
<l rend="italic">de' Bolognesi e de' paesi amici</l>
<l rend="italic">vede marciar l'esercito congiunto,</l>
<l rend="italic">che 'l dì seguente addosso a gl'inimici</l>
<l rend="italic">giunge improviso e di battaglia in punto;</l>
<l rend="italic">e 'l Potta anch'ei da l'espugnate mura</l>
<l rend="italic">tragge e schiera il suo campo a la pianura.</l>
</lg>
</argument>

<lg type="ottava">
<head>1</head>
<l>Già il termine prescritto era passato,</l>
<l>né la piazza Nasidio ancor rendea,</l>
<l>da contrasegni e lettere avisato</l>
<l>che l'esercito amico uscir dovea.</l>
<l>Il Potta, che si vide esser gabbato,</l>
<l>ne consultò col Re vendetta rea,</l>
<l>e l'alba era ancor dubbia e 'l cielo oscuro,</l>
<l>quando assaltò da cento parti il muro.</l>
</lg>
<lg type="ottava">
<head>2</head>
<l>Rimasero i Tedeschi e i Cremonesi,</l>
<l>che da Bosio Duara eran guidati,</l>
<l>e la cavalleria de' Modanesi</l>
<l>con loro insegne a la campagna armati.</l>
<l>Il Potta avea de' suoi gli animi accesi</l>
<l>con premi utili insieme ed onorati,</l>
<l>promettendo a colui ch'era di loro</l>
<l>primo a salir, due mila scudi d'oro.</l>
</lg>
<lg type="ottava">
<head>3</head>
<l>Mille n'avea al secondo, e cinquecento</l>
<l>promessi al terzo; onde correa a salire</l>
<l>e a far di suo valore esperimento</l>
<l>stimulando ciascun la forza e l'ire,</l>
<l>ma l'inimico in così gran spavento</l>
<l>si difendea con disperato ardire,</l>
<l>sicuro omai di non trovar mercede</l>
<l>dopo l'error de la mancata fede.</l>
</lg>
<lg type="ottava">
<head>4</head>
<l>Pioggia cadea da le merlate mura</l>
<l>di saette e di pietre aspra e mortale,</l>
<l>ma con sembianza intrepida e sicura</l>
<l>movea l'assalitor machine e scale.</l>
<l>I mangani al ferir maggior paura</l>
<l>facean da lunge e irreparabil male,</l>
<l>ché subito ch'alcun scopriva il busto,</l>
<l>mastro Pasquin te l'imbroccava giusto.</l>
</lg>
<lg type="ottava">
<head>5</head>
<l>Non credo ch'Archimede a Siracusa</l>
<l>facesse di costui prove più leste.</l>
<l>Fra gli altri colpi suoi nota la Musa</l>
<l>ch'un certo Bastian da Sant'Oreste,</l>
<l>sbracato, lo schernìa sì come s'usa,</l>
<l>mostrandogli le parti poco oneste;</l>
<l>ed egli tosto gli aggiustò un quadrello</l>
<l>nel foro a pel de l'ultimo budello.</l>
</lg>
<lg type="ottava">
<head>6</head>
<l>Rinforzossi tre volte il fiero assalto</l>
<l>sottentrando a vicenda ordini e schiere;</l>
<l>e giù nel fosso e su nel muro ad alto</l>
<l>morti infiniti si vedean cadere;</l>
<l>quando il fiero Ramberto ergendo in alto</l>
<l>una scala, di man trasse a l'alfiere</l>
<l>l'insegna, e 'n tanto i suoi con le balestre</l>
<l>disgombravano i merli e le finestre.</l>
</lg>
<lg type="ottava">
<head>7</head>
<l>Sandrin Pedoca e Battistin Panzetta</l>
<l>e Luca Ponticel gli furo appresso:</l>
<l>fu morto il Ponticel d'una saetta</l>
<l>ch'uscì di man di Berlinghier dal Gesso;</l>
<l>ma Ramberto salito in su la vetta</l>
<l>si trovò incontro il capitano istesso,</l>
<l>ch'armato d'una ronca era venuto</l>
<l>correndo in quella parte a dare aiuto.</l>
</lg>
<lg type="ottava">
<head>8</head>
<l>Tosto ch'ei può fermar tra' merli il piede</l>
<l>pianta l'insegna, e oppone il forte scudo</l>
<l>a Nasidio, che l'urta e che lo fiede</l>
<l>con la ronca a due man d'un colpo crudo.</l>
<l>L'aspra percossa ogni riparo eccede,</l>
<l>l'armi distrugge, e lascia il braccio ignudo</l>
<l>e ferito a Ramberto, e 'l cor ripieno</l>
<l>di furor e di rabbia e di veleno.</l>
</lg>
<lg type="ottava">
<head>9</head>
<l>A Nasidio s'avventa, e con le braccia</l>
<l>pria ne la gola, indi ne' fianchi il cigne;</l>
<l>Nasidio ratto anch'ei seco s'abbraccia,</l>
<l>lascia la ronca, e al paragon si strigne:</l>
<l>l'uno di qua, l'altro di là procaccia</l>
<l>d'atterrare il nemico e lo sospigne;</l>
<l>gli avviticchia le gambe e lo raggira,</l>
<l>or l'urta a destra, or a sinistra il tira.</l>
</lg>
<lg type="ottava">
<head>10</head>
<l>Grida Nasidio che 'l guerrier sia preso,</l>
<l>o quivi in braccio a lui di vita casso;</l>
<l>egli di rabbia e di furore acceso</l>
<l>l'alza su 'l petto e tira in dietro il passo,</l>
<l>e su l'orlo del muro il tien sospeso,</l>
<l>indi si lancia a precipizio a basso;</l>
<l>Giesù chiama per aria in suo sussidio</l>
<l>il discendente del famoso Ovidio.</l>
</lg>
<lg type="ottava">
<head>11</head>
<l>Giù ne la fossa in loco assai profondo</l>
<l>giaceva a piè de l'assalite mura</l>
<l>una gran massa di pantano immondo</l>
<l>e di fracido stabbio e di bruttura:</l>
<l>quivi caddero entrambo, e andaro al fondo,</l>
<l>e d'abito mutati e di figura</l>
<l>tornar senz'altro danno a rivedere</l>
<l>l'almo splendor de le celesti sfere.</l>
</lg>
<lg type="ottava">
<head>12</head>
<l>E di nuovo correan per azzuffarsi,</l>
<l>come due verri d'ira e d'odio ardenti</l>
<l>corron ne la belletta ad affrontarsi</l>
<l>con dispettosi grifi e torti denti:</l>
<l>ma i soldati potteschi intorno sparsi</l>
<l>furon lor sopra a quel fier atto intenti,</l>
<l>e da le man del vincitore altero</l>
<l>trasser Nasidio vivo e prigioniero.</l>
</lg>
<lg type="ottava">
<head>13</head>
<l>Fu condotto Nasidio innanzi al Potta,</l>
<l>che lo fece castrar subitamente</l>
<l>per ricordanza de la fede rotta</l>
<l>e per esempio a la futura gente;</l>
<l>ed a la cima del gran naso a un'otta</l>
<l>con un filo d'acciar fatto rovente</l>
<l>gli fe' attaccare i testimoni freschi</l>
<l>de' mal sortiti suoi tiri furbeschi.</l>
</lg>
<lg type="ottava">
<head>14</head>
<l>La bandiera fra tanto era spiegata</l>
<l>che Ramberto al salir trasse con esso,</l>
<l>da Battistino e da Sandrin guardata,</l>
<l>e da molti altri che saliro appresso;</l>
<l>ma contesa in quel luogo era l'entrata</l>
<l>da l'inimico stuol sì folto e spesso,</l>
<l>che quivi si facea tutta la guerra,</l>
<l>né si potea calar giù ne la terra.</l>
</lg>
<lg type="ottava">
<head>15</head>
<l>Ed ecco in su la fossa al gran Voluce</l>
<l>improvisa apparir la dea d'Amore</l>
<l>chiusa d'un nembo d'or, cinta di luce,</l>
<l>ed infiammargli a la battaglia il core;</l>
<l>preso gli mostra il miserabil duce,</l>
<l>e l'inimico stuol pien di terrore</l>
<l>tutto rivolto a la bandiera alzata,</l>
<l>e la vicina porta abbandonata.</l>
</lg>
<lg type="ottava">
<head>16</head>
<l>Al magnanimo cor basta sol questo,</l>
<l>e l'usato valor dentro raccende:</l>
<l>volge lo sguardo a' suoi soldati presto,</l>
<l>e seco il fior de' più lodati prende:</l>
<l>corre a la porta, e ne' compagni è desto</l>
<l>emulo ardor ch'a gli animi s'apprende;</l>
<l>onde Folco, Attolino e Bagarotto</l>
<l>corrono anch'essi, e fanno a gli altri motto.</l>
</lg>
<lg type="ottava">
<head>17</head>
<l>Egli infiammato di feroce sdegno</l>
<l>sta su la soglia minacciando morte,</l>
<l>e con una bipenne il duro legno</l>
<l>percuote, e risonar fa l'alte porte;</l>
<l>mettono gli altri un ariete a segno,</l>
<l>e 'l sospingon con impeto sì forte,</l>
<l>che già l'imposte e le bandelle sono</l>
<l>tutte allentate, e ne rimbomba il suono.</l>
</lg>
<lg type="ottava">
<head>18</head>
<l>Quei pochi, ch'ivi in guardia eran fermati,</l>
<l>lanciano sassi e mettono puntelli,</l>
<l>e di paura afflitti e sconcacati</l>
<l>vanno mirando a questi buchi e a quelli;</l>
<l>ma dal fiero cozzar rotti e spezzati</l>
<l>già cadono le spranghe e i chiavistelli,</l>
<l>e Voluce da i gangheri a fracasso</l>
<l>getta la porta tutt'a un tempo a basso.</l>
</lg>
<lg type="ottava">
<head>19</head>
<l>Come al cader di quella sacra avviene,</l>
<l>ch'ad ogni cinque lustri apre il gran Padre,</l>
<l>quando la gente di lontan se 'n viene</l>
<l>a Roma a riverir l'antica Madre,</l>
<l>che non giovan le sbarre e le catene</l>
<l>a trattener le peregrine squadre</l>
<l>ch'inondano a diluvio, e chi s'arresta</l>
<l>lo soffoga la turba e lo calpesta:</l>
</lg>
<lg type="ottava">
<head>20</head>
<l>tale al cader de le nemiche porte,</l>
<l>l'impetuosa turba inonda e passa,</l>
<l>e di pianto, d'orror, di sangue e morte</l>
<l>ogni cosa al passar confusa lassa:</l>
<l>il feroce e l'imbelle ad una sorte</l>
<l>cade, ogn'incontro il vincitor fracassa;</l>
<l>fugge il vinto e s'appiatta, o l'armi cede</l>
<l>e s'inginocchia a domandar mercede;</l>
</lg>
<lg type="ottava">
<head>21</head>
<l>ma non trova mercé né cortesia,</l>
<l>e in van s'inchina e in van la vita chiede.</l>
<l>Il Potta vuol che Castelfranco sia</l>
<l>esempio eterno a non mancar di fede;</l>
<l>furore ha luogo, ogni pietà s'oblìa,</l>
<l>veggonsi in ogni parte incendi e prede,</l>
<l>e cade in poca cenere un Castello,</l>
<l>di cui non era in Lombardia il più bello.</l>
</lg>
<lg type="ottava">
<head>22</head>
<l>E già su le ruine il vincitore</l>
<l>dal lungo faticar stanco sedea,</l>
<l>quand'ecco di lontan s'udì un romore</l>
<l>che rimbombar d'intorno il pian facea:</l>
<l>venìa il campo nemico a gran furore,</l>
<l>che 'l periglio de' suoi già inteso avea,</l>
<l>ed era quel che la foresta e i lidi</l>
<l>fea risonar di trombe e corni e gridi.</l>
</lg>
<lg type="ottava">
<head>23</head>
<l>Musa, tu che cantasti i fatti egregi</l>
<l>del re de' topi e de le rane antiche,</l>
<l>sì che ne sono ancor fioriti i fregi</l>
<l>là per le piagge d'Elicona apriche,</l>
<l>tu dimmi i nomi e la possanza e i pregi</l>
<l>de le superbe nazion nemiche,</l>
<l>ch'uniron l'armi a danno ed a ruina</l>
<l>de la città de la salciccia fina.</l>
</lg>
<lg type="ottava">
<head>24</head>
<l>Poscia che gli apparecchi e la contesa</l>
<l>di Bologna la Fama intorno sparse,</l>
<l>trasse il desìo di così degna impresa</l>
<l>quattordici città seco ad armarse.</l>
<l>Tremò l'Imperio e invigorì la Chiesa,</l>
<l>sentì l'Italia in freddo giel cangiarse;</l>
<l>e credo che 'l Soldan de' Mammalucchi</l>
<l>ne mandasse ragguaglio al re de' cucchi.</l>
</lg>
<lg type="ottava">
<head>25</head>
<l>Il Papa, ch'era padre e protettore</l>
<l>de la parte de' Guelfi e de la Chiesa,</l>
<l>avendo udito in Francia il gran romore</l>
<l>e la cagion di sì crudel contesa,</l>
<l>per aggiungere a' suoi fede e valore,</l>
<l>spedì subito nunzio a quell'impresa</l>
<l>da Vienna un suo domestico prelato</l>
<l>che monsignor Querenghi era nomato.</l>
</lg>
<lg type="ottava">
<head>26</head>
<l>Questi era in varie lingue uom principale</l>
<l>poeta singular tosco e latino,</l>
<l>grand'orator, filosofo morale,</l>
<l>e tutto a mente avea sant'Agostino:</l>
<l>ma il Papa non lo fece cardinale</l>
<l>ché 'n sospetto gli entrò di Ghibellino</l>
<l>dopo ch'ei ritornò di nunziatura</l>
<l>e perdé la fatica e la ventura.</l>
</lg>
<lg type="ottava">
<head>27</head>
<l>Nocquegli ancora i' esser padovano</l>
<l>suddito d'Ezzelin, bench'innocente,</l>
<l>non volendo il Pontefice romano</l>
<l>aver fede ad alcun di quella gente;</l>
<l>ma certo ei fu prelato e cortigiano,</l>
<l>fra gli altri in quell'età molto eminente,</l>
<l>e da lo sprezzo d'uom sì saggio e prode</l>
<l>il Papa non ritrasse alcuna lode.</l>
</lg>
<lg type="ottava">
<head>28</head>
<l>Egli partì da Vienna in su le poste,</l>
<l>e nel passar de l'Alpi a un ponte rotto</l>
<l>il perfido caval per certe coste</l>
<l>lasciò cadersi, e non gli fece motto;</l>
<l>anzi da discortese e bestia d'oste,</l>
<l>stava di sopra e monsignor di sotto,</l>
<l>onde la nunziatura indi levata</l>
<l>con mal augurio fu mezzo spallata.</l>
</lg>
<lg type="ottava">
<head>29</head>
<l>Quivi ei montò in lettiga, e seguitando</l>
<l>con una spalla fuor d'architettura,</l>
<l>giunse a punto a Bologna il giorno quando</l>
<l>l'esercito uscìa fuora a la ventura:</l>
<l>si fe' porre il rocchetto, in arrivando,</l>
<l>da don Santi, e salì sopra le mura,</l>
<l>dove a l'uscir de la città le schiere</l>
<l>chinavano a' suoi piè lance e bandiere.</l>
</lg>
<lg type="ottava">
<head>30</head>
<l>Et egli con la man sovra i campioni</l>
<l>de l'amica assemblea, tutto cortese</l>
<l>trinciava certe benedizioni</l>
<l>che pigliavano un miglio di paese:</l>
<l>quando la gente vide quei crocioni,</l>
<l>subito le ginocchia in terra stese,</l>
<l>gridando: — Viva il Papa e Bonsignore,</l>
<l>e muora Federico Imperadore. —</l>
</lg>
<lg type="ottava">
<head>31</head>
<l>Ma perché la man destra avea fasciata</l>
<l>e gli benedicea con la mancina,</l>
<l>fu scritto al Papa ch'egli avea mandata</l>
<l>una persona marcia ghibellina.</l>
<l>Or basta, in ordinanza usciva armata</l>
<l>la gente; e prima fu la perugina,</l>
<l>tre mila, che mandati avea la Chiesa</l>
<l>col capitan Paulucci a quell'impresa.</l>
</lg>
<lg type="ottava">
<head>32</head>
<l>Questi di cortegian fatto soldato</l>
<l>disertò gli Ugonotti e i Calvinisti,</l>
<l>fe' vermiglia la Schelda, indi passato</l>
<l>in Francia guerreggiò co' Navarristi</l>
<l>navigò nel Danubio; e al fin voltato</l>
<l>in occidente a più sublimi acquisti,</l>
<l>fra i monti Pirenei passò in Ispagna,</l>
<l>e riportò per mar guanti d'Ocagna.</l>
</lg>
<lg type="ottava">
<head>33</head>
<l>L'armatura dorata e rilucente</l>
<l>con sopraveste avea cangiante e varia,</l>
<l>e camminava sì leggiadramente,</l>
<l>che parea ch'ei ballasse una canaria;</l>
<l>disperata guidava e altera gente,</l>
<l>che la fortuna amica e la contraria</l>
<l>egualmente disprezza, e si diletta</l>
<l>sol di sangue, di morte e di vendetta.</l>
</lg>
<lg type="ottava">
<head>34</head>
<l>Seguìa l'insegna di Milano, e avea</l>
<l>gran gente in su le scarpe e in su le selle,</l>
<l>ch'ovunque il guardo di lontan volgea,</l>
<l>rincarava le trippe e le fritelle.</l>
<l>Sei mila pacchiarotti a piè reggea</l>
<l>Marion di Marmotta Tagliapelle;</l>
<l>mille cavalli avean per capitani</l>
<l>Galeazzo e Martin de' Torriani.</l>
</lg>
<lg type="ottava">
<head>35</head>
<l>La terza insegna fu de' Fiorentini,</l>
<l>con cinque mila tra cavalli e fanti,</l>
<l>che conduceano Anton Francesco Dini</l>
<l>e Averardo di Baccio Cavalcanti:</l>
<l>non s'usavano starne e marzolini,</l>
<l>né polli d'India allor, né vin di Chianti;</l>
<l>ma le lor vittuaglie eran caciole,</l>
<l>noci e castagne e sorbe secche al sole.</l>
</lg>
<lg type="ottava">
<head>36</head>
<l>E di queste n'avean con le bigonce</l>
<l>mille asinelli al dipartir carcati,</l>
<l>acciò per quelle strade alpestre e sconce</l>
<l>non patisser di fame i lor soldati:</l>
<l>ma le some coperte in guisa e conce</l>
<l>avean con panni d'un color segnati,</l>
<l>che facean di lontan mostra pomposa</l>
<l>di salmeria superba e preziosa.</l>
</lg>
<lg type="ottava">
<head>37</head>
<l>Ma più di queste numerosa molto</l>
<l>la quarta schiera e bella in vista uscìa,</l>
<l>la gran donna del Po tutto raccolto</l>
<l>quivi di sua milizia il fiore avìa;</l>
<l>la ricca gioventù superba in volto</l>
<l>di porpora e di fregi ornata gìa.</l>
<l>Fiammeggia l'oro, ondeggiano i cimieri,</l>
<l>passano i fanti armati e i cavalieri.</l>
</lg>
<lg type="ottava">
<head>38</head>
<l>Tre mila i cavalier sono, e due tanti</l>
<l>premon col piè de la gran madre il dorso:</l>
<l>Maurelio Turchi è il capitan de' fanti,</l>
<l>e de' cavalli il Bevilacqua Borso;</l>
<l>ma splende sovra questi e sovra quanti</l>
<l>vengono di Bologna al gran soccorso</l>
<l>il magnanimo cor di Salinguerra,</l>
<l>che fa del nome suo tremar la terra.</l>
</lg>
<lg type="ottava">
<head>39</head>
<l>Occupata di fresco avea Ferrara</l>
<l>Salinguerra, e nemico era a la Chiesa,</l>
<l>ma i Petroni l'avean solo per gara</l>
<l>tratto con larghi doni in lor difesa.</l>
<l>Il nunzio che sapea la cosa chiara,</l>
<l>tenne sopra di lui la man sospesa,</l>
<l>lasciò passarlo e poi segnò la croce:</l>
<l>ma se n'avide e rise il cor feroce.</l>
</lg>
<lg type="ottava">
<head>40</head>
<l>Ha seco il fior de la Romagna bassa</l>
<l>che volontaria segue i segni suoi,</l>
<l>Lugo, Bagnacavallo, Argenta e Massa,</l>
<l>Cotognola e Barbian madri d'eroi:</l>
<l>questa gente con l'altra unita passa,</l>
<l>ma sua chiara virtù la scevra poi.</l>
<l>È 'l capitan che la conduce a piede</l>
<l>Faceo Milani, uom d'incorrotta fede.</l>
</lg>
<lg type="ottava">
<head>41</head>
<l>Ravenna e Cervia sotto una bandiera</l>
<l>seguono i Ferraresi a mano a mano,</l>
<l>di lance e spiedi armate a la leggiera,</l>
<l>e Guido da Polenta è il capitano.</l>
<l>Di Cervia sol la numerosa schiera</l>
<l>potea ingombrar per molte miglia il piano,</l>
<l>se non spargeano l'aria e 'l sito immondo</l>
<l>i cittadini suoi per tutto il mondo.</l>
</lg>
<lg type="ottava">
<head>42</head>
<l>Passano in ordinanza i fanti armati,</l>
<l>poscia di cavalier segue un drappello,</l>
<l>due mila a piè, trecento incavallati</l>
<l>(vocabol fiorentino antico e bello).</l>
<l>Va pomposo il signor de' Ravennati</l>
<l>sopra un nobil corsier di pel morello</l>
<l>stellato in fronte, che col piè balzano</l>
<l>par che misuri a passi e salti il piano.</l>
</lg>
<lg type="ottava">
<head>43</head>
<l>Rimini vien con la bandiera sesta,</l>
<l>guida mille cavalli e mille fanti</l>
<l>il secondo figliuol del Malatesta,</l>
<l>esempio noto a gl'infelici amanti.</l>
<l>Il giovinetto ne la faccia mesta</l>
<l>e ne' pallidi suoi vaghi sembianti</l>
<l>porta quasi scolpita e figurata</l>
<l>la fiamma che l'ardea per la cognata.</l>
</lg>
<lg type="ottava">
<head>44</head>
<l>Halli donata al dipartir Francesca</l>
<l>l'aurea catena a cui la spada appende;</l>
<l>la va mirando il misero, e rinfresca</l>
<l>quel foco ognor che l'anima gli accende;</l>
<l>quanto cerca fuggir, tanto s'invesca,</l>
<l>e 'l suo cieco furor in van riprende,</l>
<l>ché già su la ragione è fatto donno,</l>
<l>né distornarlo omai consigli il ponno.</l>
</lg>
<lg type="ottava">
<head>45</head>
<l> — Perché donna, dicea, di questo core</l>
<l>legarmi di tua man di più catene?</l>
<l>Non stringevano assai quelle, onde Amore</l>
<l>de le bellezze tue preso mi tiene?</l>
<l>Ma tu forse notasti il mio furore</l>
<l>dissimulando il mal che da te viene,</l>
<l>furore è il mio, non nego il mio difetto,</l>
<l>ma mi traesti tu de l'intelletto.</l>
</lg>
<lg type="ottava">
<head>46</head>
<l>Tu co' begli occhi tuoi speranza desti</l>
<l>a la fiamma d'amor viva e cocente,</l>
<l>che sfavillar da questi miei scorgesti</l>
<l>e chiederti pietà del cor languente;</l>
<l>ma lasso che vo io torcendo in questi</l>
<l>vani pensier l'innamorata mente,</l>
<l>e sinistrando il caro pegno amato</l>
<l>che da sì nobil petto in don m'è dato?</l>
</lg>
<lg type="ottava">
<head>47</head>
<l>Bella de la mia donna e ricca spoglia</l>
<l>che donata da lei meco te 'n vieni,</l>
<l>acciò che dal suo amor non mi discioglia</l>
<l>e mi leghi in più nodi e m'incateni;</l>
<l>tu sarai refrigerio a la mia doglia,</l>
<l>tu sarai nuovo pegno a le mie speni. —</l>
<l>La bacia e la ribacia in questi accenti,</l>
<l>e va seco sfogando i suoi tormenti.</l>
</lg>
<lg type="ottava">
<head>48</head>
<l>Passa il giovine amante, e dopo lui</l>
<l>la gente di Faenza arriva e passa;</l>
<l>tutti son cavalier, fuora che dui</l>
<l>staffieri a piè del capitan Fracassa.</l>
<l>Del buon sangue Manfredo era costui,</l>
<l>onor di quella età cadente e bassa;</l>
<l>secento ha seco, e cento, i più garbati,</l>
<l>di maiolica fina erano armati.</l>
</lg>
<lg type="ottava">
<head>49</head>
<l>Indi Cesena vien sotto l'impero</l>
<l>di Mainardo d'Ircon da Susinana,</l>
<l>che s'è fatto signor di condottiero</l>
<l>di gente disperata empia e scherana;</l>
<l>ottocento pedoni ha seco il fero</l>
<l>usati a vita faticosa e strana:</l>
<l>non ha cavalleria, ma i fanti sui</l>
<l>vagliono più ch'i cavalieri altrui.</l>
</lg>
<lg type="ottava">
<head>50</head>
<l>La nona squadra fu de gl'Imolesi</l>
<l>che da Pietro Pagani eran condotti,</l>
<l>mille e cento tra fanti e banderesi,</l>
<l>saccomanni, briganti e stradiotti;</l>
<l>dopo questi venieno i Forlivesi</l>
<l>da gli Ordelafi in servitù ridotti;</l>
<l>Scarpetta di condurgli ebbe l'onore,</l>
<l>che de gli altri fratelli era il maggiore.</l>
</lg>
<lg type="ottava">
<head>51</head>
<l>Forlimpopoli segue, allor cittade</l>
<l>non men de le vicine illustre e degna;</l>
<l>Sinibaldo, il fratel minor d'etade,</l>
<l>regge la schiera sua sott'altra insegna:</l>
<l>sono ottocento armati d'archi e spade,</l>
<l>mille son gli altri, e vanno a la rassegna</l>
<l>distinti in guisa, che distinta splende</l>
<l>la gara che fra lor gli animi accende.</l>
</lg>
<lg type="ottava">
<head>52</head>
<l>Con la gente di Fano a tergo a questa</l>
<l>Sagramoro Bicardi il Nunzio inchina,</l>
<l>e guida mille fanti a la foresta</l>
<l>usati a corseggiar quella marina.</l>
<l>A lo scettro ubbidìan del Malatesta</l>
<l>Pesaro, Fossombruno e la vicina</l>
<l>Senigaglia, e passar con la bandiera</l>
<l>di Paulo dianzi entro la sesta schiera.</l>
</lg>
<lg type="ottava">
<head>53</head>
<l>Poiché fu di Romagna il fior passato,</l>
<l>ecco il carroccio uscir fuor de la porta</l>
<l>tutto coperto d'or, tutto fregiato</l>
<l>di spoglie e di trofei di gente morta;</l>
<l>lo stendardo maggior quivi è spiegato,</l>
<l>e cento cavalier gli fanno scorta,</l>
<l>fra gli altri di valor chiaro e sovrano;</l>
<l>e Tognon Lambertazzi è il capitano.</l>
</lg>
<lg type="ottava">
<head>54</head>
<l>Dodici buoi d'insolita grandezza</l>
<l>il tirano a tre gioghi, e di vermiglia</l>
<l>seta hanno la coperta e la cavezza,</l>
<l>le sottogole e i fiocchi in su le ciglia:</l>
<l>il pretor di Bologna in grande altezza</l>
<l>sopra vi siede, e intorno ha la famiglia</l>
<l>tutta ornata a livrea purpurea e gialla</l>
<l>con balestre da leva e ronche in spalla.</l>
</lg>
<lg type="ottava">
<head>55</head>
<l>Nomato era costui Filippo Ugone</l>
<l>brescian di quei da la gorgiera doppia,</l>
<l>e di broccato indosso avea un robone</l>
<l>che stridea come sgretolata stoppia.</l>
<l>Secondavano il carro e 'l gonfalone</l>
<l>quattrocento barbute a coppia a coppia,</l>
<l>co' cavalli bardati in fino a terra,</l>
<l>ch'avea mandate Brescia a quella guerra.</l>
</lg>
<lg type="ottava">
<head>56</head>
<l>Seguiva il battaglion dopo costoro</l>
<l>de' Petronici fanti e l'apparecchio:</l>
<l>eran vintisei mila, e 'l duca loro</l>
<l>il buon Conte Romeo Pepoli vecchio;</l>
<l>avea l'armi d'argento a scacchi d'oro</l>
<l>fregiate, e Braccalon da Casalecchio</l>
<l>col braccio manco e con la spalla destra</l>
<l>gli portava lo scudo e la balestra.</l>
</lg>
<lg type="ottava">
<head>57</head>
<l>Finita di passar la fanteria</l>
<l>passarono i cavalli in tre squadroni,</l>
<l>guidati da Bigon di Geremia,</l>
<l>ch'era in Bologna in quell'età de' buoni,</l>
<l>e da due figli del Malvezzo Elia,</l>
<l>Perinto e Periteo, che fra i campioni</l>
<l>del petronico stuol più illustri e chiari</l>
<l>risplendean gloriosi e senza pari.</l>
</lg>
<lg type="ottava">
<head>58</head>
<l>Usciti in armi a la campagna quanti</l>
<l>Petroni e Romagnoli avea la terra,</l>
<l>marciar le schiere, e sette miglia avanti</l>
<l>presero alloggio al solito di guerra;</l>
<l>indi tosto ch'al re de' lumi erranti</l>
<l>le finestre del ciel l'alba diserra,</l>
<l>al suon di mille trombe, al mattutino</l>
<l>fresco tornò l'esercito in cammino.</l>
</lg>
<lg type="ottava">
<head>59</head>
<l>Né molto andò che da diversi intese</l>
<l>la nuova, che temea, di Castelfranco,</l>
<l>tosto le squadre in ordinanza stese</l>
<l>per giugner sopra l'inimico stanco;</l>
<l>il destro corno Salinguerra prese,</l>
<l>ritennero i Petroni il lato manco,</l>
<l>presaghi ch'il valor tedesco e sardo</l>
<l>dovea quivi pugnar col Re gagliardo.</l>
</lg>
<lg type="ottava">
<head>60</head>
<l>Con Salinguerra a destra i Fiorentini</l>
<l>giunsero l'ordinanze, e i Milanesi,</l>
<l>e la squadra con lor de' Perugini,</l>
<l>e la cavalleria de' Riminesi;</l>
<l>il signor di Ravenna e i Faentini,</l>
<l>Fano, Imola, Cesena e i Forlivesi,</l>
<l>Pesaro, Fossombruno e Sinigaglia</l>
<l>il mezzo ritenean de la battaglia.</l>
</lg>
<lg type="ottava">
<head>61</head>
<l>Il carroccio restò, com'era usanza</l>
<l>tra i Bolognesi, appo il sinistro corno</l>
<l>con molti cavalier di gran possanza,</l>
<l>e gente a piedi e machine d'intorno.</l>
<l>Indi si mosse il campo in ordinanza,</l>
<l>e giunse che drizzava al mezzo giorno</l>
<l>Febo i cavalli, a l'inimico a fronte,</l>
<l>rintronando di gridi il piano e 'l monte.</l>
</lg>
<lg type="ottava">
<head>62</head>
<l>Da l'altra parte i Gemignani usciti</l>
<l>di Castelfranco a la battaglia in fretta,</l>
<l>col magnanimo Re de' Sardi uniti</l>
<l>fermar l'insegne a tiro di saetta;</l>
<l>e posti in fronte i più feroci e arditi</l>
<l>slargaro i fianchi a l'ordinanza stretta</l>
<l>per non esser rinchiusi e circondati</l>
<l>dal numero maggior di tanti armati.</l>
</lg>
<lg type="ottava">
<head>63</head>
<l>A manca man dove un torrente stagna,</l>
<l>con quattro mila suoi mangiafagioli</l>
<l>stava Bosio Duara a la campagna,</l>
<l>né seco aveva i Cremonesi soli,</l>
<l>ma quanti scesi giù da la montagna</l>
<l>eran mazzamarroni in vari stuoli;</l>
<l>e la cavalleria del buon Manfredi</l>
<l>copriva i fianchi de la gente a piedi.</l>
</lg>
<lg type="ottava">
<head>64</head>
<l>Ma incontro a l'austro era nel destro corno</l>
<l>la bandiera real d'Enzio spiegata,</l>
<l>e Garfagnana seco, e quivi intorno</l>
<l>la milizia del pian tutta schierata.</l>
<l>Regiamente pomposo era quel giorno</l>
<l>di sopravesta bianca e ricamata</l>
<l>d'aquile d'oro il Re, con un cimiero</l>
<l>di piume bianche, e sopra un gran corsiero.</l>
</lg>
<lg type="ottava">
<head>65</head>
<l>Diciannov'anni il giovane reale</l>
<l>non compie ancora ed è mezzo gigante,</l>
<l>bionda ha la chioma, e 'n tutto 'l campo eguale</l>
<l>non trova di valor né di sembiante;</l>
<l>se maneggia destrier, s'avventa strale,</l>
<l>se move al corso le veloci piante,</l>
<l>se con la spada o con la lancia fiede,</l>
<l>sia in giostra o sia in battaglia ogn'altro eccede.</l>
</lg>
<lg type="ottava">
<head>66</head>
<l>Giva intorno esortando in ogni lato</l>
<l>a ben morir que' poveri villani.</l>
<l>Ma il Potta in mezzo a la battaglia armato</l>
<l>d'ira e di rabbia si mordea le mani</l>
<l>di non trovarsi allor Gherardo a lato;</l>
<l>e consegnando a Tomasin Gorzani</l>
<l>i Gemignani a piè, con cambio secco</l>
<l>in luogo del coltel mettea uno stecco.</l>
</lg>
</div1>

<div1 type="canto">
<head>CANTO VI</head>
<argument>
<lg type="ottava">
<head>ARGOMENTO</head>
<l rend="italic">S'accozzano i due campi, e Salinguerra</l>
<l rend="italic">a destra i suoi contra i nemici oppone:</l>
<l rend="italic">Enzio il sinistro corno apre, ed atterra</l>
<l rend="italic">il pretore, il carroccio e 'l gonfalone:</l>
<l rend="italic">ma da' suoi poscia abbandonato in guerra</l>
<l rend="italic">resta de' Bolognesi al fin prigione;</l>
<l rend="italic">fa gran prove Perinto, e s'appresenta</l>
<l rend="italic">Bacco orribile al Potta, e lo sgomenta.</l>
</lg>
</argument>

<lg type="ottava">
<head>1</head>
<l>Sovra l'arco del ciel col sole in fronte</l>
<l>partiva Astrea con le bilance il giorno,</l>
<l>quando i due campi già condotti a fronte</l>
<l>mossero a un tempo l'uno e l'altro corno:</l>
<l>rintronaron le valli, il piano e 'l monte,</l>
<l>gli argini tutti e la foresta intorno,</l>
<l>mugghiar le selve e 'l fiume indi vicino,</l>
<l>e le balze tremar de l'Appennino.</l>
</lg>
<lg type="ottava">
<head>2</head>
<l>Qual su lo stretto ove il figliol di Giove</l>
<l>divise l'Ocean dal nostro mare,</l>
<l>se l'uno e l'altro la tempesta move</l>
<l>vansi l'onde superbe ad incontrare,</l>
<l>cadono infrante, e valle orribil dove</l>
<l>dianzi eran monti e spaventosa appare,</l>
<l>trema il lido, arde il ciel, tuonano i lampi;</l>
<l>tal fu il cozzar de' due famosi campi.</l>
</lg>
<lg type="ottava">
<head>3</head>
<l>Offuscò il cielo, a i rai del sol fe' scorno</l>
<l>il grandinar de le saette sparte.</l>
<l>Chi si ricorda aver veduto il giorno</l>
<l>del protettor de la città di Marte</l>
<l>da l'alta Mole d'Adriano intorno</l>
<l>cader nembi di razzi in ogni parte,</l>
<l>pensi che fosse ancor più denso il velo</l>
<l>de la pioggia ch'allor cadde dal cielo.</l>
</lg>
<lg type="ottava">
<head>4</head>
<l>Al frangersi de l'aste, al gran fracasso</l>
<l>de l'incontro de l'armi e de' cavalli</l>
<l>sembran tutte cader le selve a basso</l>
<l>svelte da l'Alpi, e risonar le valli.</l>
<l>Più non appar da lato alcuno il passo,</l>
<l>fuggono le distanze e gli intervalli,</l>
<l>e son già i prati e le campagne amene</l>
<l>di morte e di terror tutte ripiene.</l>
</lg>
<lg type="ottava">
<head>5</head>
<l>Or preme e incalza, or torna indietro il piede</l>
<l>questa ordinanza e quella, e dove inchina</l>
<l>una schiera talor l'altra succede,</l>
<l>e ripara in altrui la sua ruina;</l>
<l>indi torna la prima e l'altra cede,</l>
<l>come parte e ritorna onda marina;</l>
<l>van quinci e quindi i capitani accorti</l>
<l>spingendo i vili e rinfrancando i forti.</l>
</lg>
<lg type="ottava">
<head>6</head>
<l> — Ah, dicea Salinguerra, uomini vani</l>
<l>che gite armati sol per ornamento,</l>
<l>ove sono le spade, ove le mani,</l>
<l>ove il cor generoso e l'ardimento?</l>
<l>Se vi fanno tremar questi villani</l>
<l>rozzi, senz'armi e senza esperimento,</l>
<l>come potrò sperar ch'oggi vi mova</l>
<l>desio di fama a più lodata prova?</l>
</lg>
<lg type="ottava">
<head>7</head>
<l>Questa è la via dove a la gloria vassi;</l>
<l>chi ha spirto d'onor mi segua appresso;</l>
<l>ecco v'apro il sentiero; ora vedrassi</l>
<l>chi avrà desio d'immortalar sé stesso. —</l>
<l>Così parla il feroce, e volge i passi</l>
<l>dove il nemico stuol vede più spesso;</l>
<l>urta il caval, la lancia abbassa, e pare</l>
<l>un vento fier che spinga indietro il mare.</l>
</lg>
<lg type="ottava">
<head>8</head>
<l>Qual ferito nel petto e qual nel volto</l>
<l>fa l'incontro cader de l'asta dura,</l>
<l>si dirada d'intorno il popol folto;</l>
<l>ognun scansa che può sua ria ventura.</l>
<l>Scontra Stefano e Ghino, e al primo, colto</l>
<l>ne l'occhio destro, il ciel ratto s'oscura:</l>
<l>cade l'altro passato a la gorgiera;</l>
<l>indi uccide Brandan da la Baschiera.</l>
</lg>
<lg type="ottava">
<head>9</head>
<l>Aperta avea la temeraria bocca</l>
<l>Brandano appunto ad oltraggiar quel forte,</l>
<l>quando il ferro crudel giugne, e l'imbrocca</l>
<l>tra denti e denti, e lo conduce a morte.</l>
<l>Ricovra l'asta il valoroso, e tocca</l>
<l>a la cima de l'elmo Ilario Corte,</l>
<l>giovine irresoluto e spensierato,</l>
<l>e 'l fa cader disteso in un fossato.</l>
</lg>
<lg type="ottava">
<head>10</head>
<l>Non lunge il Conte di Culagna vede</l>
<l>pomposo d'armi e di bei fregi altero;</l>
<l>e come ardito e poderoso il crede,</l>
<l>gli sprona incontra con sembiante fiero:</l>
<l>ma il Conte lesto si rilancia a piede,</l>
<l>e si ripara dietro al suo destriero;</l>
<l>trascorre l'asta, ed ei subito s'alza,</l>
<l>tocca a pena la staffa, e in sella balza.</l>
</lg>
<lg type="ottava">
<head>11</head>
<l>Chi vide scimia a la percossa infesta</l>
<l>d'importuno fanciul ratta involarsi,</l>
<l>indi tornar d'un salto agile e presta</l>
<l>passato il colpo, e a la finestra farsi,</l>
<l>pensi che contro a quella lancia in resta</l>
<l>tal rassembrasse il Conte a l'abbassarsi;</l>
<l>e tale al risalir giusto a pennello</l>
<l>tutto in un tempo e non parer più quello.</l>
</lg>
<lg type="ottava">
<head>12</head>
<l>E rivoltato a Bernardin Manetta</l>
<l>che 'l rimirava e s'era mosso a riso</l>
<l>— A fé, dicea, che l'ho giucata netta,</l>
<l>che colui non mi colga a l'improviso:</l>
<l>io dismontai per orinare in fretta,</l>
<l>e 'l fellon che si stava in su l'aviso</l>
<l>m'avea spinto il destrier per fianco addosso;</l>
<l>ma guai a lui se riscontrar lo posso. —</l>
</lg>
<lg type="ottava">
<head>13</head>
<l>Così dicendo, a man sinistra torse</l>
<l>dove spigneano innanzi i Fiorentini,</l>
<l>credendo uscir de la battaglia forse;</l>
<l>ma quando vide Anton Francesco Dini</l>
<l>da quella parte co' cavalli opporse,</l>
<l>rivolto a' suoi soldati e a' suoi vicini</l>
<l>— Ritirianci, dicea, da questo sito,</l>
<l>ch'è troppo aperto e non è ben partito. —</l>
</lg>
<lg type="ottava">
<head>14</head>
<l>Roldano, che l'udì, si voltò ratto</l>
<l>e 'l percosse del calcio de la lancia</l>
<l>dicendo: — Codardon, feccia di matto,</l>
<l>non ti si tigne di rossor la guancia?</l>
<l>Se tu quinci non esci o non stai quatto,</l>
<l>giuro a Dio, te la caccio ne la pancia. —</l>
<l>Il Conte rispondea: — Non v'adirate,</l>
<l>ché 'l dissi per provar queste brigate. —</l>
</lg>
<lg type="ottava">
<head>15</head>
<l>Torto il mira Roldano, e sol col guardo</l>
<l>gli fa tremar le fibre e le midolle:</l>
<l>indi spronando un corridor leardo,</l>
<l>che 'l pregio al vento e a la saetta tolle,</l>
<l>drizza la lancia al giovine Averardo</l>
<l>che di sangue nemico ei vede molle;</l>
<l>e ferito nel braccio e ne l'ascella</l>
<l>il transporta su i fior giù de la sella.</l>
</lg>
<lg type="ottava">
<head>16</head>
<l>Ma il Dini gli sospinge incontro i sui,</l>
<l>e grida loro: — Ah pinchelloni, e dove</l>
<l>vi rinculate voi da cotestui</l>
<l>che fuor de gli aitri a battagliar si muove?</l>
<l>Spignete innanzi, a che badate vui?</l>
<l>Testé con alte imaginate prove</l>
<l>affettavate quie come un popone</l>
<l>il mondo, ora v'addiaccia il sollione? —</l>
</lg>
<lg type="ottava">
<head>17</head>
<l>Sprona, così dicendo, ove più stretto</l>
<l>vede lo stuol che conducea Roldano;</l>
<l>e d'un colpo di stocco a mezzo 'l petto</l>
<l>tolta l'indegna vita a Barisano,</l>
<l>al Teggia che 'l feriva in su l'elmetto</l>
<l>con una mazzaranga ch'avea in mano,</l>
<l>credendolo schiacciar come un ranocchio,</l>
<l>d'un rovescio levò l'uno e l'altr'occhio.</l>
</lg>
<lg type="ottava">
<head>18</head>
<l>Così quivi si pugna e si contende;</l>
<l>ma da la parte verso 'l mezzo giorno</l>
<l>il Re con più fervor gli animi accende,</l>
<l>e spigne i suoi contra 'l sinistro corno:</l>
<l>ei qual cometa minacciosa splende</l>
<l>d'oro e di piume alteramente adorno;</l>
<l>cinto è de' suo' Germani, e lor rivolto</l>
<l>parla in barbaro suon con fiero volto:</l>
</lg>
<lg type="ottava">
<head>19</head>
<l> — O de l'imperio di Germania fiore,</l>
<l>anime eccelse, eccovi l'ora e 'l campo,</l>
<l>in cui risplenderà vostro valore</l>
<l>di glorioso inestinguibil lampo:</l>
<l>io confidato in voi mi sento il core</l>
<l>tutto infiammar di generoso vampo,</l>
<l>e su questi papisti oggi disegno</l>
<l>di lasciar con la spada orribil segno.</l>
</lg>
<lg type="ottava">
<head>20</head>
<l>Seguitatemi voi, ché l'empia setta</l>
<l>qui tutte accolte ha le sue forze estreme,</l>
<l>perché possa una sol giusta vendetta</l>
<l>l'ira sfogar di tante ingiurie insieme;</l>
<l>se vaghezza di fama il cor v'alletta,</l>
<l>se l'onor de la patria oggi vi preme,</l>
<l>se v'è caro mio padre o molto o poco,</l>
<l>quest'è il tempo ch'io 'l vegga e questo è il loco. —</l>
</lg>
<lg type="ottava">
<head>21</head>
<l>Così detto, il feroce urta il destriero,</l>
<l>e l'asta a un tempo e la visiera abbassa,</l>
<l>e tra' nemici impetuoso e fiero</l>
<l>qual fulmine tra cerri incontra e passa:</l>
<l>Baldin Ghiselli e Lippo Ghiselliero</l>
<l>e Antonel Ghisellardi in terra lassa,</l>
<l>e Melchior Ghisellini e Guazzarotto,</l>
<l>bisavo che fu poi di Ramazzotto.</l>
</lg>
<lg type="ottava">
<head>22</head>
<l>Giandon da la Porretta era un Petronio</l>
<l>grande come un gigante, o poco meno,</l>
<l>e in vece d'un caval reggea un demonio</l>
<l>(cred'io) senza adoprar sella né freno.</l>
<l>Un de' mostri parea di Sant'Antonio,</l>
<l>né pasceva il crudel biada né fieno,</l>
<l>ma gli uomini mangiava, e distruggea</l>
<l>co' denti il ferro, e un corno in testa avea.</l>
</lg>
<lg type="ottava">
<head>23</head>
<l>La fera bestia un dopo l'altro uccise</l>
<l>quattro Tedeschi, ed era dietro al quinto;</l>
<l>ma il Re la lancia in mezzo 'l cor gli mise</l>
<l>e gliel fece cader già mezzo estinto;</l>
<l>ruppesi l'asta e 'l Re non si conquise,</l>
<l>ma tratta fuor la spada ond'era cinto,</l>
<l>divise d'un fendente il capo armato</l>
<l>a Giandon, che già in piedi era levato.</l>
</lg>
<lg type="ottava">
<head>24</head>
<l>Bigon di Geremia, che di lontano</l>
<l>a la strage de' suoi gli occhi rivolse,</l>
<l>per fianco addosso al Re spronò, ma in vano,</l>
<l>ché 'l Conte di Nebrona il colpo tolse.</l>
<l>Il Conte cadde a quell'incontro al piano,</l>
<l>ma subito fu in piedi e si raccolse,</l>
<l>ché vide il suo signor mover d'un salto</l>
<l>contra Bigone e alzar la spada in alto.</l>
</lg>
<lg type="ottava">
<head>25</head>
<l>Bigone attende il Re ne l'armi stretto,</l>
<l>ma non gli giova alzar né oppor lo scudo,</l>
<l>ché 'l brando il fende e fa balzar l'elmetto</l>
<l>sciolto da' lacci impetuoso e crudo;</l>
<l>raddoppia il colpo il valoroso, e netto</l>
<l>gli tronca da le spalle il capo ignudo:</l>
<l>esce lo spirto, e in caldo fiato unito</l>
<l>raggirandosi vola ov'è rapito.</l>
</lg>
<lg type="ottava">
<head>26</head>
<l>Morto Bigone, il Re tutta fracassa</l>
<l>la schiera sua, né qui l'impeto arresta;</l>
<l>urta per fianco impetuoso, e passa</l>
<l>tra la gente pedestre e la calpesta:</l>
<l>ovunque il corso drizza, uomini lassa</l>
<l>uccisi a monti la crudel tempesta</l>
<l>del barbaro furor, che 'l Re seconda,</l>
<l>e di fiumi di sangue i campi inonda.</l>
</lg>
<lg type="ottava">
<head>27</head>
<l>Seguono i Garfagnini, e 'l Re sospinto</l>
<l>da fatale furor, già penetrato</l>
<l>dove il carroccio di sue guardie cinto</l>
<l>fra l'ultime ordinanze era fermato,</l>
<l>con l'urto di mill'aste apre quel cinto;</l>
<l>cede ogn'incontro al vincitore armato</l>
<l>e del carroccio è giù tratto di botto</l>
<l>lo stendardo maggior squarciato e rotto.</l>
</lg>
<lg type="ottava">
<head>28</head>
<l>Fu al podestà messer Filippo Ugone,</l>
<l>ch'era rimaso attonito e perduto,</l>
<l>da certi Garfagnin tolto il robone</l>
<l>e la berretta ch'era di veluto;</l>
<l>ei del carroccio si lanciò in giubbone,</l>
<l>pregando in vano e addimandando aiuto,</l>
<l>e da l'impeto fier colto, in un fosso</l>
<l>cadde rovescio col carroccio addosso.</l>
</lg>
<lg type="ottava">
<head>29</head>
<l>Gli asini, che condotte a i Fiorentini</l>
<l>le noci dietro e le castagne avieno,</l>
<l>a vista del carroccio assai vicini</l>
<l>stavan pascendo in un pratello ameno,</l>
<l>quando i Tedeschi a un tempo e i Garfagnini</l>
<l>trassero quivi tutti a sciolto freno</l>
<l>da l'ingordigia di rubar tirati,</l>
<l>e non restar col Re trenta soldati.</l>
</lg>
<lg type="ottava">
<head>30</head>
<l>Il sagace Tognon, che la vendetta</l>
<l>pronta si vide, unì le genti sparte,</l>
<l>e diede aviso a i due Malvezzi in fretta</l>
<l>che volgessero tosto a quella parte;</l>
<l>indi avendo al tornar la via intercetta</l>
<l>a quei che saccheggiavano in disparte</l>
<l>i fichi secchi e le castagne in forno,</l>
<l>cinse d'armi e cavalli il Re d'intorno.</l>
</lg>
<lg type="ottava">
<head>31</head>
<l>Il Re, che si rivolge e 'l guardo gira</l>
<l>e 'l suo periglio in un momento ha scorto,</l>
<l>dal profondo del cor geme e sospira,</l>
<l>ché senza dubbio alcun si vede morto:</l>
<l>ma il dolor cede e si rinforza l'ira,</l>
<l>né vuol morir senza vendetta a torto;</l>
<l>stringe la spada, urta il destriero, e dove</l>
<l>più chiuso è il passo, impetuoso il move.</l>
</lg>
<lg type="ottava">
<head>32</head>
<l>Qual tigre in su la preda a la foresta</l>
<l>colta da' cacciatori e circondata,</l>
<l>poi che al periglio suo leva la testa,</l>
<l>volge fremendo i livid'occhi e guata,</l>
<l>indi s'avventa incontra l'armi, e resta</l>
<l>del proprio e de l'altrui sangue bagnata,</l>
<l>tal fra l'armi nemiche il Re s'avventa,</l>
<l>ché 'l magnanimo cor nulla paventa.</l>
</lg>
<lg type="ottava">
<head>33</head>
<l>Mena al primo ch'incontra e a Braganosso</l>
<l>figliuol di Pandragon Caccianemico</l>
<l>l'elmo divide e la cotenna e l'osso,</l>
<l>la faccia, il petto, e giù fino al bellico:</l>
<l>indi toglie la vita a Min del Rosso,</l>
<l>ch'un'armatura avea di ferro antico</l>
<l>da suo bisavo in Francia già comprata,</l>
<l>e tutti la tenean per incantata.</l>
</lg>
<lg type="ottava">
<head>34</head>
<l>Non la poté falsar la buona spada,</l>
<l>ma piegò il cavaliero in su la sella,</l>
<l>e scorrendo a l'in su per dritta strada</l>
<l>passò la gola e uscì da una mascella,</l>
<l>onde convien che Mino estinto cada.</l>
<l>Vinto è l'incanto da nemica stella:</l>
<l>non può cozzar col ciel l'ingegno umano,</l>
<l>ch'eterno è l'uno, e l'altro è frale e vano.</l>
</lg>
<lg type="ottava">
<head>35</head>
<l>Di due percosse il Re fu colto intanto</l>
<l>su l'elmo e a sommo 'l petto al gorgerino:</l>
<l>de la seconda ebbe l'onore e 'l vanto</l>
<l>Vanni Maggio figliuol di Caterino;</l>
<l>ma con forza maggior dal destro canto</l>
<l>il ferì Gabbion di Gozzadino</l>
<l>che con un colpo d'alabarda fiero</l>
<l>di testa gli levò tutto il cimiero.</l>
</lg>
<lg type="ottava">
<head>36</head>
<l>A lui si volse il Re con un riverso,</l>
<l>e 'l colse a punto al confinar del ciglio,</l>
<l>tutta la testa gli tagliò a traverso:</l>
<l>balzò un occhio lontan da l'altro un miglio,</l>
<l>per la cuffia il cervel se 'n gìo disperso,</l>
<l>sté in sella il tronco e l'alma andò in esiglio;</l>
<l>e 'l destriero, che 'l fren sentia più lasso,</l>
<l>incognito il portava attorno a spasso.</l>
</lg>
<lg type="ottava">
<head>37</head>
<l>Non ferma qui la furibonda spada</l>
<l>ch'era una lama da la lupa antica.</l>
<l>Ma tronca, svena, fende, apre e dirada</l>
<l>ciò ch'ella incontra, uomini ed armi abbica;</l>
<l>or quinci, or quindi si fa dar la strada,</l>
<l>ma innumerabil turba il passo intrica:</l>
<l>veggonsi in aria andar teste e cervella,</l>
<l>e nel sangue notar milze e budella.</l>
</lg>
<lg type="ottava">
<head>38</head>
<l>Da mille lance il Re percosso e cinto</l>
<l>e da mille spuntoni e mille dardi</l>
<l>tutto è molle di sangue, e mezzo estinto</l>
<l>ha il famoso drappel di que' gagliardi.</l>
<l>Tognon rimproccia i suoi da l'ira vinto,</l>
<l>e grida: — Ah feccia d'uomini codardi,</l>
<l>sì vilmente morir, scannaminestre?</l>
<l>Che vi sia dato il pan con le balestre! —</l>
</lg>
<lg type="ottava">
<head>39</head>
<l>Sospinse il rampognar di quell'altiero</l>
<l>ognuno incontro al Re, cui sol restato</l>
<l>vivo de' suoi nel gran periglio è il fiero</l>
<l>Leupoldo Conte di Nebrona a lato:</l>
<l>morto da cento lance il buon destriero</l>
<l>sotto il Re cadde, ed egli in piè balzato</l>
<l>fulmina e uccide di due colpi orrendi</l>
<l>Petronio ed Andalò de' Carisendi.</l>
</lg>
<lg type="ottava">
<head>40</head>
<l>Berto Gallucci e 'l Gobbo da le Lira</l>
<l>gli sono sopra, e l'uno e l'altro il fiede,</l>
<l>ma il generoso cor non si ritira,</l>
<l>ben che sieno a cavallo, ed egli a piede.</l>
<l>Il Conte che si volge e 'n terra il mira,</l>
<l>balza di sella e 'l suo caval gli cede;</l>
<l>ed ei, perché rimonti il suo signore,</l>
<l>rimansi a piedi, e 'n mezzo a l'armi muore.</l>
</lg>
<lg type="ottava">
<head>41</head>
<l>Il Re prende la briglia e salir tenta,</l>
<l>ma lo distorna il Gobbo e gliel contende;</l>
<l>egli una punta al fianco gli appresenta,</l>
<l>e con la gobba al pian morto lo stende.</l>
<l>Tognon smonta fra tanto, e al Re s'avventa</l>
<l>dietro a le spalle, e ne le braccia il prende,</l>
<l>e Pasotto Fantucci e Francalosso</l>
<l>e Berto e Zagarin gli sono addosso.</l>
</lg>
<lg type="ottava">
<head>42</head>
<l>Il Re si scuote, e a un tempo il ferro caccia</l>
<l>nel ventre a Zagarin che gli è a rimpetto,</l>
<l>ma non può svilupparsi da le braccia</l>
<l>di Tognon che gli cinge i fianchi e 'l petto;</l>
<l>ed ecco Periteo giugne e l'abbraccia</l>
<l>subito anch'egli, e 'l tien serrato e stretto;</l>
<l>ei l'uno e l'altro or tira, or alza, or spigne,</l>
<l>ma da' legami lor non si discigne.</l>
</lg>
<lg type="ottava">
<head>43</head>
<l>Qual fiero toro, a cui di funi ignote</l>
<l>cinto fu il corno e 'l piè da cauta mano,</l>
<l>muggisce, sbuffa, si contorce e scuote,</l>
<l>urta, si lancia e si dibatte in vano,</l>
<l>e quando al fin de' lacci uscir non puote,</l>
<l>cader si lascia afflitto e stanco al piano:</l>
<l>tal l'indomito Re, poiché comprese</l>
<l>d'affaticarsi indarno, al fin si rese.</l>
</lg>
<lg type="ottava">
<head>44</head>
<l>Fu drizzato il carroccio, e fu rimesso</l>
<l>in sedia il podestà tutto infangato;</l>
<l>non si trovò il robon, ma gli fu messo</l>
<l>in dosso una corazza da soldato;</l>
<l>le calze rosse a brache avea, col fesso</l>
<l>dietro, e dinanzi un braghetton frappato,</l>
<l>e una squarcina in man larga una spanna,</l>
<l>parea il bargel di Caifas e d'Anna.</l>
</lg>
<lg type="ottava">
<head>45</head>
<l>Ei gridava in Bresciano: — Innanz, innanzi;</l>
<l>che l'è rott'ol nemig, valent soldati,</l>
<l>feghe sbità la schitta a tucch sti Lanzi</l>
<l>maledetti da Dé, scommunegati. —</l>
<l>Così dicendo, già vedea gli avanzi</l>
<l>del destro corno andar qua e là sbandati,</l>
<l>e raggirarsi per que' campi aprichi</l>
<l>cercando di salvar la pancia ai fichi:</l>
</lg>
<lg type="ottava">
<head>46</head>
<l>però che 'l buon Perinto avea già rotti</l>
<l>Tedeschi e Sardi e Garfagnini e Corsi</l>
<l>e gli altri ch'al bottin fallace, indotti</l>
<l>da mal cauta speranza, erano corsi.</l>
<l>I Tedeschi, del vino ingordi e ghiotti,</l>
<l>dietro a certi barili eran trascorsi,</l>
<l>che ne credeano far dolce rapina,</l>
<l>e in cambio di verdea trovar tonnina.</l>
</lg>
<lg type="ottava">
<head>47</head>
<l>Al primo suon de la nemica pesta</l>
<l>il popolo del mar le spalle diede;</l>
<l>si restrinse il tedesco e fece testa;</l>
<l>in dubbio il Garfagnin sospese il piede,</l>
<l>ma la cavalleria giugne e calpesta</l>
<l>con impeto e furor la gente a piede,</l>
<l>né la picca tedesca o l'alabarda</l>
<l>ferma i cavalli armati o li ritarda.</l>
</lg>
<lg type="ottava">
<head>48</head>
<l>A Corrado Roncolfo, il capocaccia</l>
<l>del Re che facea a gli altri animo e scudo,</l>
<l>sovragiugne Perinto, e ne la faccia</l>
<l>mette per la visiera il ferro crudo;</l>
<l>a Guglielmo Sterlin, nato in Alsaccia,</l>
<l>tronca d'un man rovescio il collo ignudo,</l>
<l>e Ridolfo d'Augusta e Giorgio d'Ascia</l>
<l>feriti di due punte in terra lascia.</l>
</lg>
<lg type="ottava">
<head>49</head>
<l>Un giovinetto fier nato su 'l Reno,</l>
<l>su 'l Panàro nudrito, Ernesto detto,</l>
<l>che col bel viso e col guardo sereno</l>
<l>potea infiammar qual più gelato petto,</l>
<l>vedendo i suoi che già le spalle aviéno</l>
<l>volte a fuggir, da generoso affetto</l>
<l>e da nobil desio di gloria mosso</l>
<l>un destriero african gli spinse addosso.</l>
</lg>
<lg type="ottava">
<head>50</head>
<l>Perinto il colpo del garzone attende,</l>
<l>e a l'arrivar ch'ei fa cala un fendente;</l>
<l>il destrier, che di scherma non s'intende,</l>
<l>s'arretra come il suon del ferro sente;</l>
<l>a l'estremo del collo il brando scende,</l>
<l>cade in terra il meschin morto repente.</l>
<l>Ernesto, che mancarsi il destrier mira,</l>
<l>balza in piedi di sdegno acceso e d'ira,</l>
</lg>
<lg type="ottava">
<head>51</head>
<l>e d'una punta ne la coscia il fiede.</l>
<l>Volge Perinto e 'l ferro a un tempo abbassa,</l>
<l>ma ei si ritira, e de l'antico piede</l>
<l>d'un olmo si fa scudo e 'l campo lassa;</l>
<l>quei l'incalza fremendo ed egli cede,</l>
<l>e va girando e fugge e torna e passa.</l>
<l>Così corre a la pianta e si difende</l>
<l>il ramarro che 'l bracco a seguir prende.</l>
</lg>
<lg type="ottava">
<head>52</head>
<l>Iaconìa capitan de' Soraggini,</l>
<l>ch'amava Ernesto più de la sua vita,</l>
<l>poi che gli occhi rivolse a i rai divini</l>
<l>onde l'anima accesa era invaghita,</l>
<l>e 'l vide star su gli ultimi confini,</l>
<l>corse precipitoso a dargli aìta</l>
<l>abbandonando i suoi, che mal condotti</l>
<l>in fuga se ne gìan sbandati e rotti.</l>
</lg>
<lg type="ottava">
<head>53</head>
<l>In arrivando il ritrovò piagato</l>
<l>nel destro fianco e da la doglia vinto;</l>
<l>spinse il destrier d'un salto, 'l brando alzato</l>
<l>su la fronte a due man ferì Perinto;</l>
<l>e se non che quell'elmo era temprato</l>
<l>per man del saggio Argon, l'avrebbe estinto,</l>
<l>ma di sé tolto e di cader in forse</l>
<l>portato dal destrier qua e là trascorse.</l>
</lg>
<lg type="ottava">
<head>54</head>
<l>Al garzon Iaconìa rivolto allora</l>
<l>— Ernesto, gli dicea, la nostra gente</l>
<l>rotta si fugge, e noi facciam dimora,</l>
<l>e perdiamo la vita inutilmente:</l>
<l>deh non voler che cada insieme a un'ora</l>
<l>mia viva speme e tua beltà innocente. —</l>
<l>— Vattene, rispond'ei, ché 'l destrier mio</l>
<l>vendicar voglio o qui morire anch'io. —</l>
</lg>
<lg type="ottava">
<head>55</head>
<l> — O fanciul troppo ardito e poco accorto</l>
<l>(soggiunge Iaconìa) mira che questa</l>
<l>che ci costrigne a ritirarne in porto,</l>
<l>è più ch'a te non par fiera tempesta;</l>
<l>ma se l'affanno d'un destrier già morto</l>
<l>e la vendetta sua quivi t'arresta,</l>
<l>prenditi in dono il mio. — Né più s'estese,</l>
<l>ma gli porse la briglia, e giù discese.</l>
</lg>
<lg type="ottava">
<head>56</head>
<l>Quegli 'l ricusa, ed egli pur s'affretta</l>
<l>che 'l prenda; e mentre i prieghi orna e rinforza,</l>
<l>ecco torna Perinto a la vendetta,</l>
<l>e fere Iaconìa di tutta forza.</l>
<l>Con quel furor che vien dal ciel saetta,</l>
<l>passa il brando crudel la ferrea scorza</l>
<l>del grave scudo e la corazza forte,</l>
<l>e lascia Iaconìa ferito a morte.</l>
</lg>
<lg type="ottava">
<head>57</head>
<l>Cadde il misero in terra, e quasi a un punto</l>
<l>poco lungi da lui cadde Perinto,</l>
<l>cui, passato nel petto e nel cor punto,</l>
<l>restò il cavallo a quell'incontro estinto;</l>
<l>al suo vantaggio allor non bada punto</l>
<l>Ernesto, e corre da la rabbia vinto</l>
<l>a mezza spada a disperata guerra</l>
<l>poi che l'amico suo vede per terra.</l>
</lg>
<lg type="ottava">
<head>58</head>
<l>Ernesto di due colpi in su l'elmetto</l>
<l>con tanta forza il cavalier percosse,</l>
<l>che ribattendo su l'arcion col petto</l>
<l>sovra il morto destrier tutto piegosse.</l>
<l>Lo sguardo allor drizzando al giovinetto</l>
<l>su le ginocchia Iaconìa levosse,</l>
<l>e disse: — Ah non voler perir tu ancora,</l>
<l>lascia ch'io sol per la tua vita mora. —</l>
</lg>
<lg type="ottava">
<head>59</head>
<l>E dicea il ver, s'un ostinato core</l>
<l>fosse stato del ver punto capace:</l>
<l>surse Perinto e strinse con furore</l>
<l>la spada contro il giovinetto audace;</l>
<l>Iaconìa con quell'ultimo vigore</l>
<l>che gli somministrò l'alma fugace,</l>
<l>per impedire il colpo al ferro crudo,</l>
<l>lanciò contra Perinto il proprio scudo.</l>
</lg>
<lg type="ottava">
<head>60</head>
<l>Ma quello sforzo aprì la piaga, e sparse</l>
<l>l'alma col sangue, e certo fu peccato;</l>
<l>ch'amico più fedel non potea darse,</l>
<l>e non bevea giammai vino inacquato:</l>
<l>lo scudo ch'ei lanciò venne a incontrarse</l>
<l>nel braccio che spingea Perinto irato</l>
<l>e nel volto e nel petto e ne la mano,</l>
<l>e gli fe' rimaner quel colpo vano.</l>
</lg>
<lg type="ottava">
<head>61</head>
<l>Ma che pro, se 'l garzon non si ritira,</l>
<l>e nuova fiamma al vecchio incendio aggiugne?</l>
<l>Colpi raddoppia a colpi, e a ferir mira</l>
<l>dove s'apre la piastra e si congiugne.</l>
<l>Perinto avvampa di disdegno e d'ira,</l>
<l>e d'una punta a mezzo il ventre il giugne;</l>
<l>la panciera d'Ettor, ch'era incantata,</l>
<l>non gli avrebbe la vita allor salvata.</l>
</lg>
<lg type="ottava">
<head>62</head>
<l>Cade Ernesto morendo in su la piaga,</l>
<l>e chiama Iaconìa che nulla sente;</l>
<l>esce un rivo di sangue e si dilaga,</l>
<l>s'oscura de' begli occhi il dì lucente:</l>
<l>l'anima sciolta disdegnosa e vaga</l>
<l>dietro a l'amico suo vola repente.</l>
<l>Salta Perinto in su 'l destrier che trova,</l>
<l>e 'l volge a ricercar battaglia nuova.</l>
</lg>
<lg type="ottava">
<head>63</head>
<l>Né già ritorna ove fuggir vedea</l>
<l>quei ch'ingannò la fiorentina preda,</l>
<l>ché vittoria stimò vile e plebea</l>
<l>cacciar gente che fugga e 'l campo ceda:</l>
<l>ma dove in mezzo la battaglia ardea,</l>
<l>contra 'l Potta sen va, come se 'l creda</l>
<l>bere in un sorso, e la città sua tutta</l>
<l>ne' sterquilinii suoi lasciar distrutta.</l>
</lg>
<lg type="ottava">
<head>64</head>
<l>Guido scontrò, che de la pugna usciva</l>
<l>con mezza spada e una ferita in testa,</l>
<l>e a medicarsi al padiglion se 'n giva</l>
<l>per man del suo barbier mastro Tempesta.</l>
<l>Indi trovò che 'l suo signor seguiva</l>
<l>messa in terror la ravignana gesta:</l>
<l>le si fe' incontro, e con superbo grido:</l>
<l>— Tornate, disse, indietro, o ch'io v'uccido. —</l>
</lg>
<lg type="ottava">
<head>65</head>
<l>Ed a l'alfier che 'l rimirava fiso,</l>
<l>senza altro moto far, come chi sdegna,</l>
<l>fulminò d'un man dritto a mezzo 'l viso</l>
<l>— Così, dicendo, d'ubbidir s'insegna. —</l>
<l>Riman colui del fiero colpo ucciso,</l>
<l>ed egli di sua man spiega l'insegna.</l>
<l>Alzano i Ravignani allor le grida,</l>
<l>e 'l seguono animosi ove gli guida.</l>
</lg>
<lg type="ottava">
<head>66</head>
<l>Il Potta, che tornar vede la schiera</l>
<l>che dianzi fuor de la battaglia usciva,</l>
<l>rivolto a Tomasin ch'a lato gli era</l>
<l>— Per vita, gli dicea, de la tua diva,</l>
<l>ad incontrar va' tu quella bandiera</l>
<l>che se 'n riede a la pugna onde fuggiva,</l>
<l>e mostra il tuo valor, spiega i tuoi vanti</l>
<l>contra quei malandrin scorticasanti. —</l>
</lg>
<lg type="ottava">
<head>67</head>
<l>Nulla risponde, e contra i Ravennati</l>
<l>Tomasin a quel dir strigne gli sproni</l>
<l>con una compagnia di scapigliati,</l>
<l>dediti al gioco e a far volar piccioni</l>
<l>che Triganieri fur cognominati,</l>
<l>nemici natural de' Bacchettoni,</l>
<l>gente che 'l Ciel avea posto in oblio,</l>
<l>e l'appetito sol tenea per Dio.</l>
</lg>
<lg type="ottava">
<head>68</head>
<l>Con questi il Gorzanese ardito e franco</l>
<l>ratto si mosse, e al primo incontro uccise</l>
<l>Gaspar Lunardi e Desiderio Bianco,</l>
<l>e a Lamberto Raspon l'elmo divise,</l>
<l>quando Perinto lo ferì per fianco</l>
<l>con l'asta de l'insegna, e in modo arrise</l>
<l>fortuna al suo valor, ch'in terra cade,</l>
<l>e restò prigionier fra mille spade.</l>
</lg>
<lg type="ottava">
<head>69</head>
<l>Perduto il capitan, l'impeto allenta</l>
<l>la gente sua che 'l disvantaggio vede,</l>
<l>ma non fugge però né si sgomenta,</l>
<l>e torna in ordinanza in dietro il piede.</l>
<l>Perinto, poi ch'a Ostasio da Polenta,</l>
<l>che tra' primi il seguìa, l'insegna diede,</l>
<l>Iotatan con la spada in terra mette</l>
<l>e Barbante figliol di Mazzasette.</l>
</lg>
<lg type="ottava">
<head>70</head>
<l>Ma intanto il Potta, udito il caso fiero</l>
<l>di Tomasino, e quel che più gli dolse,</l>
<l>del Re de' Sardi rotto e prigioniero,</l>
<l>santa Nafissa a bestemmiar si volse,</l>
<l>e montato su un'erta col destriero,</l>
<l>pur novella speranza anco raccolse,</l>
<l>ché le bandiere de' nemici sparte</l>
<l>vide fuggir de la sinistra parte.</l>
</lg>
<lg type="ottava">
<head>71</head>
<l>E di vederne il fin già risoluto</l>
<l>scendea da l'alto, e raccendeva l'ire,</l>
<l>quando un gigante orribile e cornuto</l>
<l>gli apparve e l'atterrì con questo dire:</l>
<l>— Che pensi? ogn'ardimento è qui perduto:</l>
<l>pensa di ritirarti o di morire,</l>
<l>ecco ti svelo i lumi, or tu rimira</l>
<l>de la terra e del ciel lo sforzo e l'ira.</l>
</lg>
<lg type="ottava">
<head>72</head>
<l>Vedi là guerreggiar l'empia Bellona</l>
<l>tinta di sangue incontro a le tue schiere,</l>
<l>vedi il superbo figlio di Latona</l>
<l>quanti coll'arco suo ne fa cadere,</l>
<l>Marte, ch'in tuo favor pugna, abbandona</l>
<l>stanco e sudato omai le tue bandiere:</l>
<l>tu a raccolta le chiama, e le conserva</l>
<l>da lo sdegno di Febo e di Minerva. —</l>
</lg>
<lg type="ottava">
<head>73</head>
<l>Qui tacque il fero mostro, e in un momento,</l>
<l>come sparisce il sogno a l'ammalato,</l>
<l>ritirò il pede e si converse in vento</l>
<l>e 'l Potta di stupor lasciò ingombrato.</l>
<l>Bacco era questi a generar spavento</l>
<l>in quella forma orribile cangiato</l>
<l>che combattuto avea col dio di Cinto,</l>
<l>e si partìa de la battaglia vinto;</l>
</lg>
<lg type="ottava">
<head>74</head>
<l>e giva a ricercar nuovo partito,</l>
<l>perché non fosse il popol suo disfatto.</l>
<l>Rimase il Potta attonito e smarrito,</l>
<l>e si fe' il segno de la croce un tratto,</l>
<l>ch'un demonio il credé, fuor di Cocito</l>
<l>a spaventarlo in quella forma tratto:</l>
<l>stette sospeso un poco, indi fe' quanto</l>
<l>descritto fia da me ne l'altro canto.</l>
</lg>
</div1>

<div1 type="canto">
<head>CANTO VII</head>
<argument>
<lg type="ottava">
<head>ARGOMENTO</head>
<l rend="italic">Rotti i Petroni da la destra parte,</l>
<l rend="italic">sta in dubbio la vittoria ancor sospesa,</l>
<l rend="italic">fin che scende dal ciel Iride, e Marte</l>
<l rend="italic">fa ritirar da la crudel contesa.</l>
<l rend="italic">Giugne Renoppia, e la smarrita parte</l>
<l rend="italic">rinvigorisce, e giugne in sua difesa</l>
<l rend="italic">Gherardo che dal fiume a l'altra sponda</l>
<l rend="italic">caccia i nemici e fa vermiglia l'onda.</l>
</lg>
</argument>

<lg type="ottava">
<head>1</head>
<l>Il Conte di Culagna era fuggito,</l>
<l>com'io narrai, di man di Salinguerra,</l>
<l>e quel fiero, da l'impeto rapito,</l>
<l>pedoni e cavalier gittando a terra,</l>
<l>morto Rainero e Bruno avea ferito</l>
<l>e mossa a un tempo a quella squadra guerra</l>
<l>che Voluce in battaglia avea condotta;</l>
<l>e già le prime file erano in rotta.</l>
</lg>
<lg type="ottava">
<head>2</head>
<l>Quando Voluce ode il rumore e vede</l>
<l>Salinguerra ch'i suoi rompe e fracassa,</l>
<l>salta in arcion, ché combatteva a piede,</l>
<l>e l'asta prende e la visiera abbassa,</l>
<l>sprona il cavallo, e tosto intorno cede</l>
<l>ognuno, e gli fa piazza ovunque passa;</l>
<l>Salinguerra a l'incontro i suoi precorre</l>
<l>e minaccioso a la battaglia corre.</l>
</lg>
<lg type="ottava">
<head>3</head>
<l>I magnanimi cor di sdegno ardenti</l>
<l>metton le lance a mezzo 'l corso in resta,</l>
<l>e vannosi a ferir come due venti</l>
<l>o due folgori in mar quand'è tempesta.</l>
<l>Lampi e fiamme gittar gli elmi lucenti,</l>
<l>muggiò tremando il campo e la foresta</l>
<l>a quel superbo incontro, e l'aste secche</l>
<l>volaro infrante in mille scheggie e stecche.</l>
</lg>
<lg type="ottava">
<head>4</head>
<l>Si fece il segno de la santa croce</l>
<l>l'un campo e l'altro, e si fermò guardando</l>
<l>per meraviglia immoto, senza voce,</l>
<l>del periglio comun scordato, quando</l>
<l>l'uno e l'altro guerrier torse veloce</l>
<l>dispettoso la briglia, e tratto il brando,</l>
<l>fulminarsi a gli scudi ambi e a la testa</l>
<l>dritti e rovesci a furia di tempesta.</l>
</lg>
<lg type="ottava">
<head>5</head>
<l>Non stettero a parlar de' casi loro</l>
<l>come soleano far le genti antiche,</l>
<l>né se 'l lor padre fu spagnuolo o moro,</l>
<l>ma fecero trattar le man nemiche:</l>
<l>le ricche sopraveste e i fregi d'oro,</l>
<l>i cimieri, gli scudi e le loriche</l>
<l>volan squarciati e triti in pezzi e 'n polve,</l>
<l>il vento gli disperge e gli dissolve.</l>
</lg>
<lg type="ottava">
<head>6</head>
<l>Tra mille colpi il Conte di Miceno</l>
<l>colse in fronte il signor di Francolino</l>
<l>che gli fece veder l'arco baleno,</l>
<l>la luna, il ciel stellato e 'l cristallino.</l>
<l>D'ira, di sdegno e di superbia pieno</l>
<l>sollevò Salinguerra il capo chino,</l>
<l>e a la vendetta già movea repente</l>
<l>quando rivolse gli occhi a la sua gente.</l>
</lg>
<lg type="ottava">
<head>7</head>
<l>Sotto la scorta di sì chiaro duce</l>
<l>eran trascorsi i Ferraresi tanto,</l>
<l>che dietro a lui come a notturna luce</l>
<l>sconvolto avean tutto il sinistro canto;</l>
<l>ma poi ch'a Salinguerra il buon Voluce</l>
<l>si fece incontro, essi allentar fra tanto</l>
<l>l'impeto loro: e videsi in figura</l>
<l>che trotto d'asinel passa e non dura.</l>
</lg>
<lg type="ottava">
<head>8</head>
<l>Manfredi, che cacciati i Milanesi</l>
<l>rotti e dispersi avea per la campagna,</l>
<l>e in aiuto venìa de' Cremonesi</l>
<l>contra quei di Toscana e di Romagna,</l>
<l>poi che conobbe a l'armi i Ferraresi</l>
<l>ch'incalzavano i suoi de la montagna,</l>
<l>rivolto a lo squadron ch'intorno avea,</l>
<l>gli accennava col brando e gli dicea:</l>
</lg>
<lg type="ottava">
<head>9</head>
<l> — Eccovi là quella volubil gente</l>
<l>che vaga ognor di principi novelli</l>
<l>or piega al Papa e ne la vana mente</l>
<l>seco sognando va mitre e cappelli;</l>
<l>mirate com'è d'or tutta lucente,</l>
<l>come d'armi pomposa e di gioielli;</l>
<l>andiamo, valorosi, urtiam fra loro,</l>
<l>che nostre fien le gemme e l'armi e l'oro. —</l>
</lg>
<lg type="ottava">
<head>10</head>
<l>Così dice; e spronando il buon destriero</l>
<l>la spada stringe e 'l forte scudo imbraccia,</l>
<l>e tra le squadre de' nemici altero</l>
<l>con la man fulminando urta e si caccia.</l>
<l>Come al primo attizzar pronto e leggiero</l>
<l>corre stormo di bracchi a dar la caccia</l>
<l>al gregge vil, così da quegli arditi</l>
<l>i Ferraresi allor furo assaliti.</l>
</lg>
<lg type="ottava">
<head>11</head>
<l>Manfredi a Pasqualin di Pocointesta</l>
<l>tagliò d'un sottobecco il mento e 'l naso,</l>
<l>e fece rimaner con mezza testa</l>
<l>Piero Simon di Gasparin Pendaso.</l>
<l>Contra Manfredi con la lancia in resta</l>
<l>venìa spronando il Mozzarel Tomaso,</l>
<l>quand'ecco l'afferrò con un uncino</l>
<l>Archimede d'Orfeo Cavallerino.</l>
</lg>
<lg type="ottava">
<head>12</head>
<l>Correa l'inaveduto a tutta briglia</l>
<l>senza badar s'alcun gli movea guerra,</l>
<l>e Archimede l'apposta e l'arronciglia</l>
<l>e 'l fa cader d'arcion col culo in terra:</l>
<l>per la coda il destrier Tomaso piglia</l>
<l>per ritenerlo, ed egli i piè diserra</l>
<l>con grazia tal, ch'in cambio di confetti</l>
<l>gli fa ingoiar dodici denti netti.</l>
</lg>
<lg type="ottava">
<head>13</head>
<l>Giannotto Pellicciar con un'accetta</l>
<l>spaccò la testa a Gabrio Calcagnino;</l>
<l>Obizo Angiari e Baldovin Falletta</l>
<l>uccisi fur da Gemignan Porrino;</l>
<l>con un colpo di mazza Anteo Pinzetta</l>
<l>ammaccò la visiera ad Acarino</l>
<l>nato del seme altier di Giliolo,</l>
<l>e gli fece del naso un raviggiolo.</l>
</lg>
<lg type="ottava">
<head>14</head>
<l>Ma questo è un gioco a quel che fa Manfredi</l>
<l>che tutta fracassata ha quella schiera,</l>
<l>Galasso Trotti ha morto e Gotifredi</l>
<l>Gualengui e Perondel di Boccanera;</l>
<l>e 'l Rosso Riminaldi ha messo a piedi</l>
<l>passato d'una punta a la gorgiera;</l>
<l>onde, d'ardire e d'ordinanza tolta,</l>
<l>la gente di Ferrara in fuga è volta.</l>
</lg>
<lg type="ottava">
<head>15</head>
<l>Salinguerra, ch'i suoi vede fuggire</l>
<l>dal nemico valor che gli sbarraglia,</l>
<l>ferma la spada in atto di ferire,</l>
<l>e dice al Conte: — Tua bontà mi vaglia,</l>
<l>sì che la gente mia possa seguire</l>
<l>tanto ch'io la rivolga a la battaglia;</l>
<l>ché s'io resto qui sol cinto da' tuoi,</l>
<l>né tu meco pugnar con laude puoi. —</l>
</lg>
<lg type="ottava">
<head>16</head>
<l>Voluce rispondea: — Signor Marchese,</l>
<l>è morto Orlando e non è più quel tempo;</l>
<l>ma per non vi parer poco cortese,</l>
<l>se volete fuggir, voi siete a tempo;</l>
<l>seguite pur (ch'io non farò contese)</l>
<l>la gente vostra, e non perdete il tempo,</l>
<l>perché mi par che corra come un vento;</l>
<l>ma vo' venir anch'io per complimento. —</l>
</lg>
<lg type="ottava">
<head>17</head>
<l> — Oh questo no, rispose Salinguerra,</l>
<l>io non partirò mai, s'ella non resta. —</l>
<l>E in questo dire un colpo gli diserra</l>
<l>a mezza lama al sommo de la testa:</l>
<l>perdé le staffe e quasi andò per terra</l>
<l>il Conte a quella nespola brumesta;</l>
<l>strinse le ciglia, e vide a un punto mille</l>
<l>lampade accese e folgori e faville.</l>
</lg>
<lg type="ottava">
<head>18</head>
<l>Allora Salinguerra il tempo piglia,</l>
<l>sprona il cavallo e si dilegua ratto;</l>
<l>e là dove Manfredi i suoi scompiglia,</l>
<l>d'ira avvampando e di furor s'è tratto;</l>
<l>grida, rampogna, e or questo e or quel ripiglia,</l>
<l>mena la spada a cerco e a chi di piatto,</l>
<l>a chi coglie di taglio, a chi minaccia</l>
<l>e non può far ch'alcun volga la faccia.</l>
</lg>
<lg type="ottava">
<head>19</head>
<l>Voluce intanto si risente, e gira</l>
<l>il guardo, e vede il principe lontano;</l>
<l>tosto dietro gli sprona, e poi che mira</l>
<l>chiusa la strada e che s'affanna in vano,</l>
<l>urta fremendo di disdegno e d'ira</l>
<l>tra i Ferraresi anch'ei col brando in mano,</l>
<l>e fa volare al ciel membra tagliate</l>
<l>e piastre rotte e pezze insanguinate.</l>
</lg>
<lg type="ottava">
<head>20</head>
<l>Tagliò una spalla a Tebaldel Romeo,</l>
<l>e a Buonaguida Fiaschi un braccio netto,</l>
<l>la gamba manca a Niccolin Bonleo</l>
<l>troncò dove finìa lo stivaletto;</l>
<l>e mastro Daniel di Bendideo</l>
<l>pieno d'astrologia la lingua e 'l petto</l>
<l>uccise d'una punta, ond'ei s'avvide</l>
<l>che del presumer nostro il Ciel si ride.</l>
</lg>
<lg type="ottava">
<head>21</head>
<l>Voluce fe' quel dì prove mirande</l>
<l>e uccise di sua man trenta marchesi,</l>
<l>però che i marchesati in quelle bande</l>
<l>si vendevano allor pochi tornesi;</l>
<l>anzi vi fu chi per mostrarsi grande</l>
<l>si fe' investir d'incogniti paesi</l>
<l>da un tal signor, che per cavarne frutto</l>
<l>i titoli vendea per un presciutto.</l>
</lg>
<lg type="ottava">
<head>22</head>
<l>Come nube di storni, a cui la caccia</l>
<l>lo sparvier dava dianzi o lo smeriglio,</l>
<l>se l'audace terzuol per lunga traccia</l>
<l>le sovraggiugne col falcato artiglio,</l>
<l>raddoppia il volo e quinci e quindi spaccia</l>
<l>le campagne del ciel volta in scompiglio,</l>
<l>or s'infolta, or s'allarga, or si distende</l>
<l>in lunga riga e i venti e l'aria fende:</l>
</lg>
<lg type="ottava">
<head>23</head>
<l>tal la gente del Po, che pria fuggiva</l>
<l>da la tempesta di Manfredi irato,</l>
<l>poiché Voluce anch'ei le soprarriva</l>
<l>e 'n lei doppia il terror freddo e gelato,</l>
<l>con disordine tal fuggendo arriva</l>
<l>tra il popol di Fiorenza a destra armato,</l>
<l>che seco lo trasporta e lo sbarraglia</l>
<l>e lo fa seco uscir de la battaglia.</l>
</lg>
<lg type="ottava">
<head>24</head>
<l>Segue Manfredi, e d'armi e di bandiere</l>
<l>resta coperto il pian dovunque passa;</l>
<l>fende Voluce or queste or quelle schiere</l>
<l>e memorabil segno entro vi lassa,</l>
<l>Pippo de' Pazzi e Cecco Pucci ei fere,</l>
<l>Beco Stradini e Pier di Casabassa:</l>
<l>seco è il Duara, e per foreste e boschi</l>
<l>fuggon dispersi i Ferraresi e i Toschi.</l>
</lg>
<lg type="ottava">
<head>25</head>
<l>Ma non fuggon così già i Perugini</l>
<l>né la cavalleria del Malatesta;</l>
<l>anzi, come fu noto a i pellegrini</l>
<l>fregi il Duara e a la pomposa vesta,</l>
<l>l'arroncigliar con più di cento uncini</l>
<l>ne le braccia, né fianchi e ne la testa.</l>
<l>— Fate pian, grida Bosio, aiuto, aiuto,</l>
<l>non stracciate, ché 'l saio è di veluto;</l>
</lg>
<lg type="ottava">
<head>26</head>
<l>fermate i raffi, ch'io mi do per vinto,</l>
<l>non tirate, canaglia maledetta,</l>
<l>che malannaggia il temerario instinto,</l>
<l>Perugini, ch'avete, e tanta fretta. —</l>
<l>Così dicendo fu subito cinto</l>
<l>e fatto prigionier da la cornetta</l>
<l>del capitan Paulucci; indi legato</l>
<l>sopra un roncino a Crespellan menato.</l>
</lg>
<lg type="ottava">
<head>27</head>
<l>La prigionia del duca lor commosse</l>
<l>a furore e vendetta i Cremonesi,</l>
<l>spinsero innanzi e rinforzar le posse</l>
<l>e s'uniron con loro i Frignanesi;</l>
<l>ma il Perugino audace il piè non mosse</l>
<l>e stettero in battaglia i Riminesi,</l>
<l>dal valor proprio e da l'esempio degno</l>
<l>de' capitani lor tenuti a segno.</l>
</lg>
<lg type="ottava">
<head>28</head>
<l>Il capitan Paulucci a Perdigone,</l>
<l>fratel di Bosio che 'l destrier gli uccise,</l>
<l>tirò d'una balestra da bolzone,</l>
<l>e con due coste rotte in terra il mise,</l>
<l>indi ammazzò col brando Ercol Pandone</l>
<l>che se l'ebbe per male in strane guise;</l>
<l>perch'era vecchio in guerra e buon soldato</l>
<l>e nissuno mai più l'avea ammazzato.</l>
</lg>
<lg type="ottava">
<head>29</head>
<l>Aveva in tanto Alessio di Pazzano</l>
<l>il buon Omero Tortora assalito,</l>
<l>istorico famoso e capitano</l>
<l>che le ninfe d'Isauro avean nudrito,</l>
<l>quando d'una zagaglia sopra mano</l>
<l>fu dal signor di Rimini ferito,</l>
<l>e 'l ferro al vivo penetrò di sorte</l>
<l>che 'l trasse de l'arcion vicino a morte.</l>
</lg>
<lg type="ottava">
<head>30</head>
<l>E già per ispogliarlo era smontato,</l>
<l>quando ei si volge e 'n su 'l morir gli dice:</l>
<l>— O tu che godi or del mio acerbo fato,</l>
<l>sappi che morirai via più infelice,</l>
<l>vicina è la tua sorte, e 'l tuo peccato</l>
<l>già prepara per te la mano ultrice,</l>
<l>dove meno la temi, e quel ch'importa,</l>
<l>teco la fama tua fia spenta e morta. —</l>
</lg>
<lg type="ottava">
<head>31</head>
<l>Qui chiuse i lumi Alessio, e 'l Malatesta</l>
<l>frenò la mano, e ritirando il passo;</l>
<l>— Col mal augurio tuo, disse, ti resta,</l>
<l>e va' giù a profetar con Satanasso;</l>
<l>l'armi e la ricca tua serica vesta</l>
<l>portale teco pur, ch'io le ti lasso</l>
<l>con questi annunzi tuoi sciaurati e rii,</l>
<l>o poeta o stregon che tu ti sii. —</l>
</lg>
<lg type="ottava">
<head>32</head>
<l>E in questo dire in su 'l destrier salito,</l>
<l>a la pugna volgea senza soggiorno</l>
<l>dal magnanimo cor tratto a l'invito</l>
<l>del suon de l'armi che fremea d'intorno,</l>
<l>quando il tergo de' suoi vide assalito</l>
<l>dal feroce Roldan che fea ritorno</l>
<l>da la campagna, e seco avea Ramberto</l>
<l>di sangue e di sudor tutto coperto.</l>
</lg>
<lg type="ottava">
<head>33</head>
<l>Onde contra il furor de le balestre</l>
<l>che scoccava ne' suoi la gente alpina,</l>
<l>subito strinse l'ordinanza equestre</l>
<l>e si ritrasse a un'osteria vicina,</l>
<l>e il capitan Paulucci a la pedestre</l>
<l>sudando e ansando e con la man mancina</l>
<l>dimenando il cappel per farsi vento,</l>
<l>ritrasse anch'egli i suoi, ma con più stento;</l>
</lg>
<lg type="ottava">
<head>34</head>
<l>ché Betto e Vico e Peppe e Ciancio e Lello</l>
<l>e Tile e Mariotto e Cecco e Bino</l>
<l>e 'l Miccia d'Erculan Montesperello</l>
<l>vi restar morti e Cittolo Oradino,</l>
<l>e prigioni Binciucco Signorello</l>
<l>e Mede di Pippon Montomelino:</l>
<l>e Fulvio Gelomia cadde di sella,</l>
<l>primo cultor de la natia favella.</l>
</lg>
<lg type="ottava">
<head>35</head>
<l>Vi s'abbatté il dottor da Palestrina,</l>
<l>e fu storpiato anch'ei per mala sorte.</l>
<l>E fu d'un colpo d'una chiaverina</l>
<l>tratto un occhio di testa a Braccioforte,</l>
<l>a Braccioforte a cui quella mattina</l>
<l>cinta la propria spada avea la morte,</l>
<l>e 'l fiero Pluto per altrui spavento</l>
<l>messa gli avea l'orrida barba al mento.</l>
</lg>
<lg type="ottava">
<head>36</head>
<l>Ma intanto che la palma ancor sospesa</l>
<l>pende, e l'un campo e l'altro è omai disfatto,</l>
<l>due politici fanno in ciel contesa</l>
<l>e vengono a l'ingiurie al primo tratto:</l>
<l>Mercurio de' Petroni ha la difesa,</l>
<l>favorisce i Potteschi Alcide matto;</l>
<l>Giove sta in mezzo, e con real decoro</l>
<l>raffrena l'ire e le discordie loro.</l>
</lg>
<lg type="ottava">
<head>37</head>
<l>Ne' gangheri del ciel ferma ogni stella</l>
<l>cessa di variar gl'influssi e l'ore,</l>
<l>cade nel mar tranquillo ogni procella,</l>
<l>rischiara l'aria insolito splendore;</l>
<l>da l'alto seggio allor così favella</l>
<l>de la sesta lanterna il gran Motore:</l>
<l>— Non affrettate, o dei, de gli odii il tempo</l>
<l>ch'ancor verrà per voi troppo per tempo.</l>
</lg>
<lg type="ottava">
<head>38</head>
<l>Vedete là dove d'alpestri monti</l>
<l>risonar fanno il cavernoso dorso</l>
<l>la Turrita col Serchio e fra due ponti</l>
<l>vanno ambo in fretta a mescolare il corso,</l>
<l>due popoli fra questi arditi e pronti</l>
<l>in fera pugna si daran di morso,</l>
<l>e si faran co' denti e con le mani</l>
<l>conoscer che son veri graffignani.</l>
</lg>
<lg type="ottava">
<head>39</head>
<l>O quante scorze di castagni incisi</l>
<l>d'intorno copriran tutta la terra,</l>
<l>quanti capi dal busto fian divisi</l>
<l>in così cruda e sanguinosa guerra.</l>
<l>Caronte lasso in trasportar gli uccisi</l>
<l>ch'a passar Stige scenderan sotterra,</l>
<l>bestemmierà la maledetta sorte</l>
<l>che gli diè in guardia il passo de la morte.</l>
</lg>
<lg type="ottava">
<head>40</head>
<l>Quinci in aiuto a' suoi correre armato</l>
<l>vedrassi al monte il forte Modanese,</l>
<l>quindi a i passi, ch'in pace avrà occupato,</l>
<l>opporsi l'astutissimo Lucchese;</l>
<l>entrar potrete allor ne lo steccato</l>
<l>tu Mercurio e tu Alcide a le contese,</l>
<l>e provar se più vaglia in quella parte</l>
<l>l'accortezza o il vigor, la forza o l'arte.</l>
</lg>
<lg type="ottava">
<head>41</head>
<l>Un Alfonso e un Luigi Estensi a pena</l>
<l>d'un pel segnata mostreran la guancia,</l>
<l>ch'a più di mille insanguinar l'arena</l>
<l>faranno or con la spada or con la lancia;</l>
<l>le squadre intere volteran la schiena</l>
<l>dinanzi a i nuovi paladin di Francia;</l>
<l>e Castiglion fra le percosse mura</l>
<l>sotto si cacherà de la paura,</l>
</lg>
<lg type="ottava">
<head>42</head>
<l>pregando il conte Biglia inginocchione</l>
<l>che venga a far cessar quella tempesta,</l>
<l>spiegando di Filippo il gonfalone</l>
<l>con una spagnolissima protesta;</l>
<l>quivi potrete allor con più ragione</l>
<l>cacciarvi gli occhi e rompervi la testa:</l>
<l>cessate intanto, e la pazzia mortale</l>
<l>resti fra quei che fan là giù del male. —</l>
</lg>
<lg type="ottava">
<head>43</head>
<l>Così disse, e chiamando Iride bella</l>
<l>ch'al sole avea l'umida chioma stesa</l>
<l>— Vola, l'impone, o mia diletta ancella,</l>
<l>e di' a Marte che ceda a la contesa</l>
<l>fin ch'arrivi Gherardo e sua sorella</l>
<l>a cui si dee l'onor di quest'impresa. —</l>
<l>Iride non risponde e i venti fende,</l>
<l>e giù dal ciel ne la battaglia scende.</l>
</lg>
<lg type="ottava">
<head>44</head>
<l>Vede Marte da lunge e drizza l'ale</l>
<l>dov'ei combatte e l'ambasciata esprime,</l>
<l>indi si parte e fuor de la mortale</l>
<l>feccia ritorna al puro aer sublime.</l>
<l>Marte, che scorge la tenzone eguale,</l>
<l>ritira il piè da l'ordinanze prime</l>
<l>e ne la retroguardia intanto passa,</l>
<l>e 'l Potta incontro ai Romagnoli lassa.</l>
</lg>
<lg type="ottava">
<head>45</head>
<l>Il Potta avea assaliti i Faentini</l>
<l>e fracassata la lor gente equestre,</l>
<l>ché gli scudi dipinti e gli elmi fini</l>
<l>non ressero al colpir de le balestre.</l>
<l>Giacoccio Naldi e Pier de' Fantolini</l>
<l>rimasero feriti e a la pedestre;</l>
<l>e a Mengo Foschi e al cancellier Giulita</l>
<l>il Potta di sua man tolse la vita.</l>
</lg>
<lg type="ottava">
<head>46</head>
<l>Uccise Bastian de' Fornardesi</l>
<l>che sapea tutto a mente il Calepino,</l>
<l>e dal voto ch'avea d'ir ad Ascesi</l>
<l>lo sciolse e di vestirsi di bertino;</l>
<l>indi per fianco urtò fra gl'Imolesi,</l>
<l>e s'affrontò col cavalier Vaino</l>
<l>ch'ucciso avea Pallamidon fornaio</l>
<l>che mangiava la torta col cucchiaio.</l>
</lg>
<lg type="ottava">
<head>47</head>
<l>Il cavalier, che stava in su l'aviso,</l>
<l>d'arena che tenea dentro un sacchetto</l>
<l>gli empiè gl'occhi e la bocca a l'improviso,</l>
<l>poi strinse il brando e gli assaggiò l'elmetto.</l>
<l>— Ah! disse il Potta allor forbendo il viso,</l>
<l>tu me la pagherai Romagnoletto. —</l>
<l>E in questo dir menando con la spada</l>
<l>colpì a la cieca, si fe' dar la strada.</l>
</lg>
<lg type="ottava">
<head>48</head>
<l>Ma poi che Marte il suo favor ritenne</l>
<l>e tornò di quadrato indietro il passo,</l>
<l>e che Perinto in quella parte venne</l>
<l>guidato dal furor di Satanasso,</l>
<l>il modanese stuol più non sostenne</l>
<l>l'impeto ostil dal faticar già lasso,</l>
<l>e rallentate l'ordinanze e l'ire</l>
<l>cominciò a ritirarsi, indi a fuggire.</l>
</lg>
<lg type="ottava">
<head>49</head>
<l>Il Potta pien di rabbia e disperato</l>
<l>gridava con la bocca e con le mani</l>
<l>ma non potea fermar da nessun lato</l>
<l>lo scompiglio e 'l terror de' Gemignani,</l>
<l>e da l'impeto loro al fin portato</l>
<l>costretto fu d'abbandonar que' piani,</l>
<l>benché tre volte e quattro in volto fiero</l>
<l>spignesse tra i nemici il gran destriero.</l>
</lg>
<lg type="ottava">
<head>50</head>
<l>Correndo in tanto e traversando il lito</l>
<l>senz'elmo e molle e polveroso tutto</l>
<l>il Conte di Culagna era fuggito,</l>
<l>e giunto a la città piena di lutto,</l>
<l>narrato avea fra il popolo smarrito</l>
<l>che 'l Re prigione e 'l campo era distrutto;</l>
<l>onde i vecchi e le donne al fiero aviso</l>
<l>fuggìan chi qua chi là pallidi in viso.</l>
</lg>
<lg type="ottava">
<head>51</head>
<l>Corsero gli Anzian tutti a consiglio</l>
<l>per consultar ciò che s'avesse a fare;</l>
<l>molti volean nel subito periglio</l>
<l>fuggirsi e la cittade abbandonare;</l>
<l>altri dicean ch'era da dar di piglio</l>
<l>a tutto quel che si potea portare,</l>
<l>e salir su la torre allora allora,</l>
<l>e chi non vi capìa stesse di fuora.</l>
</lg>
<lg type="ottava">
<head>52</head>
<l>Surse all'incontro un Bigo Manfredino</l>
<l>che sedea appresso a Carlo Fiordibelli,</l>
<l>e disse: — Senza pane e senza vino</l>
<l>che vogliamo cacar là su, fratelli?</l>
<l>questi sono consigli da un quattrino</l>
<l>che non gli sosterrian cento puntelli,</l>
<l>però i' vorrei, se 'l mio parer v'aggrada,</l>
<l>cavar un pozzo in capo d'ogni strada,</l>
</lg>
<lg type="ottava">
<head>53</head>
<l>e ricoprirlo sì, ch'in arrivando</l>
<l>cadessero i nemici in giù a fracasso. —</l>
<l>Guarnier Cantuti allor rispose: — E quando</l>
<l>sarà finita l'opra e chiuso il passo?</l>
<l>Non è meglio che star quivi indugiando</l>
<l>condur lo stabbio ch'abbiam pronto a basso</l>
<l>ch'ingombra la metà de la cittade,</l>
<l>e con esso serrar tutte le strade? —</l>
</lg>
<lg type="ottava">
<head>54</head>
<l>Ugo Machella a quel parlar sorrise</l>
<l>e disse rivoltato a que' prudenti:</l>
<l>— Se chiudiamo le strade in queste guise,</l>
<l>dov'entreranno poi le nostre genti?</l>
<l>Prendiamo l'armi: il Ciel sovente arrise</l>
<l>a le più audaci e risolute menti. —</l>
<l>Qui s'alzar tutti, e gridar senza tema:</l>
<l>— A la fé che l'è vera, andema, andema. —</l>
</lg>
<lg type="ottava">
<head>55</head>
<l>Ma i bottegai correndo in fretta a i passi</l>
<l>che feano la città poco sicura,</l>
<l>con travi e pali e terra e sterpi e sassi</l>
<l>tosto alzaron trinciere, argini e mura;</l>
<l>sbarrar le strade e gli affumati chiassi,</l>
<l>e i portici d'antica architettura,</l>
<l>e dinanzi a le sbarre in quelle strette</l>
<l>cominciaro a votar le canalette.</l>
</lg>
<lg type="ottava">
<head>56</head>
<l>Quando armata apparir fu vista intanto</l>
<l>Renoppia al suon de la novella fiera,</l>
<l>e correre a la porta, e seco a canto</l>
<l>condurre il fior de la virginea schiera:</l>
<l>diede a gli uomini ardir, riprese il pianto</l>
<l>del sesso femminil con faccia altera,</l>
<l>e rimirando giù per la via dritta</l>
<l>non vide alcun fuggir da la sconfitta.</l>
</lg>
<lg type="ottava">
<head>57</head>
<l>Stette sospesa e addimandò del Conte,</l>
<l>ma il Conte avea già preso altro sentiero,</l>
<l>onde deliberò di gire al ponte</l>
<l>sovra il Panàro a investigar del vero;</l>
<l>quivi arrivò che 'l sol da l'orizonte</l>
<l>già poco era lontan nel lito ibero,</l>
<l>e mirò in vista dolorosa e bruna</l>
<l>spettacolo di morte e di fortuna.</l>
</lg>
<lg type="ottava">
<head>58</head>
<l>Ne la parte più cupa e più profonda</l>
<l>notavano pedoni e cavalieri;</l>
<l>tutta di sangue uman torbida l'onda</l>
<l>volgea confusi e misti armi e destrieri;</l>
<l>i Gemignani a la sinistra sponda</l>
<l>fuggìan cacciati da i Petroni fieri;</l>
<l>stavan Tognone e Periteo lor sopra</l>
<l>e mettea l'uno e l'altro il ferro in opra.</l>
</lg>
<lg type="ottava">
<head>59</head>
<l>Per man di Periteo giaceano morti</l>
<l>Guron Bertani e Baldassar Guirino,</l>
<l>Giacopo Sadoleti e Antonio Porti,</l>
<l>e ferito Antenor di Scalabrino:</l>
<l>ma il superbo Tognone e i suoi consorti</l>
<l>le schiere di Stuffione e Ravarino</l>
<l>avean distrutte, e a gran fatica s'era</l>
<l>salvato Gherardin su la riviera.</l>
</lg>
<lg type="ottava">
<head>60</head>
<l>L'altro fratel ferito e prigioniero</l>
<l>cedeva l'armi al vincitor feroce,</l>
<l>ma su gli archi del ponte un cavaliero</l>
<l>fulminando col ferro e con la voce</l>
<l>cacciava i Gemignani, e a quell'altiero</l>
<l>s'opponea solo il Potta in su la foce</l>
<l>del ponte, e di fermar cercava in parte</l>
<l>l'ordinanze de' suoi già rotte e sparte.</l>
</lg>
<lg type="ottava">
<head>61</head>
<l>Giugne Renoppia, e dove rotta vede</l>
<l>da la ripa fuggir l'amica gente,</l>
<l>volge con l'arco teso in fretta il piede,</l>
<l>e di lampi d'onor nel viso ardente:</l>
<l>— O infamia, grida, ch'ogn'infamia eccede:</l>
<l>tornate, e dite a la città dolente</l>
<l>che moriron le figlie e le sorelle</l>
<l>dove fuggiste voi, popolo imbelle.</l>
</lg>
<lg type="ottava">
<head>62</head>
<l>Noi morirem qui sole e gloriose,</l>
<l>gite voi a salvar l'indegna vita,</l>
<l>non resteran vostre ignominie ascose,</l>
<l>né la fama con noi fia seppellita. —</l>
<l>Seco Renoppia avea le bellicose</l>
<l>donne di Pompeian, schiera fiorita</l>
<l>ch'in Modana arrestò tema d'oltraggio,</l>
<l>e cento de le sue di più coraggio;</l>
</lg>
<lg type="ottava">
<head>63</head>
<l>e fra queste Celinda e Semidea,</l>
<l>di Manfredi sorelle e sue dilette,</l>
<l>e l'una e l'altra l'asta e l'arco avea</l>
<l>e la faretra al fianco e le saette.</l>
<l>Renoppia, che dal ponte i suoi vedea</l>
<l>tutti fuggir, la cocca a l'occhio mette,</l>
<l>e drizza il ferro a la scoperta faccia</l>
<l>di Perinto, ch'a' suoi dava la caccia.</l>
</lg>
<lg type="ottava">
<head>64</head>
<l>E se non che Minerva il colpo torse</l>
<l>dal segno ove 'l drizzò la bella mano,</l>
<l>il fortissimo Eroe periva forse:</l>
<l>ma non uscì però lo strale in vano</l>
<l>ch'al destrier, ch'a quel punto in alto sorse</l>
<l>d'un salto e si levò tutto dal piano,</l>
<l>andò a ferir nel mezzo de la fronte,</l>
<l>onde col suo signor cadde su 'l ponte.</l>
</lg>
<lg type="ottava">
<head>65</head>
<l>Perinto dal destrier ratto si scioglie,</l>
<l>ma lui non mira più la donna altera</l>
<l>che declina dal ponte e si raccoglie</l>
<l>dove fuggiano i suoi da la riviera:</l>
<l>quivi a Tognon, che l'onorate spoglie</l>
<l>avea tratte a Engheram da la Panciera,</l>
<l>prende la mira, e fa passar lo strale</l>
<l>dove giunto a la spalla era il bracciale.</l>
</lg>
<lg type="ottava">
<head>66</head>
<l>Ferito il cavalier si ritraea,</l>
<l>quand'un altro quadrel gli sopraggiunge</l>
<l>che da l'arco gli vien di Semidea,</l>
<l>e in una gamba amaramente il punge.</l>
<l>Strinse l'asta Celinda, e giù scendea</l>
<l>là dove Periteo poco era lunge,</l>
<l>quand'ecco col caval cader ne l'onda</l>
<l>rotolando il mirò da l'alta sponda.</l>
</lg>
<lg type="ottava">
<head>67</head>
<l>Avventar le compagne a l'improviso</l>
<l>cento strali in un punto al cavaliero;</l>
<l>l'armi difeser lui, ma cadde ucciso</l>
<l>a i colpi di tant'archi il buon destriero;</l>
<l>la sembianza real, l'altero viso,</l>
<l>la ricca sopravesta e 'l gran cimiero</l>
<l>trasser gli occhi così tutti in lui solo,</l>
<l>che meglio era vestir di romagnolo.</l>
</lg>
<lg type="ottava">
<head>68</head>
<l>Qual Telessilla già dal muro d'Argo</l>
<l>cacciò il campo Spartan vittorioso,</l>
<l>tal fe' Renoppia dal sanguigno margo</l>
<l>ritrarre il piede al vincitor fastoso:</l>
<l>come uscito di sonno o di letargo</l>
<l>da quell'atto confuso e vergognoso,</l>
<l>il campo che fuggìa voltò la fronte,</l>
<l>e fermò le bandiere a piè del ponte.</l>
</lg>
<lg type="ottava">
<head>69</head>
<l>Indi allargati in su la destra mano</l>
<l>correano a gara a custodir la riva,</l>
<l>quando s'udì un rumor poco lontano</l>
<l>che 'l ciel di gridi e di spavento empiva.</l>
<l>Era questi Gherardo il capitano</l>
<l>ch'in soccorso de' suoi ratto veniva;</l>
<l>al giugner suo mutar faccia le carte,</l>
<l>e ripresero cor Dionisio e Marte.</l>
</lg>
<lg type="ottava">
<head>70</head>
<l>Gherardo in arrivando a destra invia</l>
<l>Bertoldo con due schiere, ed egli dove</l>
<l>vede il Potta pugnar prende la via,</l>
<l>passa su 'l ponte e fa l'usate prove.</l>
<l>Perinto a piedi e sol gli s'opponìa,</l>
<l>ma come vide tante genti nuove</l>
<l>che correano del ponte a la difesa,</l>
<l>ritrasse il piede e abbandonò l'impresa.</l>
</lg>
<lg type="ottava">
<head>71</head>
<l>Gherardo sbarra il ponte e 'n guardia il lassa</l>
<l>a Giberto che quivi era con lui,</l>
<l>e torna indietro e su la riva passa</l>
<l>là dove combattean ne l'acqua i sui;</l>
<l>vede stanco il caval, subito abbassa,</l>
<l>ne fa un altro venir, ché n'avea dui,</l>
<l>né può soffrir di scender da la sponda</l>
<l>ch'a precipizio giù salta ne l'onda.</l>
</lg>
<lg type="ottava">
<head>72</head>
<l>Il signor di Faenza era in battaglia</l>
<l>col capitan Brindon Boccabadati,</l>
<l>e Matteo Fredi e Gemignan Roncaglia</l>
<l>e Beltramo Baroccio avea ammazzati.</l>
<l>Gherardo con la mazza apre e sbarraglia</l>
<l>Faentini, Imolesi e Cesenati,</l>
<l>quei di Ravenna e quei de la Cattolica,</l>
<l>e fa strage di ferro e di maiolica.</l>
</lg>
<lg type="ottava">
<head>73</head>
<l>Al capitan Fracassa in su l'elmetto</l>
<l>menò d'un colpo esterminato e fiero,</l>
<l>che tramortito ne l'ondoso letto</l>
<l>cadendo di Brindon fu prigioniero.</l>
<l>Quindi si volse, e con feroce aspetto</l>
<l>nel petronico stuol spinse il destriero,</l>
<l>e di Panago al conte e a Boniforte</l>
<l>signor di Castiglion diede la morte.</l>
</lg>
<lg type="ottava">
<head>74</head>
<l>Si ritira il nemico a l'altra riva</l>
<l>che 'l disvantaggio suo vede e comprende,</l>
<l>e poi ch'a l'erta in fermo sito arriva,</l>
<l>l'ordinanze restrigne e si difende.</l>
<l>Ma già la notte d'oriente usciva,</l>
<l>e fra l'orror de le sue fosche bende</l>
<l>le lampade del ciel tutte accendea,</l>
<l>e giù in terra a' mortali il dì chiudea.</l>
</lg>
</div1>

<div1 type="canto">
<head>CANTO VIII</head>
<argument>
<lg type="ottava">
<head>ARGOMENTO</head>
<l rend="italic">Il corno manco al fin de' Gemignani</l>
<l rend="italic">giugne a forza pugnando a' suoi steccati.</l>
<l rend="italic">Vede Ezzelino in mostra i padovani</l>
<l rend="italic">ch'a danno de' Petroni ha ragunati.</l>
<l rend="italic">Fan tregua i campi, e con partiti vani</l>
<l rend="italic">son da Bologna ambasciator mandati</l>
<l rend="italic">che di renoppia fra i ricami e l'armi</l>
<l rend="italic">del cieco Scarpinello odono i carmi.</l>
</lg>
</argument>

<lg type="ottava">
<head>1</head>
<l>Già la luce del sol dato avea loco</l>
<l>a l'ombra de la terra umida e nera,</l>
<l>e le lucciole uscìan col cul di foco,</l>
<l>stelle di questa nostra ultima sfera,</l>
<l>quando le trombe in suon già lasso e fioco</l>
<l>a raccolta chiamar da la riviera.</l>
<l>Usciro i fanti e i cavalier de l'onda,</l>
<l>e si ritrasse ognuno a la su sponda.</l>
</lg>
<lg type="ottava">
<head>2</head>
<l>E quinci e quindi alzaro incontro al ponte</l>
<l>gli eserciti trinciere e padiglioni.</l>
<l>Tornaro intanto di Miceno il Conte</l>
<l>e Manfredi e Roldano, i tre campioni</l>
<l>che le bandiere de' nemici conte</l>
<l>cacciate avean per boschi e per valloni;</l>
<l>e fu da loro in arrivando al lito</l>
<l>il suon de l'armi e de' cavalli udito.</l>
</lg>
<lg type="ottava">
<head>3</head>
<l>E poiché da le spie certificati</l>
<l>del vario fin de la battaglia foro,</l>
<l>in dubbio se dovean per gli steccati</l>
<l>ripassar de' nemici al campo loro,</l>
<l>o guazzando in disparte i lor soldati</l>
<l>ricondur cheti a ripigliar ristoro,</l>
<l>a guazzo al fin passar fanti e somieri,</l>
<l>e al ponte si drizzar co' cavalieri.</l>
</lg>
<lg type="ottava">
<head>4</head>
<l>E dato aviso al Potta in diligenza</l>
<l>perché le sbarre a tempo e loco alzasse,</l>
<l>de le spoglie de' vinti in apparenza</l>
<l>di Ferraresi armar la prima classe;</l>
<l>e acciò che l'arte lor maggior credenza</l>
<l>tra gl'inimici a l'arrivar trovasse,</l>
<l>quando loro parve esser vicini assai</l>
<l>— Viva Frarra, gridar, guardai, guardai. —</l>
</lg>
<lg type="ottava">
<head>5</head>
<l>Gli abiti ferraresi e le favelle</l>
<l>nel fosco de la notte e 'n quel tumulto</l>
<l>ingannaron così le sentinelle,</l>
<l>che fu il pensier de' valorosi occulto.</l>
<l>Giunti nel campo, alzar fino a le stelle</l>
<l>i gridi e gli urli, e con feroce insulto</l>
<l>trasser le spade e apersero il cammino</l>
<l>dove più il ponte a lor parea vicino.</l>
</lg>
<lg type="ottava">
<head>6</head>
<l>Eran confusi ancor gli alloggiamenti,</l>
<l>gli animi incerti e i corpi affaticati,</l>
<l>quando dal suon de' minacciosi accenti</l>
<l>d'improviso terror fur saettati;</l>
<l>come scossi dal ciel folgori ardenti</l>
<l>venìan di sangue e di sudor bagnati;</l>
<l>Manfredi e 'l buon Voluce a la frontiera</l>
<l>e in ultimo Roldan chiudea la schiera.</l>
</lg>
<lg type="ottava">
<head>7</head>
<l>Come pere cadean le genti morte</l>
<l>sotto il furor de le sanguigne spade.</l>
<l>Vede il Conte Romeo ch'ad una sorte</l>
<l>pedoni e cavalier sgombran le strade;</l>
<l>onde il Nipote suo Ricciardo il forte</l>
<l>chiamando, corre ove la gente cade,</l>
<l>ma l'impeto lo sbalza, e prigioniero</l>
<l>porta seco Ricciardo in su 'l destriero.</l>
</lg>
<lg type="ottava">
<head>8</head>
<l>Come suol nube di vapori ardenti</l>
<l>far ne' campi talor strage e fracassi</l>
<l>vomitando dal sen fulmini e venti,</l>
<l>e portar seco svelti arbori e sassi:</l>
<l>così porta il furor di que' possenti</l>
<l>seco ogn'incontro ovunque volge i passi:</l>
<l>così, secondo i greci ciurmatori,</l>
<l>porta l'ottavo ciel gli altri minori.</l>
</lg>
<lg type="ottava">
<head>9</head>
<l>Giunto al Potta fra tanto era l'aviso,</l>
<l>e Gherardo su 'l ponte avea mandato;</l>
<l>ma fu l'arrivo lor tant'improviso</l>
<l>che 'l ritrovaro ancor chiuso e sbarrato:</l>
<l>quivi a Roldano fu il destriero ucciso,</l>
<l>e rimanea da tutti abbandonato,</l>
<l>se non si retraean fuora del ponte</l>
<l>i due guerrier che combatteano in fronte.</l>
</lg>
<lg type="ottava">
<head>10</head>
<l>L'uno di qua, l'altro di là si mosse</l>
<l>dove incalzar vedea l'ultima schiera:</l>
<l>e l'impeto in sé tolse e le percosse</l>
<l>fin che tutti spuntar su la riviera.</l>
<l>Gherardo in tanto al giugner suo rimosse</l>
<l>le sbarre che piantate avea la sera,</l>
<l>e i suoi raccolse, e lasciò quei dal Sipa</l>
<l>con un palmo di naso a l'altra ripa.</l>
</lg>
<lg type="ottava">
<head>11</head>
<l>De l'orribile pugna il gran successo</l>
<l>sparse intorno la fama in un momento,</l>
<l>onde ne giunse a Federico il messo</l>
<l>che sospirò del figlio il duro evento.</l>
<l>Scrisse a gli amici e maledì sé stesso,</l>
<l>che fosse stato a quell'impresa lento:</l>
<l>ma sopra tutti scrisse ad Ezzelino</l>
<l>che di Padova allor tenea il domino.</l>
</lg>
<lg type="ottava">
<head>12</head>
<l>Ezzelin, come udì che prigioniero</l>
<l>del suo signore era il figliolo, in fretta</l>
<l>armò le sue milizie, e fe' pensiero</l>
<l>di farne memorabile vendetta.</l>
<l>Avea allor seco un principe straniero,</l>
<l>cui per fresco retaggio era suggetta</l>
<l>la nobil signoria de la Morea,</l>
<l>e a cui sposata una nipote avea.</l>
</lg>
<lg type="ottava">
<head>13</head>
<l>In tutto l'Oriente uom di più core</l>
<l>di lui non era o di miglior consiglio:</l>
<l>fu detto Eurimedonte, e 'l suo valore</l>
<l>fea tremar da l'Eusino al mar vermiglio.</l>
<l>Or a questi Ezzelin diede l'onore</l>
<l>di liberar di Federico il figlio,</l>
<l>e con più ardor, quand'egli udì, si mosse,</l>
<l>ch'era infreddato e ch'egli avea la tosse.</l>
</lg>
<lg type="ottava">
<head>14</head>
<l>Dieci schiere ordinò, ciascuna d'esse</l>
<l>di ducento cavalli e mille fanti,</l>
<l>e ghibellini capitani elesse,</l>
<l>perché fosser più fidi e più costanti.</l>
<l>Musa, tu che migliacci e caldalesse</l>
<l>vendesti lor, dettami i nomi e i vanti</l>
<l>che fer dal piano a gli ultimi arconcelli</l>
<l>l'alta torre tremar de gli Asinelli.</l>
</lg>
<lg type="ottava">
<head>15</head>
<l>Già l'uscio aperto avea de l'Oriente</l>
<l>la puttanella del canuto amante,</l>
<l>e 'n camicia correa bella e ridente</l>
<l>a lavarsi nel mar l'eburnee piante;</l>
<l>spargeasi in onde d'oro il crin lucente,</l>
<l>parea l'ignudo sen latte tremante,</l>
<l>e a lo specchio di Teti il bianco viso</l>
<l>tingea di minio tolto in Paradiso:</l>
</lg>
<lg type="ottava">
<head>16</head>
<l>quando a la mostra uscì tutta schierata</l>
<l>la gente. E prima fu l'insegna d'Este</l>
<l>che l'aquila d'argento incoronata</l>
<l>portar solea nel bel campo celeste;</l>
<l>or d'uno struzzo bianco è figurata,</l>
<l>impresa del tiranno e di sue geste;</l>
<l>di Sant'Elena il fiore indi seconda,</l>
<l>terra di rane e di pantan feconda,</l>
</lg>
<lg type="ottava">
<head>17</head>
<l>e Castelbaldo, a cui tributa rena</l>
<l>l'Adige che fa quindi il suo cammino.</l>
<l>Savin Cumani è il duce, e da l'amena</l>
<l>piaggia di Carmignano e Solesino</l>
<l>e dal Deserto e da Valbona mena</l>
<l>gente, dove costeggia il Vicentino:</l>
<l>l'armi ha dorate, ne l'insegna al vento</l>
<l>spiega un nero leon sovra l'argento.</l>
</lg>
<lg type="ottava">
<head>18</head>
<l>Schinella e Ingolfo, onor di Casa Conti,</l>
<l>gemelli e dal tiranno ambiduo amati,</l>
<l>da la Creola e da' vicini monti</l>
<l>guidano dopo questi i lor soldati;</l>
<l>San Daniel, Baone, e le due fronti</l>
<l>che toccano del ciel gli archi stellati,</l>
<l>Venda e Rua, Montegrotto e Montortone</l>
<l>Gazzuolo e Galzignano e Calaone.</l>
</lg>
<lg type="ottava">
<head>19</head>
<l>Abano va con questi in una schiera</l>
<l>e quei di Montagnon seco conduce.</l>
<l>L'aria e la terra affumicata e nera</l>
<l>di sulfureo color gente produce:</l>
<l>quivi l'orrendo albergo è di Megera,</l>
<l>che di foco infernal tutto riluce;</l>
<l>se v'era Pietro allor, co' fieri carmi</l>
<l>traeva i morti regni al suon de l'armi.</l>
</lg>
<lg type="ottava">
<head>20</head>
<l>A liste di color vermiglio e bianco</l>
<l>segnata de' due Conti è la bandiera:</l>
<l>Nantichier di Vigonza è loro al fianco,</l>
<l>e conduce con lui la terza schiera;</l>
<l>Vighezzolo e Vigonza e Castelfranco</l>
<l>seco ha in armi e, di là da la riviera</l>
<l>de la Brenta, le terre ove serpeggia</l>
<l>la Tergola e 'l Muson fremendo ondeggia.</l>
</lg>
<lg type="ottava">
<head>21</head>
<l>Camposanpier, Balò, Sala e Mirano,</l>
<l>Strà, la Mira, Oriago, il Dolo e Fiesso,</l>
<l>Arin, Caltana, Melareo, Stigliano,</l>
<l>e 'l popol di Bogione era con esso:</l>
<l>ne lo stendardo il cavalier soprano</l>
<l>l'antico segno ha di sua schiatta impresso,</l>
<l>ch'una sbarra di vaio è per traverso</l>
<l>in campo d'oro, e 'l fregio è bianco e perso.</l>
</lg>
<lg type="ottava">
<head>22</head>
<l>Passa il quarto Inghelfredo, uomo che nato</l>
<l>d'ignota stirpe e a ministerio indegno</l>
<l>da prima eletto, a poco a poco alzato</l>
<l>s'è per occulte vie con cauto ingegno.</l>
<l>Tesoriero fu dianzi, or è passato</l>
<l>a grado militar più illustre e degno,</l>
<l>ma superbo al sembiante e al portamento,</l>
<l>sembra scordato già del nascimento.</l>
</lg>
<lg type="ottava">
<head>23</head>
<l>Dichiarato è Baron di Terradura,</l>
<l>e la battaglia va sotto il suo impero</l>
<l>dove fa risonar l'antiche mura</l>
<l>l'incontro di due fiumi e 'l corso fiero.</l>
<l>Tempestata di gigli ha l'armatura,</l>
<l>e un levriere d'argento ha su 'l cimiero;</l>
<l>e 'l Tiranno Ezzelin l'ha fatto duce</l>
<l>del patrimonio suo, ch'egli conduce.</l>
</lg>
<lg type="ottava">
<head>24</head>
<l>Le bandiere d'Onara e di Romano,</l>
<l>quelle di Cittadella e Musolente</l>
<l>regge, e di Fontaniva e di Bassano</l>
<l>e de la Bolzanella arma la gente.</l>
<l>Va con questi Campese a mano a mano,</l>
<l>Campese la cui fama a l'occidente</l>
<l>e a' termini d'Irlanda e del Cataio</l>
<l>stende il sepolcro di Merlin Cocaio,</l>
</lg>
<lg type="ottava">
<head>25</head>
<l>latino autor di mantuani versi,</l>
<l>per cui la donna sua Cipada agguaglia</l>
<l>e i monti di Cucagna e i rivi tersi</l>
<l>levan la palma a quei de la Tessaglia.</l>
<l>Erano i Campesani in Lete immersi,</l>
<l>or li solleva al ciel l'onda castaglia,</l>
<l>e forse ancor su questi scartafacci</l>
<l>faran del nome lor diversi spacci.</l>
</lg>
<lg type="ottava">
<head>26</head>
<l>Brunor Buzzaccarini è il quinto, e a gara</l>
<l>vanno seco Conselve e Bovolenta,</l>
<l>Are, Cona, Tribano e l'Anguillara,</l>
<l>quei di Sarmasa e di Castel di Brenta,</l>
<l>di Pontelungo e quei di Polverara,</l>
<l>dov'è il regno de' galli e la sementa</l>
<l>famosa in ogni parte; e questa schiera</l>
<l>dogata a verde e bianco ha la bandiera.</l>
</lg>
<lg type="ottava">
<head>27</head>
<l>L'altra che segue, ove congiunte a stuolo</l>
<l>vanno Pieve di Sacco e Saponara,</l>
<l>Montemerlo, Sanfenzo e di Brazolo</l>
<l>la gente, e seco in un Camponogara,</l>
<l>San Bruson e Cammin, guida un figliolo</l>
<l>de l'antico signor di Calcinara</l>
<l>che Franco Capolista è nominato,</l>
<l>e porta un cervo rosso in campo aurato.</l>
</lg>
<lg type="ottava">
<head>28</head>
<l>De la Riviera e de la Mandra ha unite</l>
<l>ereditarie e bellicose genti;</l>
<l>quelle di Paluello instupidite</l>
<l>furo ad armarsi allor sì negligenti,</l>
<l>ch'eran le guerre già tutte finite</l>
<l>quando spiegaron la bandiera a i venti:</l>
<l>onde i vicini lor ridono ancora</l>
<l>del soccorso che dier que' sciocchi allora.</l>
</lg>
<lg type="ottava">
<head>29</head>
<l>Con la settima squadra Aicardo passa</l>
<l>Capodivacca, e seco ha Montagnana:</l>
<l>Monterosso e Zoone a dietro lassa,</l>
<l>e guida Revolon, Torreggia e Urbana,</l>
<l>Meggiaino e Merlara in parte bassa,</l>
<l>Luvigliano più in alto a tramontana,</l>
<l>Seivazzan, Saccolungo e Cervarese,</l>
<l>Saletto e Praia e tutto quel paese.</l>
</lg>
<lg type="ottava">
<head>30</head>
<l>Ma di Teolo la famosa insegna</l>
<l>fra l'altre a grand'onor splender si vede,</l>
<l>Teolo ond'uscì già l'anima degna</l>
<l>che 'l glorioso Livio al mondo diede.</l>
<l>Lo stendardo vermiglio Aicardo segna</l>
<l>di tre spade d'argento, e in guisa eccede</l>
<l>ogn'altro coll'altezza de le membra,</l>
<l>ch'eccelsa torre in umil borgo ei sembra.</l>
</lg>
<lg type="ottava">
<head>31</head>
<l>Vien poi Monselce, incontra l'armi e i sacchi</l>
<l>securo già per frode e per battaglia,</l>
<l>sotto la signoria d'Alviero Zacchi,</l>
<l>e 'l popol di Casale e di Roncaglia;</l>
<l>ha l'insegna costui dipinta a scacchi</l>
<l>azzurri e bianchi, e Gorgo e Bertepaglia</l>
<l>e Corneggiana e Montericco ha drieto</l>
<l>e Carrara e Collalta e Carpineto.</l>
</lg>
<lg type="ottava">
<head>32</head>
<l>Il nono duce Ugon di Santuliana</l>
<l>de le vicine ville avea la cura,</l>
<l>Terranegra conduce e Brusegana</l>
<l>dove Antenore fe' le prime mura,</l>
<l>Villafranca, Mortise e Candiana,</l>
<l>San Gregorio, Sant'Orsola e Cartura,</l>
<l>le Tombelle, Noventa e Villatora,</l>
<l>ed altre terre che fiorìano allora;</l>
</lg>
<lg type="ottava">
<head>33</head>
<l>e de' vassalli suoi non poca parte,</l>
<l>ché Pernumia e Terralba ei signoreggia</l>
<l>e 'l bel colle d'Arquà poco in disparte,</l>
<l>che quinci il monte e quindi il pian vagheggia,</l>
<l>dove giace colui, ne le cui carte</l>
<l>l'alma fronda del sol lieta verdeggia,</l>
<l>e dove la sua gatta in secca spoglia</l>
<l>guarda da i topi ancor la dotta soglia.</l>
</lg>
<lg type="ottava">
<head>34</head>
<l>A questa Apollo già fe' privilegi</l>
<l>che rimanesse incontro al tempo intatta,</l>
<l>e che la fama sua con vari fregi</l>
<l>eterna fosse in mille carmi fatta:</l>
<l>onde i sepolcri de' superbi Regi</l>
<l>vince di gloria un'insepolta gatta.</l>
<l>Ugon su l'armi e ne la sopraveste</l>
<l>un pardo d'oro e 'l campo avea celeste.</l>
</lg>
<lg type="ottava">
<head>35</head>
<l>La squadra di Vicenza ultima guida</l>
<l>Naimiero Gualdi, a la sembianza fuore</l>
<l>amico d'Ezzelin che se ne fida,</l>
<l>ma non risponde a la sembianza il core;</l>
<l>quel campo non avea scorta più fida,</l>
<l>d'ogni bellica frode era inventore;</l>
<l>ma facea 'l goffo, e si tenea col Papa,</l>
<l>e ne la finta insegna avea una rapa.</l>
</lg>
<lg type="ottava">
<head>36</head>
<l>Egli era un uom d'anni cinquantadui,</l>
<l>dotto e faceto e con le guance asciutte,</l>
<l>solito sempre a dar la baia altrui,</l>
<l>ché sapea tutti i motti di Margutte:</l>
<l>gran turba di villani avea con lui</l>
<l>con occhi stralunati e ciere brutte,</l>
<l>ch'armati di balestre e ronche e scale</l>
<l>nati a posta parean per far del male.</l>
</lg>
<lg type="ottava">
<head>37</head>
<l>Valmarana, Arcugnan, Pilla e Fimone,</l>
<l>Sacco e Spianzana guida, ove le chiome</l>
<l>de la Betia cantò su 'l Bachiglione</l>
<l>Begotto e 'l volto e l'acerbette pome,</l>
<l>e dove la sampogna di Menone</l>
<l>fe' risonar de la Tietta il nome,</l>
<l>e Montecchio e la Gualda, Olmo e Cornetto,</l>
<l>e trenta ville e più di quel distretto.</l>
</lg>
<lg type="ottava">
<head>38</head>
<l>Dopo l'ultime squadre il cavaliero</l>
<l>che dovea comandar, solo veniva</l>
<l>sovra un baio corsier macchiato a nero,</l>
<l>con armi di color di fiamma viva;</l>
<l>ondeggiava su l'elmo il gran cimiero,</l>
<l>pompeggiando il caval se stesso giva,</l>
<l>e avea dietro e dinanzi e d'ambo i lati</l>
<l>Greci per guardia e Saracini armati.</l>
</lg>
<lg type="ottava">
<head>39</head>
<l>Mentre s'armano questi a la vendetta</l>
<l>del famoso figliol di Federico,</l>
<l>l'un campo e l'altro su 'l Panàro aspetta</l>
<l>che stanco si ritiri il suo nemico;</l>
<l>quinci e quindi si veglia, e a la vedetta</l>
<l>stanno continue guardie a l'uso antico</l>
<l>con archi e balestroni a canto a gli argini</l>
<l>che scopano del fiume i nudi margini.</l>
</lg>
<lg type="ottava">
<head>40</head>
<l>L'architetto maggior mastro Pasquino</l>
<l>fe' molte botti empier di maccheroni,</l>
<l>altre di biscottelli, altre di vino,</l>
<l>e ne formò ripari e bastioni;</l>
<l>onde i soldati sempre a capo chino</l>
<l>stavano a custodir le guarnigioni,</l>
<l>fin ch'a trattar del fin de le contese</l>
<l>furon per dieci dì l'armi sospese.</l>
</lg>
<lg type="ottava">
<head>41</head>
<l>Ed ecco comparir due ambasciatori,</l>
<l>l'un con la veste lunga e incappucciato,</l>
<l>e l'altro in su le grazie e in su gli amori</l>
<l>con la spada e 'l pugnal tutto attillato:</l>
<l>il primo è del Collegio e de' Signori,</l>
<l>e 'l dottor Marescotti è nominato;</l>
<l>il secondo di Rodi è cavaliero,</l>
<l>di Casa Barzellin, detto fra' Piero.</l>
</lg>
<lg type="ottava">
<head>42</head>
<l>Questi venìan per ritentar se v'era</l>
<l>partito alcun di racquistar la secchia,</l>
<l>avendo udito già per cosa vera</l>
<l>che 'l Tiranno Ezzelin l'armi apparecchia;</l>
<l>furo onorati e si fermar la sera,</l>
<l>né trattar più de la proposta vecchia,</l>
<l>ma di cambiar la secchia in que' baroni,</l>
<l>eccetto il Re, ch'essi tenean prigioni.</l>
</lg>
<lg type="ottava">
<head>43</head>
<l>Il Potta, che 'l disegno a' cenni intese,</l>
<l>rispose lor ch'era miglior riguardo</l>
<l>finir tutte le liti e le contese,</l>
<l>e barattar la secchia col Re sardo,</l>
<l>e 'l Duca di Cremona e 'l Gorzanese</l>
<l>col signor di Faenza e con Ricciardo;</l>
<l>e in questo si mostrò sì risoluto,</l>
<l>che d'ogn'altro parlar fece rifiuto.</l>
</lg>
<lg type="ottava">
<head>44</head>
<l>Gli ambasciatori, a' quali era prescritto</l>
<l>quanto dovean trattar, spediro un messo,</l>
<l>ch'andò dal campo a la città diritto</l>
<l>a ragguagliarne il Reggimento stesso:</l>
<l>e in tanto il figlio di Rangone invitto</l>
<l>e 'l buon Manfredi, a cui fu ciò commesso,</l>
<l>condussero a veder le lor trinciere</l>
<l>gli ambasciatori, e l'ordinate schiere.</l>
</lg>
<lg type="ottava">
<head>45</head>
<l>Menargli a spasso poi dove alloggiate</l>
<l>Renoppia le sue donne avea in disparte,</l>
<l>non quelle tutte, che con lei passate</l>
<l>erano pria, ma la più nobil parte.</l>
<l>Stavano a' lor ricami intente armate</l>
<l>imitando Minerva in ogni parte,</l>
<l>ma lasciar gli aghi e fer venir in tanto</l>
<l>il cieco Scarpinel con l'arpa e 'l canto.</l>
</lg>
<lg type="ottava">
<head>46</head>
<l>Questi in diverse lingue era eloquente,</l>
<l>e sapeva in ciascuna a l'improviso</l>
<l>compor versi e cantar sì dolcemente,</l>
<l>ch'avrebbe un cor di Faraon conquiso.</l>
<l>L'arpa al canto accordò subitamente;</l>
<l>e poiché fu d'intorno ogn'un assiso,</l>
<l>col moto de la man ceffi alternando</l>
<l>incominciò così tenoreggiando.</l>
</lg>
<lg type="ottava">
<head>47</head>
<l> — Dormiva Endimion tra l'erbe e i fiori</l>
<l>stanco dal faticar del lungo giorno,</l>
<l>e mentre l'aura e 'l ciel gli estivi ardori</l>
<l>gli gìan temprando e amoreggiando intorno,</l>
<l>quivi discesi i pargoletti Amori</l>
<l>gli avean discinta la faretra e 'l corno,</l>
<l>ch'a i chiusi lumi e a lo splendor del viso</l>
<l>fu loro di veder Cupìdo aviso.</l>
</lg>
<lg type="ottava">
<head>48</head>
<l>Sventolando il bel crine a l'aura sciolto</l>
<l>ricadea su le guancie in nembo d'oro;</l>
<l>v'accorrean gli Amoretti, e dal bel volto</l>
<l>quinci e quindi il partìan con le man loro;</l>
<l>e de' fiori onde intorno avean raccolto</l>
<l>pieno il grembo, tessean vago lavoro,</l>
<l>a la fronte ghirlanda, al piè gentile</l>
<l>e a le braccia catene, e al sen monile.</l>
</lg>
<lg type="ottava">
<head>49</head>
<l>E talor pareggiando a l'amorosa</l>
<l>bocca o peonia o anemone vermiglio,</l>
<l>e a la pulita guancia o giglio o rosa,</l>
<l>la peonia perdea, la rosa e 'l giglio;</l>
<l>taceano il vento e l'onda, e da l'erbosa</l>
<l>piaggia non si sentìa mover bisbiglio;</l>
<l>l'aria e l'acqua e la terra in varie forme</l>
<l>parean tacendo dire: «Ecco, Amor dorme».</l>
</lg>
<lg type="ottava">
<head>50</head>
<l>Qual ne' celesti campi, ove il gran toro</l>
<l>s'infiamma a i rai di luminose stelle,</l>
<l>sogliono sfavillar con chioma d'oro</l>
<l>le figliole d'Atlante, alme sorelle,</l>
<l>ch'a la maggiore e più gentil di loro</l>
<l>brillando intorno stan l'altre men belle:</l>
<l>tal in mezzo agli Amori Endimione</l>
<l>parea tra l'erbe e i fior de la stagione,</l>
</lg>
<lg type="ottava">
<head>51</head>
<l>quando la bella dea del primo cielo</l>
<l>tutta cinta de' rai del morto sole,</l>
<l>a la scena del mondo aprendo il velo</l>
<l>le campagne mirò tacite e sole;</l>
<l>e sparsa la rugiada e scosso il gielo</l>
<l>dal lembo sovra l'erbe e le viole,</l>
<l>a caso il guardo in quella piaggia stese,</l>
<l>e vaga di veder dal ciel discese.</l>
</lg>
<lg type="ottava">
<head>52</head>
<l>Sparvero i pargoletti a l'apparire</l>
<l>de la dea spaventati; ed ella, quando</l>
<l>vide il giovane sol quivi dormire,</l>
<l>ritenne il passo e si fermò guardando.</l>
<l>L'onestà virginal frenò l'ardire,</l>
<l>e ne gli atti sospesa e vergognando,</l>
<l>avea già per tornare il piè rivolto;</l>
<l>ma richiamata fu da quel bel volto.</l>
</lg>
<lg type="ottava">
<head>53</head>
<l>Sentì per gli occhi al cor passarsi un foco</l>
<l>che d'un dolce desio l'alma conquise:</l>
<l>givasi avicinando a poco a poco</l>
<l>tanto ch'al fianco del garzon s'assise;</l>
<l>e di que' vaghi fior ch'avean per gioco</l>
<l>gli Amoretti intrecciati in mille guise,</l>
<l>s'incoronò la fronte e adornò il seno,</l>
<l>che tutti fur per lei fiamma e veleno.</l>
</lg>
<lg type="ottava">
<head>54</head>
<l>Trassero i fior la man, la mano i baci</l>
<l>a le guance, a le labbra, a gli occhi, al petto,</l>
<l>che s'impresser sì vivi e sì tenaci,</l>
<l>che si destò smarrito il giovinetto.</l>
<l>Al folgorar de le divine faci</l>
<l>tutto tremò di riverente affetto;</l>
<l>e ad atterrarsi già ratto surgea,</l>
<l>s'ella non l'abbracciava e nol tenea.</l>
</lg>
<lg type="ottava">
<head>55</head>
<l> — Anima bella, disse, e dormigliosa,</l>
<l>che paventi? che miri? I' son la Luna</l>
<l>ch'a dormir teco in questa piaggia erbosa</l>
<l>amor, necessità guida e fortuna;</l>
<l>tu non ti conturbar, siedi e riposa,</l>
<l>e nel silenzio de la notte bruna</l>
<l>pensa occultar l'ardor ch'io ti rivelo,</l>
<l>o d'isperimentar l'ira del Cielo. —</l>
</lg>
<lg type="ottava">
<head>56</head>
<l> — O pupilla del mondo, in cui la face</l>
<l>del sol s'impronta, pastorello indegno</l>
<l>son io (disse il garzon) ma se ti piace</l>
<l>trarmi per grazia fuor del mortal segno,</l>
<l>vivi sicura di mia fé verace,</l>
<l>e questo bianco vel te ne sia pegno,</l>
<l>ch'a mia madre Calice Etlio già diede</l>
<l>mio padre, in segno anch'ei de la sua fede. —</l>
</lg>
<lg type="ottava">
<head>57</head>
<l>Così dicendo, un vel candido schietto,</l>
<l>che di gigli di perle era fregiato</l>
<l>e 'l tergo in un gli circondava e 'l petto</l>
<l>giù da la spalla destra al manco lato,</l>
<l>porse in dono a la dea, ch'ogni rispetto</l>
<l>già spinto avea del cor tutto infiammato,</l>
<l>e come fior che langue allor ch'aggiaccia</l>
<l>si lasciava cader ne le sue braccia.</l>
</lg>
<lg type="ottava">
<head>58</head>
<l>Vite così non tien legato e stretto</l>
<l>l'infecondo marito olmo ramoso,</l>
<l>né con sì forte e sì tenace affetto</l>
<l>strigne l'edera torta il pino ombroso,</l>
<l>come strigneansi l'uno a l'altro petto</l>
<l>gli amanti accesi di desio amoroso;</l>
<l>saettavan le lingue in tanto il core</l>
<l>di dolci punte, che temprava Amore.</l>
</lg>
<lg type="ottava">
<head>59</head>
<l>Così mentre vezzosi atti e parole</l>
<l>guardi, baci, sospiri e abbracciamenti</l>
<l>facean dolcezze inusitate e sole</l>
<l>a gli amanti gustar lieti e contenti,</l>
<l>levò la diva l'uno e l'altro sole,</l>
<l>accusando le stelle e gli elementi;</l>
<l>poiché con tanti e con sì lunghi errori</l>
<l>seguite avea le fiere e non gli amori.</l>
</lg>
<lg type="ottava">
<head>60</head>
<l> — Misera me, dicea, quant'error presi</l>
<l>quel dì ch'io presi l'arco e 'l bosco entrai;</l>
<l>quant'anni poscia ho consumati e spesi</l>
<l>che di ricoverar non spero mai:</l>
<l>o passi erranti e vani e male intesi,</l>
<l>come al vento vi sparsi e vi gettai!</l>
<l>Quant'era meglio questi frutti corre,</l>
<l>ch'a rischio il piè dietro a le belve porre!</l>
</lg>
<lg type="ottava">
<head>61</head>
<l>Or conosco il mio fallo, e farne ammenda</l>
<l>vorrei poter, ma il ciel non me 'l consente:</l>
<l>restami sol che del futuro i' prenda</l>
<l>pensier, di cui mai più non sia dolente.</l>
<l>Però l'aria, la terra e 'l mare intenda</l>
<l>quel che di terminar già fisso ho in mente,</l>
<l>e la legge, ch'io fo, duri col sole</l>
<l>sovra me stessa e la femminea prole.</l>
</lg>
<lg type="ottava">
<head>62</head>
<l>Io stabilisco che non copra il cielo,</l>
<l>ch'io governo, mai più femmina bella</l>
<l>(eccetto alcune poche ch'io mi celo</l>
<l>che fien di me maggiori e d'ogni stella),</l>
<l>che sopporti con casto e puro zelo</l>
<l>finir la vita sua d'amor ribella,</l>
<l>e che stia intatta di sì dolce affetto,</l>
<l>se non mentitamente o al suo dispetto. —</l>
</lg>
<lg type="ottava">
<head>63</head>
<l>Volea l'orbo seguir, come dolente</l>
<l>tornò la diva a la sua bella sfera,</l>
<l>se non che lo mirò di sdegno ardente</l>
<l>Renoppia, e in voce minacciosa e altera</l>
<l>— Accecato de gli occhi e de la mente,</l>
<l>brutta effigie, gli disse, anima nera,</l>
<l>va', canta a le puttane infame e sciocche</l>
<l>queste tue vergognose filastrocche.</l>
</lg>
<lg type="ottava">
<head>64</head>
<l>E se vuoi ch'io t'ascolti e che il tuo canto</l>
<l>ritrovi adito più per queste porte,</l>
<l>cantami di Zenobia il pregio e 'l vanto</l>
<l>o di Lucrezia l'onorata morte. —</l>
<l>Il Cieco allor stette sospeso alquanto,</l>
<l>poscia in tuono di guerra assai più forte</l>
<l>l'amor di Sesto e gli empii spirti ardenti</l>
<l>incominciò a cantar con questi accenti:</l>
</lg>
<lg type="ottava">
<head>65</head>
<l> — Il Re superbo de' romani eroi</l>
<l>a la regia di Turno il campo avea,</l>
<l>e con fanti e cavalli e servi e buoi</l>
<l>di trinciere e di fosse ei la cingea;</l>
<l>eran con lui tutti i figlioli suoi,</l>
<l>e quivi si mangiava e si bevea</l>
<l>con gusto tal, che 'l dì di San Martino</l>
<l>bebbero in sette un carratel di vino.</l>
</lg>
<lg type="ottava">
<head>66</head>
<l>Finito il vin, nacque fra lor contesa</l>
<l>chi avesse moglie più pudica a lato:</l>
<l>e perch'ognun volea per la difesa</l>
<l>combatter de la sua ne lo steccato,</l>
<l>per diffinir la strana lite accesa,</l>
<l>di consenso commun fu terminato</l>
<l>di montar su le poste allora allora,</l>
<l>e andarsene a chiarir senza dimora.</l>
</lg>
<lg type="ottava">
<head>67</head>
<l>Non s'usavano allor staffe né selle,</l>
<l>e quei signor con tanto vino in testa,</l>
<l>correndo a lume di minute stelle,</l>
<l>ebbero a rimaner per la foresta:</l>
<l>chi perdé il valigino e le pianelle,</l>
<l>chi stracciò per le fratte la pretesta,</l>
<l>chi rese il vino per diversi spilli,</l>
<l>e chi arrivò facendo billi billi.</l>
</lg>
<lg type="ottava">
<head>68</head>
<l>Era con lor Tarquino Collatino</l>
<l>che la moglie Lucrezia avea a Collazia:</l>
<l>ei non era fratel, ma consobrino</l>
<l>e lor parente di cognome e grazia.</l>
<l>Tutti in corte smontar su 'l Palatino</l>
<l>e le mogli trovar, per lor disgrazia,</l>
<l>che foco in culo avean più ch'un Lucifero</l>
<l>e stavano ballando a suon di piffero.</l>
</lg>
<lg type="ottava">
<head>69</head>
<l>Fecero una moresca a mostaccioni</l>
<l>la più gentil che mai s'udisse in corte;</l>
<l>e trovate al camin starne e capponi,</l>
<l>verso Collazia ne portar due sporte:</l>
<l>giunti colà, di spranghe e di stangoni</l>
<l>d'ogni parte trovar chiuse le porte,</l>
<l>e bussaron più volte a l'aer bruno,</l>
<l>prima che desse lor risposta alcuno.</l>
</lg>
<lg type="ottava">
<head>70</head>
<l>Una schiavetta al fine in capo a un'ora</l>
<l>affacciatasi a certe balestriere,</l>
<l>e spinto un muso di lucerta fuora,</l>
<l>disse: — Chi bussa là? Non c'è messere. —</l>
<l>— C'è pur, rispose il Collatino allora,</l>
<l>venite a basso e vel farem vedere. —</l>
<l>Riconobbero i servi a quelle voci</l>
<l>il padrone, e ad aprir corser veloci.</l>
</lg>
<lg type="ottava">
<head>71</head>
<l>Lucrezia venne in sala ad incontrarlo</l>
<l>con la conocchia senza servidori;</l>
<l>tutta lieta venìa per abbracciarlo,</l>
<l>ma vedendo con lui tanti signori,</l>
<l>trasse il pennecchio, ché volea occultarlo,</l>
<l>e dipinse il bel volto in que' colori</l>
<l>ch'abbelliscon la rosa, e fe' chiamare</l>
<l>le donne sue che stavano a filare.</l>
</lg>
<lg type="ottava">
<head>72</head>
<l>Di consenso comun la regia prole</l>
<l>diede il vanto a costei di pudicizia;</l>
<l>dormiron quivi, e a lo spuntar del sole</l>
<l>ritornarono al campo e a la milizia;</l>
<l>ma la bella sembianza e le parole</l>
<l>rimasero nel cor pien di nequizia</l>
<l>del fiero Sesto, un de' fratelli regi,</l>
<l>e le caste maniere e gli atti egregi.</l>
</lg>
<lg type="ottava">
<head>73</head>
<l>Onde il dì quinto ripassando il monte</l>
<l>tornò a Collazia sol, là dov'ella era;</l>
<l>e giunto a l'imbrunir de l'orizonte,</l>
<l>disse ch'ivi alloggiar volea la sera.</l>
<l>La bella donna, non pensando a l'onte</l>
<l>ch'ei preparava, gli fe' lieta ciera;</l>
<l>la notte il traditor saltò del letto,</l>
<l>e a la camera sua corse in farsetto.</l>
</lg>
<lg type="ottava">
<head>74</head>
<l>E la porta gittò mezzo spezzata,</l>
<l>entrando col pugnal ne la man destra:</l>
<l>quivi una vecchia, che dormìa corcata</l>
<l>in un letto di vinco e di ginestra,</l>
<l>incominciò a gridar da spiritata,</l>
<l>ond'ei la fe' balzar per la finestra;</l>
<l>ed a Lucrezia che facea schiamazzo</l>
<l>disse: — Mettiti giuso, o ch'io t'ammazzo. —</l>
</lg>
<lg type="ottava">
<head>75</head>
<l>A questo dir chinò Renoppia bella</l>
<l>prestamente la man con leggiadria,</l>
<l>e si trasse di piede una pianella;</l>
<l>ma l'orbo fu avvisato, e fuggì via.</l>
<l>S'alzaron que' signor ridendo, ed ella</l>
<l>gli ringraziò di tanta cortesia,</l>
<l>e con maniera signorile e accorta</l>
<l>gli andò ad accompagnar fino a la porta.</l>
</lg>
</div1>

<div1 type="canto">
<head>CANTO IX</head>
<argument>
<lg type="ottava">
<head>ARGOMENTO</head>
<l rend="italic">Melindo innamorato al ponte viene</l>
<l rend="italic">e tutti i cavalieri a giostra appella;</l>
<l rend="italic">su l'isola incantata il campo tiene</l>
<l rend="italic">e fa mostra di sé pomposa e bella.</l>
<l rend="italic">Cadono i primi, e fan cader la spene</l>
<l rend="italic">a gli altri ancor di rimaner in sella;</l>
<l rend="italic">al fin da un cavalier non conosciuto</l>
<l rend="italic">vinto è l'incanto e 'l giovine abbattuto.</l>
</lg>
</argument>

<lg type="ottava">
<head>1</head>
<l>Eran partiti già gli ambasciatori</l>
<l>venuti a procurar la pace in vano,</l>
<l>però ch'insuperbiti i vincitori</l>
<l>non si voleano il Re levar di mano;</l>
<l>e 'l Nunzio anch'egli entrato era in umori</l>
<l>ch'ei si mandasse al gran Pastor romano,</l>
<l>come in possanza di maggior nemico</l>
<l>per più confusion di Federico.</l>
</lg>
<lg type="ottava">
<head>2</head>
<l>Ma finita la tregua ancor non era,</l>
<l>quando pel fiume in giù venne a seconda</l>
<l>una barchetta rapida e leggiera</l>
<l>che portava due araldi in su la sponda.</l>
<l>Giunti al ponte, smontar su la riviera,</l>
<l>l'uno di qua, l'altro dì là da l'onda;</l>
<l>e a giostra, poi che ne le tende entraro,</l>
<l>d'ambidue i campi i cavalier sfidaro.</l>
</lg>
<lg type="ottava">
<head>3</head>
<l>Contenea la disfida: — Un cavaliero,</l>
<l>per meritar l'amor d'una donzella</l>
<l>c'ha sovra quante oggi n'ha il mondo impero</l>
<l>in esser valorosa onesta e bella,</l>
<l>sfida a colpi di lancia ogni guerriero</l>
<l>finché l'un cada e l'altro resti in sella;</l>
<l>da l'abbattuto sol lo scudo ei chiede,</l>
<l>e 'l suo darà se per fortuna cede. —</l>
</lg>
<lg type="ottava">
<head>4</head>
<l>Accettar la disfida i giostratori,</l>
<l>e quinci e quindi ognun sté preparato</l>
<l>con pensier di dover co' novi albori</l>
<l>del già cadente sol trovarsi armato.</l>
<l>Ma la notte avea a pena i suoi colori</l>
<l>tolti a le cose e 'l mondo attenebrato</l>
<l>spiegando intorno il taciturno velo,</l>
<l>ch'una tromba s'udì sonar dal cielo.</l>
</lg>
<lg type="ottava">
<head>5</head>
<l>Al fiero suon trecento schiere armarse</l>
<l>quinci e quindi confuse e sbigottite,</l>
<l>quando nel fiume una gran nave apparse,</l>
<l>che venìa giù per l'onde intumidite;</l>
<l>e tanti razzi e tanti fuochi sparse,</l>
<l>che tolse il vanto a la Città di Dite:</l>
<l>nave parea, ma in arrivando al ponte</l>
<l>isola apparve, e la sua poppa un monte.</l>
</lg>
<lg type="ottava">
<head>6</head>
<l>Orrido è il monte e di spezzati sassi,</l>
<l>e signoreggia un praticello ameno</l>
<l>che lungo è intorno a centoventi passi</l>
<l>e trenta di larghezza o poco meno;</l>
<l>la prora a combaciar col ponte vassi,</l>
<l>e quivi una colonna al ciel sereno</l>
<l>fiamme spargea con sì mirabil arte</l>
<l>ch'illuminava intorno in ogni parte.</l>
</lg>
<lg type="ottava">
<head>7</head>
<l>Da la colonna pende incatenato</l>
<l>un corno d'oro, e dice una scrittura</l>
<l>di ch'era il marmo lucido intagliato:</l>
<l>«Suoni chi vuol provar l'alta ventura».</l>
<l>Più in alto sovra il corno era attaccato</l>
<l>un ricco scudo, in cui da la scoltura</l>
<l>tolto era al puro argento il primo onore,</l>
<l>e scritto avea di sopra: «Al vincitore».</l>
</lg>
<lg type="ottava">
<head>8</head>
<l>Avea l'egregio artefice ritratto</l>
<l>in esso la battaglia di Martano</l>
<l>col signor di Seleucia; e stupefatto</l>
<l>parea tutto Damasco al caso strano:</l>
<l>sta Griffone in disparte accolto in atto</l>
<l>d'uom di dolore e di vergogna insano;</l>
<l>ride la corte, Norandin si strugge:</l>
<l>ma il buon Martan facea come chi fugge.</l>
</lg>
<lg type="ottava">
<head>9</head>
<l>Era coperto il pian di verde erbetta,</l>
<l>e la riva di mirti ombrata intorno.</l>
<l>Smontar molti guerrier ne l'isoletta</l>
<l>passeggiando il pratel di fiori adorno,</l>
<l>ma poiché la trovar tutta soletta</l>
<l>trassero a gara a la colonna e al corno,</l>
<l>e quivi infra di lor nacque contesa</l>
<l>chi dovesse primier tentar l'impresa.</l>
</lg>
<lg type="ottava">
<head>10</head>
<l>Giucaro al tocco, e sopra Galeotto</l>
<l>cadde la sorte, il giovinetto ardito;</l>
<l>quegli il bel corno d'or prese di botto,</l>
<l>e sonò sì ch'ognun ne fu stordito.</l>
<l>Tremò l'isola tutta, e tremò sotto</l>
<l>il letto e l'onda, e tremò intorno il lito:</l>
<l>sparve il foco ch'ardea, sparver le stelle,</l>
<l>e perdé il ciel le sue sembianze belle.</l>
</lg>
<lg type="ottava">
<head>11</head>
<l>E mentre ancor durava il gran tremore,</l>
<l>ricoperse ogni cosa un nuvol denso</l>
<l>e balenò improviso, e a lo splendore</l>
<l>seguì uno scoppio orribile ed immenso</l>
<l>che strignendo gli spirti e 'l sangue al core</l>
<l>fe' rimanere ognun privo di senso;</l>
<l>e giù col tuono un fulmine discese</l>
<l>che percosse nel monte, e quel s'accese.</l>
</lg>
<lg type="ottava">
<head>12</head>
<l>S'accese il monte, e tutto in fiamma viva</l>
<l>fu convertito in un girar di ciglio,</l>
<l>e in mezzo de la fiamma ecco appariva</l>
<l>mirabilmente un padiglion vermiglio,</l>
<l>il nobil lin, di cui già tele ordiva</l>
<l>l'antica età d'incombustibil tiglio;</l>
<l>tal fra le pompe regie in Oriente</l>
<l>fu visto rosseggiar nel foco ardente.</l>
</lg>
<lg type="ottava">
<head>13</head>
<l>Lasciò la fiamma il monte incenerito,</l>
<l>e 'l ciel tornò seren com'era pria;</l>
<l>e in tanto fu di cento trombe udito</l>
<l>un misto suon di guerra e d'armonia;</l>
<l>il lume ritornò, ch'era sparito,</l>
<l>su la colonna, e 'l padiglion s'aprìa,</l>
<l>e n'uscìan cento paggi in bianca vesta</l>
<l>tutta di fiori d'or sparsa e contesta.</l>
</lg>
<lg type="ottava">
<head>14</head>
<l>Bruni i fanciulli avean le mani e 'l viso,</l>
<l>e parean tutti in Etiopia nati;</l>
<l>un poeta gli avrebbe a l'improviso</l>
<l>a le mosche nel latte assomigliati.</l>
<l>Fuor di due porte il nero stuol diviso</l>
<l>uscì con torce accese; e in ambo i lati</l>
<l>si distinse con lunga e dritta schiera,</l>
<l>e lasciò vota in mezzo una carriera.</l>
</lg>
<lg type="ottava">
<head>15</head>
<l>Su l'altro capo intanto avea portato</l>
<l>copia di lance un provido scudiero,</l>
<l>e Galeotto era comparso armato</l>
<l>con sopravesta verde, armi e cimiero,</l>
<l>maneggiando un cavallo in Tracia nato,</l>
<l>da tre piedi balzan, di pelo ubero,</l>
<l>che curvettando alzava da l'arena</l>
<l>al tocco de lo spron salti di schiena.</l>
</lg>
<lg type="ottava">
<head>16</head>
<l>Era ogni cosa in punto, e solamente</l>
<l>mancava il cavalier de la ventura;</l>
<l>quando iterar le trombe, immantinente</l>
<l>uscì del padiglion su la pianura:</l>
<l>di bianca sopravesta e rilucente</l>
<l>di gemme era vestito, e l'armatura</l>
<l>di puro argento avea, bianco il cimiero,</l>
<l>ma nero più che corvo era il destriero.</l>
</lg>
<lg type="ottava">
<head>17</head>
<l>Alta avea la visiera, e giovinetto</l>
<l>d'età di sedici anni esser parea;</l>
<l>biondo era e bello e di gentile aspetto,</l>
<l>e grazia in lui quell'abito accrescea;</l>
<l>salutò intorno ognun con grato affetto,</l>
<l>e 'l feroce destrier che sotto avea,</l>
<l>su l'orme fe' danzar che pria distinse</l>
<l>col piè ferrato, indi la lancia strinse.</l>
</lg>
<lg type="ottava">
<head>18</head>
<l>Abbassò la visiera, e attese intento</l>
<l>che la canora tromba il moto accenne;</l>
<l>ed ecco suona, e come fiamma o vento</l>
<l>l'uno di qua l'altro di là se 'n venne:</l>
<l>scontrarsi a mezzo il campo, e rotte in cento</l>
<l>tronchi e scheggie volar le sode antenne,</l>
<l>gittò faville l'uno e l'altro elmetto,</l>
<l>e Galeotto uscì di sella netto.</l>
</lg>
<lg type="ottava">
<head>19</head>
<l>Vago di contemplar vista sì bella</l>
<l>stava l'un campo e l'altro in ripa al fiume,</l>
<l>e le due Podestà sotto l'ombrella</l>
<l>miravano la giostra al chiaro lume;</l>
<l>videro Galeotto uscir di sella,</l>
<l>e vider l'altro con gentil costume</l>
<l>stendere al fren la generosa mano</l>
<l>e tenergli il destrier che gìa lontano.</l>
</lg>
<lg type="ottava">
<head>20</head>
<l>Galeotto confuso e vergognoso</l>
<l>lo scudo al vincitor partendo cesse,</l>
<l>nel cui lembo dorato e luminoso</l>
<l>subito il nome suo scritto si lesse.</l>
<l>In tanto un cavalier tutto pomposo</l>
<l>d'azzurro e d'oro una gran lancia eresse,</l>
<l>e un leardo corsier di chioma nera</l>
<l>spronò contra il campion de la riviera.</l>
</lg>
<lg type="ottava">
<head>21</head>
<l>Ruppe la lancia al sommo de lo scudo,</l>
<l>e fe' i tronchi ronzar per l'aria scura;</l>
<l>ma fu colto da lui d'un colpo crudo</l>
<l>che lo stese tra i fiori e la verdura:</l>
<l>cadde a pena, che trasse il ferro ignudo</l>
<l>e volle vendicar sua ria ventura;</l>
<l>ma l'altro si ritrasse, ed ecco un vento,</l>
<l>e fu ogni lume intorno a un soffio spento.</l>
</lg>
<lg type="ottava">
<head>22</head>
<l>E tremò l'isoletta, e fiamma viva</l>
<l>vomitando e tonando a un tempo fuore,</l>
<l>quindi un gigante orribile n'usciva</l>
<l>ch'a la terra ed al ciel mettea terrore;</l>
<l>questi al guerrier che contra lui veniva</l>
<l>s'aventò dispettoso, e con furore</l>
<l>lo ghermì come un pollo, e a spento lume</l>
<l>lui col cavallo arrandellò nel fiume;</l>
</lg>
<lg type="ottava">
<head>23</head>
<l>onde a fatica ei si salvò notando:</l>
<l>restò lo scudo, e 'n lui si lesse: «Irneo».</l>
<l>Allor di nuovo l'isola tremando</l>
<l>s'aperse, e il gran gigante in sé chiudeo;</l>
<l>e 'l chiaro lume, ch'era gito in bando,</l>
<l>tornò a le torce spente e l'accendeo;</l>
<l>tacque il tremito e 'l vento, e nuova giostra</l>
<l>chiamando, il cavalier fe' di sé mostra.</l>
</lg>
<lg type="ottava">
<head>24</head>
<l>Il terzo giostrator fu Valentino,</l>
<l>che passeggiando venne un destrier sauro;</l>
<l>e 'l quarto il valoroso Giacopino</l>
<l>sopra un ginetto altier del lito Mauro,</l>
<l>ch'avea ferrato il piè d'argento fino</l>
<l>e sella e fren di perle ornati e d'auro:</l>
<l>ma l'uno e l'altro uscì de l'isoletta</l>
<l>senza lo scudo, e dileguossi in fretta.</l>
</lg>
<lg type="ottava">
<head>25</head>
<l>Il quinto fu il signor di Livizzano,</l>
<l>ch'innamorato di Celinda altera</l>
<l>e per lei colto in fronte e messo al piano</l>
<l>ebbe a perir de la percossa fiera;</l>
<l>l'asta rotta si fesse, e 'l colpo strano</l>
<l>fe' le scheggie passar per la visiera,</l>
<l>ond'ei cadde trafitto il destro ciglio,</l>
<l>de l'occhio e de la vita a gran periglio.</l>
</lg>
<lg type="ottava">
<head>26</head>
<l>Il Potta rivoltato a Zaccaria</l>
<l>che gli sedea vicin, disse: — Messere,</l>
<l>quest'è certo un incanto e una malìa,</l>
<l>ognun quel cavalier farà cadere. —</l>
<l>Rispose il vecchio allor: — Per vita mia</l>
<l>ch'a me l'istesso par, né so vedere</l>
<l>che possan guadagnar questi briganti</l>
<l>a cozzar col demonio e con gl'incanti;</l>
</lg>
<lg type="ottava">
<head>27</head>
<l>però se stesse a me, farei divieto</l>
<l>che nessuno de' miei con lui giostrasse. —</l>
<l>Prese il Potta il consiglio, e fe' un decreto</l>
<l>che ne l'isola alcun più non entrasse,</l>
<l>e se ne stette poscia attento e cheto</l>
<l>mirando ciò che l'inimico oprasse,</l>
<l>e vide due, vestiti a bruno ed oro</l>
<l>appresentarsi co' cavalli loro.</l>
</lg>
<lg type="ottava">
<head>28</head>
<l>L'un d'essi corse, e tocco a pena fue</l>
<l>ch'uscì di sella e si distese al piano,</l>
<l>e pur mostrava a le sembianze sue</l>
<l>d'esser di core indomito e di mano;</l>
<l>secondò l'altro, e per la groppa in giue</l>
<l>restò cadendo al suo caval lontano:</l>
<l>risorse il primo, e a quel de la riviera</l>
<l>disse con voce e con sembianza altera:</l>
</lg>
<lg type="ottava">
<head>29</head>
<l>— Guerrier, se tu non sei per via d'incanto</l>
<l>prode con l'asta, or de l'arcion discendi</l>
<l>e con la spada che tu cigni a canto</l>
<l>a trarmi in cortesia d'inganno imprendi;</l>
<l>e s'hai timor di non turbar fra tanto</l>
<l>la giostra, a tuo piacer pugna e contendi,</l>
<l>pur ch'io ti provi un colpo o due col brando;</l>
<l>ecco lo scudo e più non t'addimando. —</l>
</lg>
<lg type="ottava">
<head>30</head>
<l>Rispose il cavalier de l'isoletta:</l>
<l>— A dismontar sarei forse ubbligato,</l>
<l>s'a combatter per odio o per vendetta</l>
<l>fossi venuto in questo campo armato;</l>
<l>a giostrar venni e solo amor m'alletta,</l>
<l>e 'l mio disegno a tutti ho palesato;</l>
<l>sì ch'io non son tenuto a uscir di questa,</l>
<l>per variar tenzone a tua richiesta.</l>
</lg>
<lg type="ottava">
<head>31</head>
<l>Ma perché non m'imputi a codardia</l>
<l>il rifiutar la prova de la spada,</l>
<l>lasciami terminar l'impresa mia,</l>
<l>poi ti risponderò come t'aggrada;</l>
<l>lo scudo se 'l mi chiedi in cortesia</l>
<l>io lo ti lascierò; per altra strada</l>
<l>non ti pensar di ritenerlo, o ch'io</l>
<l>a tuo voler sia per cangiar desio. —</l>
</lg>
<lg type="ottava">
<head>32</head>
<l>— Il cangerai — soggiunse — al tuo dispetto, —</l>
<l>l'altro guerrier — malvaggio incantatore. —</l>
<l>E del tronco de l'asta in su l'elmetto</l>
<l>ferillo, e trasse a un tempo il brando fuore;</l>
<l>tremò l'isola al colpo, e tremò il letto</l>
<l>del fiume, e sparve tosto ogni splendore;</l>
<l>balenò il cielo, e con orrendo scoppio</l>
<l>s'aprì la terra e n'uscì un fumo doppio.</l>
</lg>
<lg type="ottava">
<head>33</head>
<l>Sfavillò il fumo, ed ecco immantenente</l>
<l>due tori uscir d'insolita figura</l>
<l>che con occhi di foco e fiato ardente</l>
<l>parean seccare i fiori e la verdura:</l>
<l>s'uniro i due guerrier, tratte repente</l>
<l>le spade, e non mostrar di ciò paura.</l>
<l>Vengono i tori, e l'uno e l'altro campo</l>
<l>trema de gli occhi al formidabil lampo.</l>
</lg>
<lg type="ottava">
<head>34</head>
<l>Il cavalier de l'isoletta s'era</l>
<l>tratto in disparte a rimirar la guerra;</l>
<l>come saetta, l'una e l'altra fera</l>
<l>col biforcuto piè trita la terra:</l>
<l>s'apre a l'arrivo lor la coppia altera,</l>
<l>passa il corno incantato e non gli afferra;</l>
<l>menano entrambi, e 'l taglio de la spada</l>
<l>par che su lana o molle piuma cada.</l>
</lg>
<lg type="ottava">
<head>35</head>
<l>Tornano i tori, e i cavalier rivolti</l>
<l>son loro incontro e menano a la testa;</l>
<l>lampeggiaron le fronti ove fur colti,</l>
<l>ma l'impeto e 'l furor per ciò non resta:</l>
<l>i cavalier su 'l corno a forza tolti</l>
<l>fur portati nel fiume a gran tempesta;</l>
<l>restar gli scudi, e scritti i nomi loro</l>
<l>«Perinto» e «Periteo» ne gli orli d'oro.</l>
</lg>
<lg type="ottava">
<head>36</head>
<l>Balzar ne l'onda a precipizio i tori</l>
<l>co i cavalieri, e quivi uscir di vista:</l>
<l>si ravvivaro i soliti splendori,</l>
<l>depose il ciel quella sembianza trista;</l>
<l>l'isoletta cessò da' suoi tremori,</l>
<l>lieta tornando come prima in vista;</l>
<l>e 'l cavalier che ritirato s'era</l>
<l>tornò a mettersi in capo a la carriera.</l>
</lg>
<lg type="ottava">
<head>37</head>
<l>E nuova giostra in vano un pezzo attese,</l>
<l>ch'ognuno era confuso e spaventato,</l>
<l>fin che dal ponte un cavalier discese</l>
<l>maneggiando un corsier falbo dorato</l>
<l>che la briglia d'argento e 'l ricco arnese</l>
<l>avea d'oro trapunto e ricamato;</l>
<l>questi in pensier di cambiar lancia venne,</l>
<l>e ne fe' inchiesta, e la richiesta ottenne.</l>
</lg>
<lg type="ottava">
<head>38</head>
<l>Diede il segno la tromba: e come vanno</l>
<l>per gli campi de l'aria i lampi ardenti</l>
<l>ch'a terra e cielo e mar dar luogo fanno</l>
<l>e portano con lor grandine e venti,</l>
<l>tal vannosi i guerrier, con l'aste c'hanno</l>
<l>abbassate, a ferir gli elmi lucenti;</l>
<l>volar le scheggie e le faville al cielo,</l>
<l>né vi fu cor che non sentisse gielo.</l>
</lg>
<lg type="ottava">
<head>39</head>
<l>Cozzarono i destrier fronte con fronte,</l>
<l>e quel del cavalier de l'isoletta</l>
<l>lasciò col suo signor l'altro in un monte,</l>
<l>e via dritto passò come saetta.</l>
<l>Tosto risorse il cavalier del ponte</l>
<l>bramando far del suo caval vendetta:</l>
<l>e a nuova lancia il giostrator richiese,</l>
<l>ed ei gli fu di ciò molto cortese.</l>
</lg>
<lg type="ottava">
<head>40</head>
<l>Venne un altro corsier di pel roano,</l>
<l>e su montovvi il cavalier d'un salto;</l>
<l>sospese il fren con la sinistra mano</l>
<l>e con lo sprone il fe' guizzare in alto;</l>
<l>e poiché si rimise in capo al piano</l>
<l>lo sospinse di corso al fiero assalto;</l>
<l>ma nell'incontro fu toccato a pena</l>
<l>che si trovò rovescio in su l'arena.</l>
</lg>
<lg type="ottava">
<head>41</head>
<l>Levossi e disse: — Ecco lo scudo mio,</l>
<l>ch'or veggio che se' mago e incantatore,</l>
<l>né teco vo' né col demonio rio</l>
<l>mettere in compromesso il mio valore:</l>
<l>forse avverrà ch'ancor tu paghi il fio</l>
<l>per altre mani, e con tuo poco onore,</l>
<l>del mal acquisto; or qui ti resta intanto</l>
<l>col diavolo, ch'eletto hai per tuo santo. —</l>
</lg>
<lg type="ottava">
<head>42</head>
<l>De l'isola partissi in questo dire,</l>
<l>e ne lo scudo suo «Tognon» fu letto.</l>
<l>Dopo costui si vider comparire</l>
<l>due cavalier di generoso aspetto</l>
<l>che 'l giostratore andarono a ferire</l>
<l>l'un dopo l'altro con sembiante effetto;</l>
<l>rupper le lance ne l'argento terso,</l>
<l>e l'uno e l'altro si trovò riverso.</l>
</lg>
<lg type="ottava">
<head>43</head>
<l>Restar gli scudi, e «Paolo» e «Sagramoro»</l>
<l>ne gli orli impressi. Indi a giostrar si mosse</l>
<l>sovra un corsier di pel tra bigio e moro</l>
<l>un cavalier con piume bianche e rosse</l>
<l>e sopravesta di teletta d'oro</l>
<l>ricamata a troncon di perle grosse,</l>
<l>ch'una mano di paggi intorno avea</l>
<l>vestiti a superbissima livrea.</l>
</lg>
<lg type="ottava">
<head>44</head>
<l>Questi era un cavalier non più nomato,</l>
<l>figlio d'un romanesco ingannatore</l>
<l>che pria fu Rigattier, poi s'era dato</l>
<l>in campo Merlo a far l'agricoltore,</l>
<l>e 'l grano e le misure avea falsato</l>
<l>tanto che divenuto era signore;</l>
<l>e per aggiugner gloria al figlio altiero,</l>
<l>quivi dianzi il mandò per venturiero.</l>
</lg>
<lg type="ottava">
<head>45</head>
<l>Costui se 'n venìa gonfio come un vento,</l>
<l>teso ch'un pal di dietro aver parea.</l>
<l>Fu conosciuto a l'armi e al guarnimento</l>
<l>e a la superba sua ricca livrea.</l>
<l>Potrei rassomigliarlo a più di cento</l>
<l>di non forse inegual prosopopea;</l>
<l>ma toccherei un mal vecchio decrepito,</l>
<l>e la Zerbineria farebbe strepito.</l>
</lg>
<lg type="ottava">
<head>46</head>
<l>Ninfeggiò prima e passeggiò pian piano,</l>
<l>poi maneggiò il destriero a terra a terra,</l>
<l>in fin che si ridusse in capo al piano</l>
<l>dove s'avea da incominciar la guerra:</l>
<l>ecco la tromba, ecco con l'asta in mano</l>
<l>vien l'uno e l'altro, e fa tremar la terra;</l>
<l>risonarono i lidi a le percosse,</l>
<l>né a quell'incontro alcun di lor si mosse.</l>
</lg>
<lg type="ottava">
<head>47</head>
<l>Fu il primo cavalier ch'in sella stette</l>
<l>contra il campion mantenitor costui,</l>
<l>e ben maravigliar fe' più di sette</l>
<l>che non credean giammai questo di lui:</l>
<l>il cavalier de l'isola ristette</l>
<l>pensoso un poco, e favellò co' sui,</l>
<l>indi a le mosse ritornando, foro</l>
<l>lance più sode appresentate loro.</l>
</lg>
<lg type="ottava">
<head>48</head>
<l>Ma come l'altre si fiaccaro e fero</l>
<l>salire i tronchi a salutar le stelle,</l>
<l>piegossi l'uno e l'altro cavaliero</l>
<l>e fur per traboccar giù de le selle;</l>
<l>perdé le staffe il romanesco altiero,</l>
<l>e vide l'armi sue gittar fiammelle,</l>
<l>ma rinfrancossi al suon ch'intorno udiva</l>
<l>del nome suo da l'una e l'altra riva.</l>
</lg>
<lg type="ottava">
<head>49</head>
<l>Come si gonfia a l'Euro in un momento</l>
<l>il Mar Tirreno, e sbalza e fortuneggia,</l>
<l>così il cor di costui si gonfia al vento</l>
<l>del populare applauso, e ne folleggia;</l>
<l>va tronfio e pettoruto, e bada intento</l>
<l>a i saluti, a gli sguardi, e paoneggia;</l>
<l>e fatta c'ha di sé pomposa mostra,</l>
<l>nuova lancia richiede e nuova giostra.</l>
</lg>
<lg type="ottava">
<head>50</head>
<l>Fremean Perinto e Periteo di sdegno</l>
<l>che durasse costui tanto in arcione.</l>
<l>Quando diede la tromba il terzo segno</l>
<l>da la parte che guarda il padiglione,</l>
<l>poser le lance i cavalieri a segno,</l>
<l>e venner furiosi al paragone;</l>
<l>ma ne l'elmo colpito, il romanesco</l>
<l>finalmente caddé su l'erba al fresco.</l>
</lg>
<lg type="ottava">
<head>51</head>
<l>Di terra si levò tutto arrabbiato,</l>
<l>trasse la spada e sbudellò il destriero</l>
<l>come fosse il meschin del suo peccato</l>
<l>de la caduta sua l'autor primiero.</l>
<l>Indi al guerrier de l'isola voltato,</l>
<l>— Ti sarà, disse, d'aspettar mestiero,</l>
<l>ch'uno scudo i' ti dia d'altro lavoro,</l>
<l>ché questo i' nol darei per un tesoro. —</l>
</lg>
<lg type="ottava">
<head>52</head>
<l>Sorrise il giostratore, e disse: — Questo</l>
<l>teco giostrando ho vinto, e questo voglio.</l>
<l>Il mio val più del tuo, né saria onesto</l>
<l>che ti volessi anch'io cambiare il foglio. —</l>
<l>Rispose il romanesco: — I' ti protesto</l>
<l>che lo difenderò sì come i' soglio. —</l>
<l>E tratto il brando, al solito costume</l>
<l>si scosse il suol, ma non si spense il lume.</l>
</lg>
<lg type="ottava">
<head>53</head>
<l>E un asinello uscì, che due stivali</l>
<l>per orecchie e una trippa avea per coda;</l>
<l>con l'orecchie ferìa colpi mortali,</l>
<l>e la coda inzuppata era di broda;</l>
<l>terribil voce avea, calci mortali,</l>
<l>la pelle d'un diamante era più soda;</l>
<l>e sempre che ferir potea d'appresso,</l>
<l>balestrava col cul pallotte a lesso.</l>
</lg>
<lg type="ottava">
<head>54</head>
<l>Parean polpette cotte ne l'inchiostro,</l>
<l>e appestavano un miglio di lontano.</l>
<l>Titta di Cola s'affrontò col mostro,</l>
<l>che tal nomossi il cavalier romano,</l>
<l>e gli fu d'altro che di perle e d'ostro</l>
<l>ricamato il vestito a piena mano;</l>
<l>egli del brando a quella bestia mena,</l>
<l>ma segna il pelo ove lo coglie a pena.</l>
</lg>
<lg type="ottava">
<head>55</head>
<l>L'asino un par di calci gli appresenta,</l>
<l>indi mena la coda agile e presta;</l>
<l>apre a un tempo la canna, e lo sgomenta</l>
<l>co i ragli che tremar fan la foresta;</l>
<l>sbatte l'orecchie, e di ferir non lenta</l>
<l>or le spalle, or i fianchi, ora la testa;</l>
<l>volta la poppa e tuona, e a l'improviso</l>
<l>fulmina, e a fresco gli dipinge il viso.</l>
</lg>
<lg type="ottava">
<head>56</head>
<l>Il buon roman, che la tempesta sente,</l>
<l>getta lo scudo ed a fuggir si pone;</l>
<l>rise il mantenitor dirottamente,</l>
<l>e tornò in su le mosse al padiglione.</l>
<l>Ma già la Notte il carro a l'occidente</l>
<l>volgea, né compariva altro campione:</l>
<l>ond'ei si chiuse ne la tenda, e 'n tanto</l>
<l>dieron principio i galli al primo canto.</l>
</lg>
<lg type="ottava">
<head>57</head>
<l>Il dì seguente il giostrator si stette</l>
<l>nel padiglione, e non fe' mostra alcuna:</l>
<l>ma poi ch'usciro i gufi e le civette</l>
<l>su per gli tetti a salutar la luna,</l>
<l>a suon di trombe con nov'armi elette</l>
<l>anch'egli fe' vedersi in veste bruna,</l>
<l>bruno il cimiero e bruno il guarnimento:</l>
<l>ma bianco era il destrier più che l'argento.</l>
</lg>
<lg type="ottava">
<head>58</head>
<l>E i paggi, che servian per candelieri,</l>
<l>dove dianzi parean de la Guinea,</l>
<l>parean scesi dal cielo angeli veri,</l>
<l>e come i visi ancor cangiar livrea:</l>
<l>tutti comparver con vestiti neri</l>
<l>in calze a tagli, onde a veder correa</l>
<l>con voglia ingorda la milizia tosca</l>
<l>tirata dal favor de l'aria fosca.</l>
</lg>
<lg type="ottava">
<head>59</head>
<l>E 'l giovine Averardo, il qual non s'era</l>
<l>fin allor visto appresentarsi in mostra,</l>
<l>fu il primo a comparir su la riviera</l>
<l>e 'l primo a uscir di sella in quella giostra:</l>
<l>diede lo scudo e alzossi la visiera,</l>
<l>e si fermò nella fiorita chiostra</l>
<l>a ragionar co' paggi e a fare inchiesta</l>
<l>del nome del guerriero e di sua gesta.</l>
</lg>
<lg type="ottava">
<head>60</head>
<l>Da molti lumi intanto accompagnata,</l>
<l>de l'isola era uscita una donzella</l>
<l>in abito stranier candido ornata,</l>
<l>e di maniere accorte e 'n viso bella,</l>
<l>e venne ove Renoppia era attendata</l>
<l>con due scudieri e con due paggi in sella,</l>
<l>e gli acquistati scudi appresentolle,</l>
<l>e in nome del guerrier poscia narrolle:</l>
</lg>
<lg type="ottava">
<head>61</head>
<l>che la fama l'avea del suo valore,</l>
<l>quel dì ch'armata in su la riva corse</l>
<l>e l'esercito ostil già vincitore</l>
<l>sostenne, e mise la vittoria in forse,</l>
<l>quivi condotto a far sol per suo amore</l>
<l>la bella giostra e in avventura a porse;</l>
<l>onde chiedea che non s'avesse a sdegno</l>
<l>che gli scaldasse il cor foco sì degno.</l>
</lg>
<lg type="ottava">
<head>62</head>
<l>Vergognosa Renoppia e sdegnosetta:</l>
<l>— Ruffianella mia, disse, a l'aria, a i venti</l>
<l>meco il vostro guerrier l'arti sue getta,</l>
<l>ch'io non fui vaga mai d'incantamenti:</l>
<l>ma voi che siete bella e giovinetta,</l>
<l>e che con lui vi state a lumi spenti,</l>
<l>perché lasciate voi che i premi vostri</l>
<l>v'escan di mano e che per altra giostri? —</l>
</lg>
<lg type="ottava">
<head>63</head>
<l>— Serva son io, rispose la donzella,</l>
<l>e troppa per me fora alta mercede;</l>
<l>possiede il mio signor terre e castella,</l>
<l>né inchinerebbe a la mia sorte il piede. —</l>
<l>Renoppia allora, astuta come bella,</l>
<l>— Se questo è, soggiungea, fategli fede</l>
<l>ch'io mi chiamo ubbligata a quel valore</l>
<l>che mostra con la lancia in farmi onore.</l>
</lg>
<lg type="ottava">
<head>64</head>
<l>E se ben forse avrei più caro avuto</l>
<l>ch'in soccorso de' nostri a vero Marte</l>
<l>con l'armi per mio amor fosse venuto</l>
<l>senza apparecchio alcun di magic'arte,</l>
<l>pur l'affetto gradisco e lo saluto,</l>
<l>e questa gli darete da mia parte. —</l>
<l>E di seno, a quel dir, senza intervallo</l>
<l>si trasse una crocetta di cristallo,</l>
</lg>
<lg type="ottava">
<head>65</head>
<l>dov'era un dente di san Gemignano,</l>
<l>e Papa Onorio l'avea benedetta:</l>
<l>e finse porla a la donzella in mano,</l>
<l>che la desse al guerrier de l'isoletta;</l>
<l>ma quella sparve come un sogno vano</l>
<l>al subito toccar de la crocetta,</l>
<l>e sparvero con lei paggi e scudieri,</l>
<l>e rimasero sol gli scudi veri.</l>
</lg>
<lg type="ottava">
<head>66</head>
<l>Lesse i nomi Renoppia, e quelli rese</l>
<l>ch'esser trovò de' cavalieri amici,</l>
<l>gli altri di ritener consiglio prese</l>
<l>come spoglie e trofei de' suoi nemici.</l>
<l>Intanto il giostrator seguìa sue imprese</l>
<l>con gli usati successi ognor felici,</l>
<l>quand'un guerriero ignoto in veste gialla</l>
<l>al ponte capitò su una cavalla.</l>
</lg>
<lg type="ottava">
<head>67</head>
<l>La lancia lunga più d'ogn'altra avea</l>
<l>due palmi, e una pantera in su l'elmetto,</l>
<l>ma sospeso venìa sì che parea</l>
<l>ch'andasse a quell'impresa al suo dispetto:</l>
<l>sonar le trombe, e 'l suon che gli altri fea</l>
<l>dentro brillar, fe' in lui contrario effetto;</l>
<l>corre, ma sembra a i timidi atti fuore</l>
<l>portato dal destrier, non già dal core.</l>
</lg>
<lg type="ottava">
<head>68</head>
<l>Pur si ristrigne ne gli arcioni, e abbassa</l>
<l>la lancia in su la resta, e gli occhi serra</l>
<l>in arrivando, e i denti strigne, e passa</l>
<l>come chi va sol per vergogna in guerra,</l>
<l>e a quell'incontro l'inimico lassa</l>
<l>con maraviglia de' due campi in terra.</l>
<l>Allor tutta s'udì quella riviera</l>
<l>gridar: — Viva il campion de la pantera. —</l>
</lg>
<lg type="ottava">
<head>69</head>
<l>Ed ei maravigliando al suon rivolto</l>
<l>vide l'emulo suo giacer disteso,</l>
<l>onde di sé per allegrezza tolto</l>
<l>fermossi a riguardar tutto sospeso.</l>
<l>Ma l'abbattuto, a l'infiammato volto</l>
<l>mostrando il cor di fiero sdegno acceso,</l>
<l>ratto risorse, e con un piè percosse</l>
<l>la terra e 'ntorno il pian tutto si scosse.</l>
</lg>
<lg type="ottava">
<head>70</head>
<l>E s'estinsero i lumi, e 'l padiglione</l>
<l>sparve fra tuoni e lampi in un baleno,</l>
<l>e l'Isoletta diventò un barcone</l>
<l>colmo di stabbio, di fascine e fieno:</l>
<l>né rimasero in esso altre persone</l>
<l>di tante, onde pur dianzi era ripieno,</l>
<l>che 'l cavalier vittorioso e un nano</l>
<l>ch'avea uno scudo e una lanterna in mano.</l>
</lg>
<lg type="ottava">
<head>71</head>
<l>E lo scudo porgendo al cavaliere</l>
<l>— Questo è il premio, dicea, del vincitore</l>
<l>tratto da la colonna, e in tuo potere</l>
<l>lasciato al dipartir dal mio signore,</l>
<l>che per ragion di cortesia ti chere</l>
<l>che, come l'hai de l'alto tuo valore,</l>
<l>così ti piaccia ancor farlo avisato</l>
<l>del nome e de la patria onde se' nato. —</l>
</lg>
<lg type="ottava">
<head>72</head>
<l>Ringalluzzossi il cavaliero e al nano</l>
<l>rispose: — Al tuo signor riferir puoi</l>
<l>che la mia stirpe vien dal lito ispano,</l>
<l>ed è famosa oltre i confini eoi:</l>
<l>quel Don Chisotto in armi sì sovrano,</l>
<l>principe de gli erranti e de gli eroi,</l>
<l>generò di straniera inclita madre</l>
<l>don Flegetonte il bel, che fu mio padre.</l>
</lg>
<lg type="ottava">
<head>73</head>
<l>Questi in Italia poscia ebbe domìno</l>
<l>e si fe' in ogni parte memorando,</l>
<l>solo a la gloria sua mancò Turpino</l>
<l>che scrivesse di lui come d'Orlando.</l>
<l>Eroe non l'agguagliò né paladino,</l>
<l>e sol cedé al valor di questo brando;</l>
<l>e perché cosa occulta non rimagna,</l>
<l>digli ch'io sono il Conte di Culagna.</l>
</lg>
<lg type="ottava">
<head>74</head>
<l>Ma poi ch'ho soddisfatto al tuo desìo</l>
<l>e t'ho dato di me notizia intera,</l>
<l>resta ch'ancor tu soddisfaccia al mio</l>
<l>in dirmi il nome e la sua stirpe vera. —</l>
<l>Rispose il nano: — Informerotti anch'io</l>
<l>di quel che brami, usciam de la riviera</l>
<l>ché tanti cavalier che colà vedi</l>
<l>bramano anch'essi quel che tu mi chiedi. —</l>
</lg>
<lg type="ottava">
<head>75</head>
<l>Giunser del fiume in su la destra sponda</l>
<l>dove molti guerrier facean soggiorno,</l>
<l>che, subito che 'l nano uscì de l'onda,</l>
<l>gli furon tutti a interrogarlo intorno.</l>
<l>Egli che lingua avea pronta e faconda,</l>
<l>fermando il piede: — A voi, disse, ritorno</l>
<l>per sodisfare a la comune voglia:</l>
<l>state or a udir, né alcun di me si doglia.</l>
</lg>
<lg type="ottava">
<head>76</head>
<l>Poi che de la città cacciati foro</l>
<l>gli Aigoni dal furor de' Ghibellini,</l>
<l>e 'l Conte di Vallestra capo loro</l>
<l>uscì con gli altri anch'ei fuor de' confini,</l>
<l>trovò per arte magica un tesoro,</l>
<l>e fe' ne' monti al suo castel vicini</l>
<l>una grotta incantata, ove gran parte</l>
<l>del tempo stassi esercitando l'arte.</l>
</lg>
<lg type="ottava">
<head>77</head>
<l>Quivi un figliol di tenerella etate</l>
<l>ch'unico egli ha, detto Melindo, e' tiene;</l>
<l>le cui maniere nobili e lodate</l>
<l>destan nel vecchio padre amor e spene.</l>
<l>Questi, uditi i costumi e la beltate</l>
<l>e 'l valor che mostrò su queste arene</l>
<l>una donzella in questo proprio loco,</l>
<l>arse per lei d'inestinguibil foco;</l>
</lg>
<lg type="ottava">
<head>78</head>
<l>e con prieghi e sospir dal padre ottenne</l>
<l>di comparire a far qui di sé mostra;</l>
<l>onde su l'isoletta in campo venne</l>
<l>armato a mantener la bella giostra.</l>
<l>Ma il timoroso vecchio, a cui sovvenne</l>
<l>l'età ineguale a la possanza vostra,</l>
<l>fece un incanto ch'esser perditore</l>
<l>per forza non potea né per valore.</l>
</lg>
<lg type="ottava">
<head>79</head>
<l>Fu l'incanto ch'ei fe' con tal riguardo</l>
<l>che non potea cader Melindo a terra,</l>
<l>se non venìa un guerrier tanto codardo</l>
<l>che non trovasse paragone in terra:</l>
<l>e quanto più l'incontro era gagliardo,</l>
<l>tanto meglio il fanciul vincea la guerra,</l>
<l>come il ferir del fulmine che spezza</l>
<l>con più furor dov'è maggior durezza.</l>
</lg>
<lg type="ottava">
<head>80</head>
<l>L'aste, il cavallo e l'armi onde guernito</l>
<l>era il fanciul, tutte incantate avea;</l>
<l>e chi traea la spada era spedito,</l>
<l>ché de l'isola a forza uscir dovea:</l>
<l>il cambiar lancia era miglior partito,</l>
<l>ma non per questo il cavalier vincea,</l>
<l>se non era di forza e di valore</l>
<l>più d'ogn'altro a Melindo inferiore. —</l>
</lg>
<lg type="ottava">
<head>81</head>
<l>Qui tacque il nano, e 'n giubilo fu volto</l>
<l>de gli abbattuti il mal concetto sdegno.</l>
<l>Ma il Conte di Culagna increspò il volto,</l>
<l>e ritirando il passo e d'ira pregno</l>
<l>trasse la spada, e a quel piccin rivolto</l>
<l>che di timore alcun non facea segno</l>
<l>— Tu menti, disse, menzognier villano,</l>
<l>e te lo manterrò con questa in mano.</l>
</lg>
<lg type="ottava">
<head>82</head>
<l>Tu vorresti macchiar la mia vittoria;</l>
<l>ma non la macchierai, brutto scrignuto,</l>
<l>ché già nota per tutto è la mia gloria,</l>
<l>né scusa ha il tuo signor vinto e abbattuto. —</l>
<l>Non volle il Nano entrar seco in istoria,</l>
<l>ma fatto a que' Signori umil saluto,</l>
<l>al Conte che seguiva il suo costume</l>
<l>rispose: — Buona notte — e spense il lume.</l>
</lg>
</div1>

<div1 type="canto">
<head>CANTO X</head>
<argument>
<lg type="ottava">
<head>ARGOMENTO</head>
<l rend="italic">A Napoli se 'n va la dea d'amore,</l>
<l rend="italic">e 'l principe Manfredi a l'armi accende.</l>
<l rend="italic">Al Conte di Culagna infiamma il core</l>
<l rend="italic">Renoppia, che di lui gioco si prende:</l>
<l rend="italic">ei d'uccider la moglie entra in umore</l>
<l rend="italic">con veleno, e sé stesso incauto offende.</l>
<l rend="italic">Fugge la moglie al campo, e si procaccia</l>
<l rend="italic">d'amante, e fagli al fin le corna in faccia.</l>
</lg>
</argument>

<lg type="ottava">
<head>1</head>
<l>Il carro de la Notte era già fuora</l>
<l>del cerchio che divide Africa e Spagna,</l>
<l>e non dormiva e non posava ancora</l>
<l>il glorioso Conte di Culagna;</l>
<l>va tra sé rivolgendo ad ora ad ora</l>
<l>con quant'onore in campo egli rimagna,</l>
<l>poiché mercé di sua felice stella</l>
<l>l'incantato guerrier tratto ha di sella.</l>
</lg>
<lg type="ottava">
<head>2</head>
<l>Quindi pensando a la cagion che spinto</l>
<l>Melindo avea su 'l favoloso legno,</l>
<l>pargli non pur del ricco scudo vinto,</l>
<l>ma de la bella donna esser più degno:</l>
<l>gli somministra il naturale istinto</l>
<l>e la ragion del suo elevato ingegno,</l>
<l>che poiché 'l campo il cavalier gli cede</l>
<l>d'ogn'onor, d'ogni premio il lascia erede.</l>
</lg>
<lg type="ottava">
<head>3</head>
<l>E su questo pensier vaneggia in guisa,</l>
<l>che di Renoppia già si finge amante,</l>
<l>e le bellezze sue fra sé divisa</l>
<l>cupidamente, e n'arde in un istante:</l>
<l>or ne' begli occhi suoi tutto s'affisa,</l>
<l>or ne gli atti leggiadri, or nel sembiante;</l>
<l>e come lusingando il va la speme,</l>
<l>or gioisce, or sospira, or brama, or teme.</l>
</lg>
<lg type="ottava">
<head>4</head>
<l>Moglie giovane e bella ei possedea,</l>
<l>ma ogni pensier di lei se n'è fuggito,</l>
<l>e in questo nuovo amor s'interna e bea</l>
<l>tanto, che pargli il ciel toccar col dito:</l>
<l>così la carne già ch'in bocca avea</l>
<l>su 'l fiume il can d'Esopo, un dì schernito</l>
<l>lasciò cader nel fuggitivo umore,</l>
<l>per prender l'ombra sua ch'era maggiore.</l>
</lg>
<lg type="ottava">
<head>5</head>
<l>Tutta la notte andò girando il Conte</l>
<l>le piume, senza mai prender riposo;</l>
<l>e Febo già con l'infiammata fronte</l>
<l>rimovendo dal ciel l'aer ombroso,</l>
<l>colta l'Aurora avea su l'orizonte</l>
<l>ignuda in braccio al suo Titon geloso;</l>
<l>ond'ella rossa in volto, alzando il petto</l>
<l>con la camicia in man fuggia del letto:</l>
</lg>
<lg type="ottava">
<head>6</head>
<l>quand'il Conte levato anch'egli mosse</l>
<l>colà dove Renoppia era attendata,</l>
<l>cantando a l'improviso a note grosse</l>
<l>sopra una chitariglia discordata;</l>
<l>e giudicando che la lingua fosse</l>
<l>di gran momento a intenerir l'amata,</l>
<l>s'affaticava in trovar voci elette</l>
<l>di quelle che i Toscan chiamano prette.</l>
</lg>
<lg type="ottava">
<head>7</head>
<l>— O, diceva, bellor de l'universo,</l>
<l>ben meritata ho vostra beninanza:</l>
<l>ché 'l prode battaglier cadde riverso,</l>
<l>e perdé l'amorosa e la burbanza.</l>
<l>Già l'ariento del palvese terso</l>
<l>non mi brocciò a pugnar per desianza,</l>
<l>ma di vostra parvenza il bel chiarore,</l>
<l>sol per vittoriare il vostro quore. —</l>
</lg>
<lg type="ottava">
<head>8</head>
<l>Così cantava il Conte innamorato</l>
<l>a lei che del suo amor fra sé ridea.</l>
<l>Ma Venere fra tanto in altro lato</l>
<l>le campagne del mar lieta scorrea:</l>
<l>un mirabil legnetto apparecchiato</l>
<l>a la foce de l'Arno in fretta avea,</l>
<l>e movea quindi a la riviera amena</l>
<l>de la real città de la Sirena,</l>
</lg>
<lg type="ottava">
<head>9</head>
<l>per incitar il Principe novello</l>
<l>di Taranto ad armar gente da guerra,</l>
<l>e liberar di prigionia il fratello</l>
<l>che chiuso sta ne la nemica terra.</l>
<l>Entra ne l'onda il vascelletto snello,</l>
<l>spiega la vela un miglio o due da terra;</l>
<l>siede in poppa la dea, chiusa d'un velo</l>
<l>azzurro e d'oro a gli uomini ed al cielo.</l>
</lg>
<lg type="ottava">
<head>10</head>
<l>Capraia adietro e la Gorgona lassa,</l>
<l>e prende in giro a la sinistra l'onda,</l>
<l>quinci Livorno, e quindi l'Elba passa</l>
<l>d'ampie vene di ferro ognor feconda;</l>
<l>la distrutta Faleria in parte bassa</l>
<l>vede, e Piombino in su la manca sponda,</l>
<l>dov'oggi il mare adombra il monte e 'l piano</l>
<l>l'aquila del gran Re de l'Oceàno.</l>
</lg>
<lg type="ottava">
<head>11</head>
<l>Tremolavano i rai del sol nascente</l>
<l>sovra l'onde del mar purpuree e d'oro,</l>
<l>e in veste di zaffiro il ciel ridente</l>
<l>specchiar parea le sue bellezze in loro:</l>
<l>d'Africa i venti fieri e d'Oriente</l>
<l>de le fatiche lor prendean ristoro,</l>
<l>e co' sospiri suoi soavi e lieti</l>
<l>sol Zefiro increspava il lembo a Teti.</l>
</lg>
<lg type="ottava">
<head>12</head>
<l>Al trapassar de la beltà divina</l>
<l>la Fortuna d'amor passa e s'asconde,</l>
<l>l'ondeggiar de la placida marina</l>
<l>baciando va l'inargentate sponde.</l>
<l>Ardon d'amore i pesci, e la vicina</l>
<l>spiaggia languisce invidiando a l'onde,</l>
<l>e stanno gli Amoretti ignudi intenti</l>
<l>a la vela, al governo, a i remi, a i venti.</l>
</lg>
<lg type="ottava">
<head>13</head>
<l>Quinci e quindi i delfini a schiere a schiere</l>
<l>fanno la scorta al bel legnetto adorno,</l>
<l>e le ninfe del mar pronte e leggiere</l>
<l>corron danzando e festeggiando intorno;</l>
<l>vede l'Umbrone ove sboccando ei pere</l>
<l>e l'isola del Giglio a mezzo giorno,</l>
<l>e in dirupata e ruinosa sede</l>
<l>monte Argentaro in mezzo a l'onde vede.</l>
</lg>
<lg type="ottava">
<head>14</head>
<l>Quindi s'allarga in su la destra mano,</l>
<l>e lascia il porto d'Ercole a mancina;</l>
<l>vede Civitavecchia, e di lontano</l>
<l>biancheggiar tutto il lido e la marina.</l>
<l>Giaceva allora il porto di Traiano</l>
<l>lacero e guasto in misera ruina:</l>
<l>strugge il tempo le torri e i marmi solve</l>
<l>e le machine eccelse in poca polve.</l>
</lg>
<lg type="ottava">
<head>15</head>
<l>Già la foce del Tebro era non lunge,</l>
<l>quando si risvegliò Libecchio altiero</l>
<l>che 'n Libia regna, e dove al lido giunge,</l>
<l>travalca sopra il mar superbo e fiero:</l>
<l>vede l'argentea vela, e come il punge</l>
<l>un temerario suo vano pensiero,</l>
<l>vola a saper che porti il vago legno,</l>
<l>e intende ch'è la dea del terzo regno.</l>
</lg>
<lg type="ottava">
<head>16</head>
<l>Onde orgoglioso, e come invidia il muove,</l>
<l>a Zefiro si volge e grida: — O resta,</l>
<l>o io ti caccierò nel centro dove</l>
<l>non ardirai mai più d'alzar la testa;</l>
<l>a te la figlia del superno Giove</l>
<l>non tocca di condur, mia cura è questa,</l>
<l>va' tu a condur le rondini al passaggio,</l>
<l>e a far innamorar gli asini il maggio. —</l>
</lg>
<lg type="ottava">
<head>17</head>
<l>Zefiro, ch'assalito a l'improviso</l>
<l>da l'emulo maggior quivi si mira,</l>
<l>ne manda in fretta al suo fratello aviso,</l>
<l>che su l'Alpi dormiva, e 'l piè ritira:</l>
<l>corre Aquilon, tutto turbato in viso,</l>
<l>ch'ode l'insulto, e freme di tant'ira</l>
<l>che fa i tetti cader, gli arbori svelle,</l>
<l>e la rena del mar caccia a le stelle.</l>
</lg>
<lg type="ottava">
<head>18</head>
<l>Libecchio che venir muggiando insieme</l>
<l>i due fratelli di lontano vede,</l>
<l>si prepara a l'assalto, e già non teme</l>
<l>del nemico furor, né il campo cede;</l>
<l>tutte raguna le sue forze estreme,</l>
<l>e dal lido african sciogliendo il piede,</l>
<l>chiama in aiuto anch'ei di sua follia</l>
<l>Sirocco regnator de la Soria.</l>
</lg>
<lg type="ottava">
<head>19</head>
<l>Vien Sirocco veloce, onde s'accende</l>
<l>una fiera battaglia in mezzo a l'onde;</l>
<l>si turba il ciel, si turba l'aria, e stende</l>
<l>densa tela di nubi e 'l sol nasconde;</l>
<l>fremono i venti e 'l mar con voci orrende,</l>
<l>risonano percosse ambe le sponde,</l>
<l>e par che muova a' suoi fratelli guerra</l>
<l>l'ondoso scotitor de l'ampia terra.</l>
</lg>
<lg type="ottava">
<head>20</head>
<l>Si spezzano le nubi e foco n'esce</l>
<l>che scorre i campi del celeste regno,</l>
<l>il foco e l'aria e l'acqua e 'l ciel si mesce,</l>
<l>non han più gli elementi ordine o segno;</l>
<l>s'odono orrendi tuoni, ognor più cresce</l>
<l>de' fieri venti il furibondo sdegno,</l>
<l>increspa e inlividisce il mar la faccia</l>
<l>e l'alza contra il ciel che lo minaccia.</l>
</lg>
<lg type="ottava">
<head>21</head>
<l>Già s'ascondeva d'Ostia il lido basso,</l>
<l>e 'l porto d'Anzio di lontan surgea,</l>
<l>quando sentì il romor, vide il fracasso</l>
<l>che 'l ciel turbava e 'l mar, la bella dea:</l>
<l>vide fuggirsi a frettoloso passo</l>
<l>le ninfe dal furor de la marea;</l>
<l>onde tutta sdegnosa aperse il velo</l>
<l>e dimostrò le sue bellezze al cielo.</l>
</lg>
<lg type="ottava">
<head>22</head>
<l>E minacciando le tempeste algenti</l>
<l>e le procelle e i turbini sonanti,</l>
<l>cacciò del ciel le nubi, e gli elementi</l>
<l>tranquillò co' begli occhi e co' sembianti.</l>
<l>Corsero tutti ad inchinarla i venti</l>
<l>a le minacce sue cheti e tremanti;</l>
<l>ella in Libecchio sol le luci affisse,</l>
<l>e mordendosi il dito irata disse:</l>
</lg>
<lg type="ottava">
<head>23</head>
<l>— Moro, can, senza legge e senza fede,</l>
<l>t'insegnerò, con queste tue contese,</l>
<l>come si tratta meco e si procede,</l>
<l>e ti farò tornare in tuo paese. —</l>
<l>Quel s'inginocchia e bacia il divin piede</l>
<l>chiede perdon de l'impensate offese,</l>
<l>e fa partendo in Africa passaggio:</l>
<l>segue la navicella il suo viaggio.</l>
</lg>
<lg type="ottava">
<head>24</head>
<l>Le donne di Nettun vede su 'l lito</l>
<l>in gonna rossa e col turbante in testa;</l>
<l>rade il porto d'Astura, ove tradito</l>
<l>fu Corradin ne la sua fuga mesta:</l>
<l>or l'esempio crudele ha Dio punito</l>
<l>ché la terra distrutta e inculta resta;</l>
<l>quindi Monte Circello orrido appare</l>
<l>col capo in cielo e con le piante in mare.</l>
</lg>
<lg type="ottava">
<head>25</head>
<l>S'avanza, e rimaner quinci in disparte</l>
<l>vede Ponzia diserta e Palmarola,</l>
<l>che furon già de la città di Marte</l>
<l>prigioni illustri in parte occulta e sola.</l>
<l>Varie torri su 'l lido erano sparte:</l>
<l>la vaga prora le trascorre e vola,</l>
<l>e passa Terracina, e di lontano</l>
<l>vede Gaeta a la sinistra mano.</l>
</lg>
<lg type="ottava">
<head>26</head>
<l>Lascia Gaeta, e su per l'onda corre</l>
<l>tanto ch'arriva a Procida e la rade,</l>
<l>indi giugne a Puzzòlo, e via trascorre,</l>
<l>Puzzòlo che di solfo ha le contrade;</l>
<l>quindi s'andava in Nisida a raccorre,</l>
<l>e a Napoli scoprìa l'alta beltade;</l>
<l>onde dal porto suo parea inchinare</l>
<l>la regina del mar, la dea del mare.</l>
</lg>
<lg type="ottava">
<head>27</head>
<l>Da Nisida la dea spedisce un messo</l>
<l>al principe Manfredi, e 'n terra scende,</l>
<l>e cangia volto, e 'l bel sembiante espresso</l>
<l>de la Contessa di Caserta prende.</l>
<l>Il Principe e costei d'un padre stesso</l>
<l>nacquero, se la fama il vero intende,</l>
<l>ma di madri diverse, e fur nudriti</l>
<l>per alcun tempo in differenti liti.</l>
</lg>
<lg type="ottava">
<head>28</head>
<l>Condotti in corte poi fanciulli ancora</l>
<l>ne l'albergo real crebbero insieme</l>
<l>senza riguardo, in fin che venne l'ora</l>
<l>che 'l fior di nostra età spunta col seme;</l>
<l>erano gli anni quasi uguali, e allora</l>
<l>de l'uno e l'altro le bellezze estreme:</l>
<l>onde il fraterno amor, non so dir come,</l>
<l>strano incendio divenne e cangiò nome.</l>
</lg>
<lg type="ottava">
<head>29</head>
<l>Sospettonne osservando i gesti e i visi</l>
<l>il padre, e maritò la giovinetta:</l>
<l>ma i corpi fur, non gli animi divisi,</l>
<l>e restò l'alma in servitù ristretta.</l>
<l>Or che vede venir con lieti avisi</l>
<l>Manfredi il messaggier da l'isoletta,</l>
<l>cuopre la poppa d'una navicella,</l>
<l>e solo e chiuso va da la sorella.</l>
</lg>
<lg type="ottava">
<head>30</head>
<l>Trovolla a piè d'una distrutta rocca,</l>
<l>che passeggiava in un giardino ameno;</l>
<l>subito scende, e come amore il tocca</l>
<l>corre e l'abbraccia e la si strigne al seno,</l>
<l>e la bacia ne gli occhi e ne la bocca,</l>
<l>e da la dea d'Amor tanto veleno</l>
<l>con que' baci rapisce e tanto foco,</l>
<l>che tutto avvampa e non ritrova loco.</l>
</lg>
<lg type="ottava">
<head>31</head>
<l>Volea iterar gli abbracciamenti e i baci,</l>
<l>ma con la bella man la dea s'oppose,</l>
<l>e respignendo l'avide e mordaci</l>
<l>labbia, si tinse di color di rose.</l>
<l>— Frenate, signor mio, le mani audaci</l>
<l>e le voglie, dicea, libidinose;</l>
<l>ché non son questi a gli andamenti, a i cenni</l>
<l>baci fraterni, e udite perch'io venni. —</l>
</lg>
<lg type="ottava">
<head>32</head>
<l>Il Principe ristette: ed ella, poi</l>
<l>che d'Enzio il fiero caso ebbe narrato,</l>
<l>ch'estinto il fior de' cavalieri suoi</l>
<l>prigioniero pugnando era restato,</l>
<l>le lagrime asciugando: — Or, disse, a voi</l>
<l>che mio padre in sua vece ha qui lasciato,</l>
<l>tocca mostrar, s'in voi non mente il sangue,</l>
<l>che la destra di Svevia ancor non langue.</l>
</lg>
<lg type="ottava">
<head>33</head>
<l>Voi che reggete il fren di questo regno</l>
<l>potete vendicar di nostro padre</l>
<l>e di nostro fratel l'obbrobrio indegno,</l>
<l>armando in terra e in mar diverse squadre.</l>
<l>Né già più glorioso o bel disegno</l>
<l>né più famose prove e più leggiadre</l>
<l>poteva in terra o in mar da parte alcuna</l>
<l>al valor vostro appresentar fortuna.</l>
</lg>
<lg type="ottava">
<head>34</head>
<l>Io, se non fossi donna, andrei con questa</l>
<l>mano a spianar le temerarie mura,</l>
<l>né vorrei che giammai l'iniqua gesta</l>
<l>si vantasse d'aver parte sicura,</l>
<l>se prima non venisse in umil vesta</l>
<l>con una fune al collo o la cintura</l>
<l>a chiedermi perdono e a consegnarmi</l>
<l>il mio fratello e la cittade e l'armi.</l>
</lg>
<lg type="ottava">
<head>35</head>
<l>Ah Dio! perché fui donna, o non usai</l>
<l>a l'armi, al sangue anch'io la destra molle? —</l>
<l>Qui sfavillò di sì cocenti rai,</l>
<l>che trafisse il meschin ne le midolle.</l>
<l>Trema il cor come fronda; e tutto omai</l>
<l>fuor di ghiaccio rassembra e dentro bolle:</l>
<l>vorrìa stender la man, vorrìa rapire;</l>
<l>ma un segreto terror smorza l'ardire.</l>
</lg>
<lg type="ottava">
<head>36</head>
<l>Al fin con voce tremula risponde:</l>
<l>— Sorella mia, reina mia, dea mia,</l>
<l>andrò nel foco, andrò per mezzo a l'onde,</l>
<l>e nel centro per voi, s'al centro è via.</l>
<l>Lo scettro di mio padre in queste sponde,</l>
<l>con libero voler, tutto ho in balìa:</l>
<l>disponetene voi come v'aggrada,</l>
<l>ché vostro è questo core e questa spada. —</l>
</lg>
<lg type="ottava">
<head>37</head>
<l>Così dicendo apre le braccia e crede</l>
<l>strigner de la sorella il vago petto:</l>
<l>ma l'amorosa dea che 'l rischio vede,</l>
<l>subito si ritira e cangia aspetto.</l>
<l>Ne la forma immortal sua prima riede;</l>
<l>e alzandosi ne l'aria, al giovinetto</l>
<l>versa, al partir, dal bel purpureo grembo</l>
<l>sopra di rose e d'altri fiori un nembo.</l>
</lg>
<lg type="ottava">
<head>38</head>
<l>— O bellezza del ciel viva immortale,</l>
<l>dove fuggi da me? perché mi lassi?</l>
<l>Né mi concedi almen, che in tanto male</l>
<l>io possa in te sbramar quest'occhi lassi? —</l>
<l>Così parlava il giovane reale;</l>
<l>e intanto rivolgea gli afflitti passi</l>
<l>a l'onda giù dove l'attende il legno,</l>
<l>disegnando d'armar tutto quel regno.</l>
</lg>
<lg type="ottava">
<head>39</head>
<l>Ma il Conte di Culagna avendo intanto</l>
<l>vista Renoppia uscir del padiglione,</l>
<l>rassettato il collar, la barba e 'l manto</l>
<l>e tiratosi in fronte un pennacchione,</l>
<l>l'era gita a incontrar da un altro canto,</l>
<l>salutandola quasi in ginocchione:</l>
<l>ond'ella instrutta di sue degne imprese</l>
<l>l'avea chiamato a sé tutta cortese.</l>
</lg>
<lg type="ottava">
<head>40</head>
<l>E avendo il suo valor molto esaltato,</l>
<l>la dispostezza e 'l fior de l'intelletto,</l>
<l>giurato avea di non aver trovato</l>
<l>chi più paresse a lei degno suggetto</l>
<l>de l'amor suo, quand'ei non fosse stato</l>
<l>in nodo marital congiunto e stretto:</l>
<l>onde il burlar de la donzella avìa</l>
<l>posto il meschino in strana frenesia.</l>
</lg>
<lg type="ottava">
<head>41</head>
<l>Trovollo Titta in un solingo piano</l>
<l>ch'ei passeggiava a l'ombra d'una noce,</l>
<l>e gìa fra sé con la corona in mano</l>
<l>parlando, a passo or lento, ora veloce.</l>
<l>Come egli vide il cavalier romano,</l>
<l>gli si fece a l'orecchia, e a mezza voce</l>
<l>— Frate, gli disse, per uscir di doglie</l>
<l>io son forzato avvelenar mia moglie.</l>
</lg>
<lg type="ottava">
<head>42</head>
<l>A me certo ne spiace in infinito,</l>
<l>ma così porta la crudel mia stella. —</l>
<l>Quindi gli narra quanto era seguito,</l>
<l>e quel che detto gli ha Renoppia bella;</l>
<l>mostra di rimaner Titta stupito,</l>
<l>e lo chiama felice in sua favella:</l>
<l>— Conte, tu se' nu Papa, e t'aio detto</l>
<l>che no' ce che te pozza stare a petto. —</l>
</lg>
<lg type="ottava">
<head>43</head>
<l>Gli va poscia di bocca ogni pensiero</l>
<l>cacciando a poco a poco, e lo millanta:</l>
<l>ed ei, com'è di cor pronto e leggiero,</l>
<l>si ringalluzza e si dimena e canta.</l>
<l>Gli scuopre de l'interno il falso e 'l vero,</l>
<l>e del disegno rio si gloria e vanta.</l>
<l>Nota Titta ogni cosa, e lo conforta</l>
<l>ch'alcun non saprà mai chi l'abbia morta.</l>
</lg>
<lg type="ottava">
<head>44</head>
<l>Era Titta per sorte innamorato</l>
<l>de la moglie del Conte, e mentre fue</l>
<l>ne la città, con atti a lei mostrato</l>
<l>l'avea e con voci a le serventi sue:</l>
<l>or che si vede il modo apparecchiato</l>
<l>di far che resti il mal accorto un bue,</l>
<l>scrive il tutto a la donna, e in che maniera</l>
<l>il pazzo rio d'attossicarla spera.</l>
</lg>
<lg type="ottava">
<head>45</head>
<l>Lo ringrazia la donna, e cauta osserva</l>
<l>gli andamenti del Conte in ogni parte,</l>
<l>e informa del periglio ogni sua serva,</l>
<l>perché sieno a guardarla anch'esse a parte.</l>
<l>Il Conte, fisso già ne la proterva</l>
<l>sua voglia, tratto avea solo in disparte</l>
<l>il medico Sigonio, e in pagamento</l>
<l>offertogli in buon dato oro ed argento,</l>
</lg>
<lg type="ottava">
<head>46</head>
<l>se gli prepara un tossico provato,</l>
<l>cui rimedio non sia d'alcuna sorte,</l>
<l>dicendo che di fresco avea trovato</l>
<l>la moglie che gli fea le fusa torte,</l>
<l>e ch'avea risoluto e terminato</l>
<l>di darle di sua man condegna morte.</l>
<l>Lungamente pregar si fe' il Sigonio,</l>
<l>e al fin gli diè una presa d'antimonio.</l>
</lg>
<lg type="ottava">
<head>47</head>
<l>Per tossico se 'l piglia il Conte, e passa</l>
<l>a Modana improviso una mattina;</l>
<l>saluta la moglier che non si lassa</l>
<l>conoscer sospettosa, e gli s'inchina.</l>
<l>Va scorrendo la casa e al fin s'abbassa,</l>
<l>per dispensare il tossico, in cucina,</l>
<l>ma la trova guardata in tal maniera</l>
<l>che non sa come fare, e si dispera.</l>
</lg>
<lg type="ottava">
<head>48</head>
<l>Torna a salir su per l'istessa scala</l>
<l>tutto affannato e conturbato in volto,</l>
<l>e aspetta fin che sian portati in sala</l>
<l>i cibi, e su la mensa il pranzo accolto.</l>
<l>Allora corre, e la minestra sala</l>
<l>de la moglier col cartoccin disciolto,</l>
<l>fingendo che sia pepe, e a un tempo stesso</l>
<l>scuote la peparola ch'avea appresso.</l>
</lg>
<lg type="ottava">
<head>49</head>
<l>La cauta moglie e sospettosa viene,</l>
<l>e mentre ch'ei le man si lava e netta,</l>
<l>gli s'oppone co' fianchi e con le rene,</l>
<l>e la minestra sua gli cambia in fretta:</l>
<l>mostra che s'è lavata, e siede e tiene</l>
<l>l'occhio pronto per tutto, e non s'affretta</l>
<l>a mettersi vivanda alcuna in bocca</l>
<l>che non abbia il marito in prima tocca.</l>
</lg>
<lg type="ottava">
<head>50</head>
<l>Il Conte in fretta mangia e si diparte,</l>
<l>ché non vorria veder la moglie morta:</l>
<l>vassene in piazza ov'eran genti sparte</l>
<l>chi qua, chi là, come ventura porta:</l>
<l>tutti, come fu visto, in quella parte</l>
<l>trassero per udir ciò ch'egli apporta;</l>
<l>egli cinto d'un largo e folto cerchio</l>
<l>narra fandonie fuor d'ogni superchio.</l>
</lg>
<lg type="ottava">
<head>51</head>
<l>E tanto s'infervora e si dibatte</l>
<l>in quelle ciance sue piene di vento,</l>
<l>ch'eccoti l'antimonio lo combatte</l>
<l>e gli rivolta il cibo in un momento.</l>
<l>Rimangono le genti stupefatte;</l>
<l>ed egli vomitando, e mezzo spento</l>
<l>di paura, e chiamando il confessore,</l>
<l>dice ad ognun ch'avvelenato more.</l>
</lg>
<lg type="ottava">
<head>52</head>
<l>Il Coltra e 'l Galiano, ambi speziali,</l>
<l>correan con mitridate e bollarmeno,</l>
<l>e i medici correan con gli orinali</l>
<l>per veder di che sorte era il veleno.</l>
<l>Cento barbieri e i preti co i messali</l>
<l>gl'erano intorno e gli scioglieano il seno,</l>
<l>esortandolo tutti a non temere</l>
<l>e a dir devotamente il <title>Miserere</title>.</l>
</lg>
<lg type="ottava">
<head>53</head>
<l>Chi gli ficcava olio o triaca in gola,</l>
<l>e chi biturro o liquefatto grasso;</l>
<l>avea quasi perduta la parola,</l>
<l>e per tanti rimedi era già lasso:</l>
<l>quand'ecco un'improvisa cacarola</l>
<l>che con tanto furor proruppe a basso,</l>
<l>che l'ambra scoppiò fuor per gli calzoni</l>
<l>e scorse per le gambe in su i taloni.</l>
</lg>
<lg type="ottava">
<head>54</head>
<l>— O possanza del ciel, che cosa è questa?</l>
<l>disse un barbier quando sentì l'odore;</l>
<l>questo è un velen mortifero ch'appesta,</l>
<l>io non sentii giammai puzza maggiore:</l>
<l>portatel via, che s'egli in piazza resta,</l>
<l>appesterà questa città in poche ore. —</l>
<l>Così dicea, ma tanta era la calca,</l>
<l>ch'ebbe a perirvi il medico Cavalca.</l>
</lg>
<lg type="ottava">
<head>55</head>
<l>Come a Montecavallo i cardinali</l>
<l>vanno per la lumaca a concistoro</l>
<l>stretti da innumerabili mortali</l>
<l>per forza d'urti e con poco decoro;</l>
<l>così i medici quivi e gli speziali</l>
<l>non trovando da uscir strada né foro,</l>
<l>urtati e spinti senza legge e metro</l>
<l>facean due passi innanzi e quattro indietro.</l>
</lg>
<lg type="ottava">
<head>56</head>
<l>Ma poiché l'ambracane uscì del vaso</l>
<l>e 'l suo tristo vapor diffuse e sparse,</l>
<l>cominciò in fretta ognun co' guanti al naso</l>
<l>a scostarsi dal cerchio e a ritirarse:</l>
<l>e abbandonato il Conte era rimaso,</l>
<l>se non ch'un prete allor quivi comparse</l>
<l>ch'avea perduto il naso in un incendio,</l>
<l>né sentia odore, e 'l confessò in compendio.</l>
</lg>
<lg type="ottava">
<head>57</head>
<l>Confessato che fu, sopra una scala</l>
<l>da piuoli assai lunga egli fu posto,</l>
<l>e facendo a quel puzzo il popol ala,</l>
<l>il portar due facchini a casa tosto:</l>
<l>quivi il posaro in mezzo de la sala,</l>
<l>chiamaro i servi, e ognun s'era nascosto;</l>
<l>fuor ch'una vecchia, che v'accorse in fretta</l>
<l>con un zoccolo in piede e una scarpetta.</l>
</lg>
<lg type="ottava">
<head>58</head>
<l>Già pria la nuova in casa era venuta</l>
<l>che 'l Conte si moriva avvelenato:</l>
<l>onde la moglie accorta e proveduta</l>
<l>aveva in fretta il suo destrier sellato:</l>
<l>e in abito virile e sconosciuta</l>
<l>con un cappello in testa da soldato</l>
<l>tacitamente già s'era partita,</l>
<l>e a trovar Titta al campo era fuggita.</l>
</lg>
<lg type="ottava">
<head>59</head>
<l>A cui fatto saper con lieto aviso</l>
<l>che l'attendea del Conte un paggio in sella</l>
<l>per cosa di suo gusto, a l'improviso</l>
<l>l'avea fatto venir dove stav'ella.</l>
<l>Com'egli alzò le luci al vago viso,</l>
<l>tosto conobbe la sua donna bella,</l>
<l>onde s'avventa, e de l'arcion la prende,</l>
<l>e la si porta in braccio a le sue tende.</l>
</lg>
<lg type="ottava">
<head>60</head>
<l>E baciandola in bocca avidamente</l>
<l>or la strigne or la morde or la rimira,</l>
<l>ed ella in lui, fra cupida e dolente,</l>
<l>le belle luci sue languida gira.</l>
<l>Parve l'atto ad alcun poco decente</l>
<l>che l'ebbero per maschio a prima mira;</l>
<l>né distinguendo ben dal pesco il fico,</l>
<l>dicevano di lui quel ch'io non dico.</l>
</lg>
<lg type="ottava">
<head>61</head>
<l>Stette tutto quel giorno il Conte in letto,</l>
<l>tutta la notte e la seguente ancora,</l>
<l>sempre con gran timor, sempre in sospetto</l>
<l>di doversi morire ad ora ad ora:</l>
<l>ond'ebbero gli amanti agio a diletto</l>
<l>di star anch'essi e l'una e l'altra aurora,</l>
<l>giunti a goder de le sciocchezze sue,</l>
<l>discorrendo fra lor com'ella fue.</l>
</lg>
<lg type="ottava">
<head>62</head>
<l>Già Titta dal Sigonio intesa avea</l>
<l>la beffa del veleno, e l'avea detta</l>
<l>a la donna gentil che ne ridea</l>
<l>e godeva fra sé de la vendetta,</l>
<l>disegnando di star, s'ella potea,</l>
<l>col nuovo amante e non mutar più detta:</l>
<l>poiché questa le par tanto sicura</l>
<l>che sarebbe pazzia cangiar ventura.</l>
</lg>
<lg type="ottava">
<head>63</head>
<l>Ma il Conte poi che fu certificato</l>
<l>dal collegio de' medici ch'egli era</l>
<l>fuor di periglio, a la campagna armato</l>
<l>uscì per ritrovar la sua mogliera.</l>
<l>Al campo venne, e quivi indizio dato</l>
<l>gli fu del suo caval da la sua schiera,</l>
<l>cui sopra un giovinetto era venuto,</l>
<l>né l'un né l'altro più s'era veduto.</l>
</lg>
<lg type="ottava">
<head>64</head>
<l>Il Conte di trovarlo entra in pensiero,</l>
<l>e vuol saper chi 'l giovinetto sia,</l>
<l>e promette gran premio a chi primiero</l>
<l>indizio gli ne porta o gli ne invia.</l>
<l>La mattina seguente uno scudiero</l>
<l>gli dice che 'l caval veduto avìa</l>
<l>ne le tende di Titta, e 'l premio chiede,</l>
<l>ma il Conte ride e 'l suo parlar non crede.</l>
</lg>
<lg type="ottava">
<head>65</head>
<l>E manda un uomo suo, ch'a Titta dica</l>
<l>quel che gli fa saper l'accusatore.</l>
<l>Giura Titta che questa è una nemica</l>
<l>fraude per sciorre un sì leale amore:</l>
<l>ma fra tanto si studia e s'affatica</l>
<l>di far tignere il pel del corridore</l>
<l>con un color di sandali alterato,</l>
<l>e di leardo il fa sauro bruciato.</l>
</lg>
<lg type="ottava">
<head>66</head>
<l>Poi chiama il Conte, e fa vedergli in prova</l>
<l>tutti i cavalli suoi così al barlume.</l>
<l>Il Conte che 'l candor del suo non trova</l>
<l>e che di Titta ciò mai non presume,</l>
<l>si scusa che non gli era cosa nuova</l>
<l>de la sua limpidezza il chiaro lume:</l>
<l>ma tace che da lui fuggita sia</l>
<l>la donna che trovar cerca e desia;</l>
</lg>
<lg type="ottava">
<head>67</head>
<l>e gli giura ch'un paggio gli ha rubato</l>
<l>il suo caval né sa dove sia gito,</l>
<l>ma se può ritrovarlo in alcun lato,</l>
<l>che 'l tristo ladroncel farà pentito.</l>
<l>Titta, che già si vede assicurato,</l>
<l>comincia a ruminar nuovo partito</l>
<l>di ritenersi ancor la donna appresso,</l>
<l>senza che ne sospetti il Conte stesso.</l>
</lg>
<lg type="ottava">
<head>68</head>
<l>Con lei s'accorda, e trova acqua stillata</l>
<l>da scorza fresca di matura noce,</l>
<l>e 'l bel collo e la faccia dilicata</l>
<l>de la donna e le man bagna veloce;</l>
<l>si disperde il candore, e sembra nata</l>
<l>in Mauritania, là dove il sol cuoce,</l>
<l>d'un leonato scuro ella diviene,</l>
<l>ma grazia in quel colore anco ritiene.</l>
</lg>
<lg type="ottava">
<head>69</head>
<l>Come panno di grana in bigio tinto</l>
<l>ritiene ancor de la beltà primiera,</l>
<l>e nel morto color d'un nero estinto</l>
<l>purpureggiar si vede in vista altera;</l>
<l>così di quella faccia il color finto</l>
<l>ritiene ancor de la bellezza vera,</l>
<l>splende nel fosco, e de' begli occhi il lume</l>
<l>folgoreggia anco al solito costume.</l>
</lg>
<lg type="ottava">
<head>70</head>
<l>D'una giubba azzurrina ornata d'oro</l>
<l>quindi ei la veste e le ricopre il seno,</l>
<l>e tutta d'un leggiadro abito moro</l>
<l>l'adorna sì, che non gli piace meno;</l>
<l>indi la mostra al Conte e dice: — I' moro</l>
<l>per questa ingrata schiava e spasmo e peno;</l>
<l>e a lei di me non cal, né so che farmi:</l>
<l>pregala Conte mio che voglia amarmi. —</l>
</lg>
<lg type="ottava">
<head>71</head>
<l>Il Conte la saluta in candiotto,</l>
<l>ed ella gli risponde in calabrese:</l>
<l>— Bella mora, ei dicea, deh fate motto</l>
<l>al signor vostro e siategli cortese. —</l>
<l>Ella volgendo a Titta un guardo ghiotto,</l>
<l>sporge la bocca, ed ei con voglie accese</l>
<l>que' baci incontra, e da' bei labbri sugge</l>
<l>l'alma di lei che sospirando fugge.</l>
</lg>
<lg type="ottava">
<head>72</head>
<l>Teneva il Conte immoto e stupefatto</l>
<l>a gli amorosi baci i lumi intenti,</l>
<l>e gli parea che Titta fosse matto</l>
<l>a sentir per colei pene e tormenti.</l>
<l>Durava quella beffa lungo tratto,</l>
<l>se non che de la giovane i parenti</l>
<l>seppero il tutto e fer saperlo al Potta,</l>
<l>e subito la tresca fu interrotta.</l>
</lg>
<lg type="ottava">
<head>73</head>
<l>Il Potta fe' condur segretamente</l>
<l>la donna fuor del campo; e perché Titta</l>
<l>percosse in quella mena un insolente</l>
<l>Birro e gli fu grave querela scritta,</l>
<l>fe' pigliarlo anche lui subitamente,</l>
<l>e in carcere condur per la via dritta</l>
<l>a la città per metterlo in palazzo,</l>
<l>quand'egli cominciò fiero schiamazzo:</l>
</lg>
<lg type="ottava">
<head>74</head>
<l>ch'era «pariente de gliu Papa», e ch'era</l>
<l>baron romano, e gir «bolea en castello».</l>
<l>Ma il buon fiscal Sudenti e 'l Barbanera</l>
<l>giudice criminale, e Andrea Bargello</l>
<l>gli mostrar con destrissima maniera</l>
<l>che l'albergo in Palazzo era più bello,</l>
<l>e che l'avrian parato e ben fornito;</l>
<l>onde a la fin d'andar prese partito.</l>
</lg>
</div1>

<div1 type="canto">
<head>CANTO XI</head>
<argument>
<lg type="ottava">
<head>ARGOMENTO</head>
<l rend="italic">Il Conte di Culagna entra in furore,</l>
<l rend="italic">e sfida a duellar Titta prigione;</l>
<l rend="italic">ma sciolto che lo vede, ei perde il core,</l>
<l rend="italic">e cerca di fuggir dal paragone:</l>
<l rend="italic">vi si conduce al fine, e perditore</l>
<l rend="italic">un nastro rosso il fa de la tenzone.</l>
<l rend="italic">De la vittoria sua spande la nuova</l>
<l rend="italic">Titta, e pentito poi se ne ritrova.</l>
</lg>
</argument>

<lg type="ottava">
<head>1</head>
<l>Poiché la fama al fin con mille prove</l>
<l>mostrò l'infamie sue scoperte al Conte,</l>
<l>e gli fece veder come si trove</l>
<l>con la corona d'Atteone in fronte,</l>
<l>contra la moglie irato in forme nuove</l>
<l>si volse a vendicar l'ingiurie e l'onte,</l>
<l>e per farla morir con vituperio</l>
<l>l'accusò di veleno e d'adulterio.</l>
</lg>
<lg type="ottava">
<head>2</head>
<l>Per tutto il campo allor si fe' palese</l>
<l>quel ch'era prima occulto o almeno in forse.</l>
<l>La donna francamente si difese,</l>
<l>e le querele in lui tutte ritorse,</l>
<l>e fe' rider ognun quando s'intese</l>
<l>com'ella seppe al suo periglio opporse,</l>
<l>e d'inganno pagar l'ingannatore</l>
<l>ch'ebbe poscia a cacar l'anima e 'l core.</l>
</lg>
<lg type="ottava">
<head>3</head>
<l>Il Conte, che si vede andar fallato</l>
<l>contra la moglie il suo primier disegno,</l>
<l>pensa di vendicarsi in altro lato,</l>
<l>e volge contra Titta ogni suo sdegno;</l>
<l>sa che per ritrovarsi imprigionato,</l>
<l>per forza ha da tener le mani a segno;</l>
<l>lo chiama traditor solennemente</l>
<l>e aggiugne che se 'l nega, ei se ne mente;</l>
</lg>
<lg type="ottava">
<head>4</head>
<l>e che gliel proverà con lancia e spada</l>
<l>in chiuso campo a publico duello;</l>
<l>e perché la disfida attorno vada,</l>
<l>la fa stampar distinta in un cartello,</l>
<l>e vantasi d'aver trovata strada</l>
<l>da non potere in qual si voglia appello</l>
<l>d'abbattimento o giusto o temerario</l>
<l>sottoporsi al mentir de l'avversario.</l>
</lg>
<lg type="ottava">
<head>5</head>
<l>Ma gli amici di Titta avendo intesa</l>
<l>la disfida, s'uniro in suo favore,</l>
<l>e feron sì che la sua causa presa</l>
<l>e terminata fu senza rigore:</l>
<l>anzi, perch'ei serviva in quella impresa</l>
<l>contra Bologna e 'l Papa suo signore,</l>
<l>fu scarcerato come ghibellino</l>
<l>senza fargli pagar pur un quattrino.</l>
</lg>
<lg type="ottava">
<head>6</head>
<l>Sciolto ch'ei fu, rivolse ogni pensiero</l>
<l>a la battaglia pronto e risoluto;</l>
<l>preparò l'armi e preparò il destriero,</l>
<l>né consiglio aspettò, né chiese aiuto.</l>
<l>Poco avanti da Roma un cavaliero</l>
<l>nel campo modanese era venuto,</l>
<l>di casa Toscanella, Attilio detto,</l>
<l>e fu da lui per suo padrino eletto.</l>
</lg>
<lg type="ottava">
<head>7</head>
<l>Questi era un tal piccin pronto ed accorto,</l>
<l>inventor di facezie e astuto tanto,</l>
<l>che non fu mai Giudeo sì scaltro e scorto</l>
<l>che non perdesse in paragone il vanto;</l>
<l>uccellava i poeti, e per diporto</l>
<l>spesso n'avea qualche adunata a canto,</l>
<l>ma con modi sì lesti e sì faceti,</l>
<l>che tutti si partìan contenti e lieti.</l>
</lg>
<lg type="ottava">
<head>8</head>
<l>In armi non avea fatto gran cose,</l>
<l>però ch'in Roma allor si costumava</l>
<l>fare a le pugna, e certe bellicose</l>
<l>genti il governator le castigava:</l>
<l>ma egli ebbe un cor d'Orlando, e si dispose</l>
<l>d'ire a la guerra, perché dubitava</l>
<l>de' birri, avendo in certo suo accidente</l>
<l>scardassata la tigna a un insolente.</l>
</lg>
<lg type="ottava">
<head>9</head>
<l>Il Conte allor che vide al vento sparsi</l>
<l>tutti i disegni e 'l suo pensier fallace,</l>
<l>cominciò con gli amici a consigliarsi</l>
<l>se v'era modo alcun di far la pace;</l>
<l>vorrebbe aver taciuto, e ritrovarsi</l>
<l>fuor de la perigliosa impresa audace,</l>
<l>ché sente il cor che teme e si ritira,</l>
<l>e manca l'ardimento in mezzo a l'ira.</l>
</lg>
<lg type="ottava">
<head>10</head>
<l>Ma il Conte di Miceno e 'l Potta stesso</l>
<l>e Gherardo e Manfredi e 'l buon Roldano</l>
<l>gli furo intorno, e 'l vituperio espresso,</l>
<l>dov'ei cadea, gli fer distinto e piano;</l>
<l>indi promiser tutti essergli appresso,</l>
<l>e la pugna spartir di propria mano;</l>
<l>ond'ei riprese core, e per padrino</l>
<l>s'elesse il Conte dì San Valentino.</l>
</lg>
<lg type="ottava">
<head>11</head>
<l>Questi, che ne la scherma avea grand'arte,</l>
<l>subito gl'insegnò colpi maestri</l>
<l>da ferire il nemico in ogni parte,</l>
<l>e modi da parar securi e destri:</l>
<l>indi rivide l'armi a parte a parte</l>
<l>del cavaliero e i guernimenti equestri;</l>
<l>ma un petto, senza cor, che l'aria teme,</l>
<l>non l'armerìan cento arsenali insieme.</l>
</lg>
<lg type="ottava">
<head>12</head>
<l>La notte a la battaglia precedente</l>
<l>che fra i due cavalier seguir dovea,</l>
<l>volgendo il Conte l'affannata mente</l>
<l>al periglio mortal ch'egli correa,</l>
<l>ricominciò a pensar tutto dolente</l>
<l>di nol voler tentar, s'egli potea;</l>
<l>e innanzi l'alba i suoi chiamò fremendo,</l>
<l>un gran dolor di ventre aver fingendo.</l>
</lg>
<lg type="ottava">
<head>13</head>
<l>Il padrin, che dormìa poco lontano,</l>
<l>tutto confuso si destò a quell'atto;</l>
<l>con panni caldi e una lucerna in mano</l>
<l>Bertoccio suo scudier v'accorse ratto;</l>
<l>e 'l barbier de la villa e 'l sagrestano</l>
<l>di Sant'Ambrogio v'arrivaro a un tratto;</l>
<l>e 'l provido barbier, ch'intese il male,</l>
<l>gli fe' subitamente un serviziale.</l>
</lg>
<lg type="ottava">
<head>14</head>
<l>Ed egli per non dar di sé sospetto,</l>
<l>cheto se 'l prese e si mostrò contento,</l>
<l>ma fingendo che poi non fesse effetto,</l>
<l>né prendesse il dolore alleggiamento,</l>
<l>chiamò gli amici e i servidori al letto,</l>
<l>e disse che volea far testamento;</l>
<l>onde mandò per Mortalin notaio,</l>
<l>che venne con la carta e 'l calamaio.</l>
</lg>
<lg type="ottava">
<head>15</head>
<l>La prima cosa lasciò l'alma a Dio,</l>
<l>e lasciò il corpo a quell'eccelsa terra</l>
<l>dov'era nato, e per legato pio</l>
<l>danari in bianco e quantità di terra;</l>
<l>indi tratto da folle e van desio</l>
<l>a dispensar gli arredi suoi da guerra,</l>
<l>lasciò la lancia al Re di Tartaria</l>
<l>e lo scudo al Soldan de la Soria;</l>
</lg>
<lg type="ottava">
<head>16</head>
<l>la spada a Federico Imperatore</l>
<l>ed al popol romano il corsaletto,</l>
<l>a la reina del mar d'Adria, onore</l>
<l>del secol nostro, un guanto e un braccialetto;</l>
<l>l'altro lasciollo a la città del fiore,</l>
<l>e al greco Imperator lasciò l'elmetto;</l>
<l>ma il cimier, che portar solea in battaglia,</l>
<l>ricadeva al signor di Cornovaglia.</l>
</lg>
<lg type="ottava">
<head>17</head>
<l>Lasciò l'onore a la città del Potta,</l>
<l>poi fe' del resto il suo padrino erede.</l>
<l>D'intorno al letto suo s'era ridotta</l>
<l>gran turba intanto, chi a seder, chi in piede;</l>
<l>fra' quali stando il buon Roldano allotta,</l>
<l>che non prestava a le sue ciance fede,</l>
<l>gli dicea a l'orecchia tratto tratto:</l>
<l>— Conte, tu sei vituperato a fatto.</l>
</lg>
<lg type="ottava">
<head>18</head>
<l>Non vedi che costor t'han conosciuto</l>
<l>che per tema tu fai de l'ammalato?</l>
<l>Salta su presto, e non far più rifiuto,</l>
<l>ché tu svergogni tutto il parentato;</l>
<l>noi spartiremo e ti daremo aiuto</l>
<l>subito che l'assalto è incominciato. —</l>
<l>Il Conte si ristrigne e si lamenta</l>
<l>e si vorrìa levar, ma non s'attenta.</l>
</lg>
<lg type="ottava">
<head>19</head>
<l>Di tenda in tenda in tanto era volata</l>
<l>la fama di quell'atto, e ognun ridea.</l>
<l>Renoppia, che non era ancor levata,</l>
<l>un paggio gli mandò che gli dicea</l>
<l>che stava per servirlo apparecchiata,</l>
<l>e accompagnarlo in campo, e ben credea</l>
<l>ch'egli si porterebbe in tal maniera</l>
<l>ch'ella n'avrebbe poscia a gire altiera.</l>
</lg>
<lg type="ottava">
<head>20</head>
<l>Quest'ambasciata gli trafisse il core</l>
<l>e destò la vergogna addormentata,</l>
<l>e cominciaro in lui viltà ed onore</l>
<l>a combatter la mente innamorata:</l>
<l>s'alza a sedere, e dice che 'l dolore</l>
<l>mitigato ha il favor de la sua amata,</l>
<l>e s'adatta a vestir, ma la viltade</l>
<l>finge che 'l dolor torni, e giù ricade.</l>
</lg>
<lg type="ottava">
<head>21</head>
<l>E la pittrice già de l'Oriente</l>
<l>pennelleggiando il ciel de' suoi colori</l>
<l>abbelliva le strade ad dì nascente,</l>
<l>e Flora le spargea di vaghi fiori:</l>
<l>quindi usciva del Sole il carro ardente,</l>
<l>e di raggi e di luce e di splendori</l>
<l>vestiva l'aria, il mar, la piaggia e 'l monte,</l>
<l>e la notte cadea da l'orizonte:</l>
</lg>
<lg type="ottava">
<head>22</head>
<l>quando comparve il Conte di Miceno</l>
<l>col medico Cavalca in compagnia.</l>
<l>Il medico a l'orina in un baleno</l>
<l>conobbe il mal che l'infelice avìa,</l>
<l>e fattosi recare un fiasco pieno</l>
<l>di vecchia e dilicata malvagìa,</l>
<l>gli ne fece assaggiar tre gran bicchieri,</l>
<l>ed ei pronto gli bebbe e volontieri.</l>
</lg>
<lg type="ottava">
<head>23</head>
<l>Cominciò il vino a lavorar pian piano,</l>
<l>e a riscaldar il cor timido e vile,</l>
<l>e a mandar al cervel più di lontano</l>
<l>stupido e incerto il suo vapor sottile:</l>
<l>onde il Conte gridò ch'era già sano,</l>
<l>che 'l dolor gli avea tolto il vin gentile,</l>
<l>e balzando del letto i panni chiese,</l>
<l>e tosto si vestì l'usato arnese.</l>
</lg>
<lg type="ottava">
<head>24</head>
<l>Indi tratto fremendo il brando fuora,</l>
<l>tagliò Zefiro in pezzi e l'aura estiva,</l>
<l>e se non era il suo padrino, allora</l>
<l>a la battaglia senz'altr'armi ei giva.</l>
<l>L'almo liquor che i timidi rincora</l>
<l>puote assai più che la virtù nativa:</l>
<l>ben profetò di lui l'antica gente</l>
<l>ch'era sovra ogni re forte e possente.</l>
</lg>
<lg type="ottava">
<head>25</head>
<l>Or mentre s'arma, ecco Renoppia viene</l>
<l>e 'l coraggio gli adoppia e la baldanza,</l>
<l>che con dolci parole e luci piene</l>
<l>d'amor gli fa d'accompagnarlo instanza,</l>
<l>egli che 'l foco acceso ha ne le vene,</l>
<l>commosso da desìo fuor di speranza</l>
<l>e da furor di vino, ambo i ginocchi</l>
<l>a terra inchina, e dice a que' begli occhi:</l>
</lg>
<lg type="ottava">
<head>26</head>
<l>— O del cielo d'Amor ridenti stelle</l>
<l>onde de la mia vita il corso pende,</l>
<l>d'amorosa fortuna ardenti e belle</l>
<l>ruote dove mia sorte or sale, or scende,</l>
<l>imagini del sol , vive facelle</l>
<l>di quel foco gentil che l'alme incende,</l>
<l>il cui raggio, il cui lampo, il cui splendore</l>
<l>ogn'intelletto abbaglia, arde ogni core;</l>
</lg>
<lg type="ottava">
<head>27</head>
<l>occhi de l'alma mia, pupille amate,</l>
<l>lucidi specchi ove beltà vagheggia</l>
<l>sé stessa; archi celesti ond'infocate</l>
<l>quadrella aventa Amor ch'in voi guerreggia;</l>
<l>de le vostre sembianze onde il fregiate,</l>
<l>così splende il mio cor, così lampeggia,</l>
<l>ch'ei non invidia al ciel le stelle sue,</l>
<l>ben che sian tante, e voi non più che due.</l>
</lg>
<lg type="ottava">
<head>28</head>
<l>Come a i raggi del sole arde d'amore</l>
<l>la terra e spiega la purpurea veste,</l>
<l>così a i vostri be' raggi arde il mio core,</l>
<l>e di vaghi pensier tutto si veste.</l>
<l>Quest'alma si solleva al suo fattore,</l>
<l>e ammira in voi di quella man celeste</l>
<l>le meraviglie, e dal mortal si svelle,</l>
<l>o degli occhi del ciel luci più belle.</l>
</lg>
<lg type="ottava">
<head>29</head>
<l>Rimiratemi voi con lieto ciglio</l>
<l>del cieco viver mio lumi fidati,</l>
<l>siate voi testimoni al mio periglio,</l>
<l>e scorgetemi voi co' guardi amati;</l>
<l>ché fia vana ogni forza, ogni consiglio,</l>
<l>cadrà l'empio e fellon ne' propri aguati,</l>
<l>e non che di pugnar con lui mi caglia,</l>
<l>ma sfiderò l'inferno anco a battaglia. —</l>
</lg>
<lg type="ottava">
<head>30</head>
<l>Così detto risorge, e 'l destrier chiede</l>
<l>tutto foco ne gli atti e ne' sembianti,</l>
<l>e fa stupire ognun che l'ode e vede</l>
<l>sì diverso da quel ch'egli era innanti.</l>
<l>Ma Titta armato già dal capo al piede</l>
<l>con armi e piume nere e neri ammanti</l>
<l>in campo era comparso, accompagnato</l>
<l>dal solo suo padrin senz'altri a lato.</l>
</lg>
<lg type="ottava">
<head>31</head>
<l>La desiosa turba intenta aspetta</l>
<l>che venga il Conte, e mormorando freme,</l>
<l>s'empiono i palchi intorno, e folta e stretta</l>
<l>corona siede in su le sbarre estreme,</l>
<l>e da i casi seguiti omai sospetta</l>
<l>che 'l Conte ceda, e la sua fama preme:</l>
<l>quando a un tempo s'udir trombe diverse</l>
<l>da quella parte, e 'l padiglion s'aperse.</l>
</lg>
<lg type="ottava">
<head>32</head>
<l>Ed ecco, da cinquanta accompagnato</l>
<l>de' primi de l'esercito possente,</l>
<l>il Conte comparir ne lo steccato</l>
<l>con sopravesta bianca e rilucente,</l>
<l>sopra un caval pomposamente armato</l>
<l>che generato par di foco ardente;</l>
<l>sbuffa, anitrisce, il fren morde, e la terra</l>
<l>zappa col piede e fa col vento guerra.</l>
</lg>
<lg type="ottava">
<head>33</head>
<l>Disarmata ha la fronte, armato il petto,</l>
<l>nude le mani, e sopra un bianco ubino</l>
<l>gli va innanzi Renoppia, e 'l ricco elmetto</l>
<l>gli porta e 'l buon Gherardo il brando fino,</l>
<l>il brando famosissimo e perfetto</l>
<l>di Don Chisotto; e 'l fodro ha il suo padrino.</l>
<l>Ha Voluce lo scudo, e seco a canto</l>
<l>Roldan la lancia, e Giacopino un guanto.</l>
</lg>
<lg type="ottava">
<head>34</head>
<l>L'altro ha Bertoldo, e l'uno e l'altro sprone</l>
<l>gli portano Lanfranco e Galeotto,</l>
<l>e 'l Conte Alberto in cima d'un bastone</l>
<l>la cuffia da infodrar l'elmo di sotto:</l>
<l>ma dietro a tutti fuor del padiglione</l>
<l>l'interprete Zannin venìa di trotto</l>
<l>sopra d'un asinel, portando in fretta</l>
<l>l'orinale, una ombrella e una scopetta.</l>
</lg>
<lg type="ottava">
<head>35</head>
<l>Armato il cavalier di tutto punto</l>
<l>e compartito il sole a i combattenti,</l>
<l>diede il segno la tromba, e tutto a un punto</l>
<l>si mossero i destrier come due venti.</l>
<l>Fu il cavalier roman nel petto giunto,</l>
<l>ma l'armi sue temprate e rilucenti</l>
<l>ressero, e 'l Conte a quell'incontro strano</l>
<l>la lancia si lasciò correr per mano.</l>
</lg>
<lg type="ottava">
<head>36</head>
<l>Ei fu colto da Titta a la gorgiera</l>
<l>tra il confin de lo scudo e de l'elmetto</l>
<l>d'una percossa sì possente e fiera</l>
<l>che gli fece inarcar la fronte e 'l petto;</l>
<l>si schiodò la goletta, e la visiera</l>
<l>s'aperse, e diede lampi il corsaletto;</l>
<l>volaro i tronchi al ciel de l'asta rotta,</l>
<l>e perdé staffe e briglia il Conte allotta.</l>
</lg>
<lg type="ottava">
<head>37</head>
<l>Caduta la visiera il Conte mira,</l>
<l>e vede rosseggiar la sopravesta,</l>
<l>e — Oimé son morto, — e' grida; e 'l guardo gira</l>
<l>a gli scudieri suoi con faccia mesta;</l>
<l>— Aita, che già 'l cor l'anima spira,</l>
<l>replica in voce fioca, aita presta. —</l>
<l>Accorrono a quel suon cento persone,</l>
<l>e mezzo morto il cavano d'arcione.</l>
</lg>
<lg type="ottava">
<head>38</head>
<l>Il portano a la tenda, e sopra un letto</l>
<l>gli cominciano l'armi e i panni a sciorre,</l>
<l>il chirurgo cavar gli fa l'elmetto,</l>
<l>e 'l prete a confessarlo in fretta corre;</l>
<l>tutti gli amici suoi morto in effetto</l>
<l>il tengono, e ciascun parla e discorre</l>
<l>che non era da porre a tal cimento</l>
<l>un uom privo di forza e d'ardimento.</l>
</lg>
<lg type="ottava">
<head>39</head>
<l>Ma Titta poi che l'avversario vede</l>
<l>per morto riportar ne le sue tende,</l>
<l>passeggia il campo a suon di trombe, e riede</l>
<l>dove la parte sua lieta l'attende;</l>
<l>fastoso è sì che di valor non cede</l>
<l>a Marte stesso, e de l'arcion discende,</l>
<l>e scrive pria che disarmar la chioma,</l>
<l>e spedisce un corrièro in fretta a Roma.</l>
</lg>
<lg type="ottava">
<head>40</head>
<l>Scrive ch'un cavalier d'alto valore</l>
<l>di quelle parti, uom tanto principale</l>
<l>che forse non ve n'era altro maggiore</l>
<l>né ch'a lui fosse di possanza eguale,</l>
<l>avuto avea di provocarlo core,</l>
<l>e di prender con lui pugna mortale;</l>
<l>e ch'esso de gli eserciti in cospetto</l>
<l>gli avea passato al primo incontro il petto.</l>
</lg>
<lg type="ottava">
<head>41</head>
<l>Spedì il corriero a Gaspar Salviani</l>
<l>decan de l'Accademia de' Mancini,</l>
<l>che ne desse l'aviso a i Frangipani</l>
<l>signor di Nemi e a i loro amici Ursini,</l>
<l>e al Cavalier del Pozzo e a i due romani</l>
<l>famosi ingegni, il Cesi e 'l Cesarini,</l>
<l>et al non men di lor dotto e cortese</l>
<l>Sforza gentil Pallavicin Marchese;</l>
</lg>
<lg type="ottava">
<head>42</head>
<l>che tutti disser poi ch'egli era matto,</l>
<l>quando s'intese ciò ch'era seguito.</l>
<l>Intanto avean spogliato il Conte, a fatto</l>
<l>dal terror de la morte instupidito,</l>
<l>e gìan cercando due chirurghi a un tratto</l>
<l>il colpo onde dicea d'esser ferito;</l>
<l>né ritrovando mai rotta la pelle</l>
<l>ricominciar le risa e le novelle.</l>
</lg>
<lg type="ottava">
<head>43</head>
<l>Il Conte dicea lor: — Mirate bene,</l>
<l>perché la sopravesta è insanguinata,</l>
<l>e non dite così per darmi spene,</l>
<l>ché già l'anima mia sta preparata:</l>
<l>venga la sopravesta. — E quella viene,</l>
<l>né san cosa trovar di che segnata</l>
<l>sia, né ch'a sangue assomigliar si possa,</l>
<l>eccetto un nastro o una fetuccia rossa</l>
</lg>
<lg type="ottava">
<head>44</head>
<l>ch'allacciava da collo, e sciolta s'era</l>
<l>e pendea giù per fino a la cintura.</l>
<l>Conobber tutti allor distinta e vera</l>
<l>la ferita del Conte e la paura;</l>
<l>egli accortosi al fin di che maniera</l>
<l>s'era abbagliato, l'ha per sua ventura,</l>
<l>e ne ringrazia Dio levando al cielo</l>
<l>ambe le mani e 'l cor con puro zelo.</l>
</lg>
<lg type="ottava">
<head>45</head>
<l>E a Titta e a la moglier sua perdonando</l>
<l>si scorda i falli lor sì gravi e tanti,</l>
<l>e fa voto d'andar pellegrinando</l>
<l>a Roma a visitar que' luoghi santi,</l>
<l>e dare in tanto a la milizia bando</l>
<l>per meglio prepararsi a nuovi vanti.</l>
<l>Così il monton che cozza, si ritira</l>
<l>e torna poi con maggior colpo ed ira.</l>
</lg>
<lg type="ottava">
<head>46</head>
<l>Ma come a Roma poi gisse e trattasse</l>
<l>in camera col Papa a grand'onore,</l>
<l>e l'alloggio per forza ivi occupasse</l>
<l>ne l'albergo real d'un mio signore,</l>
<l>e quindi poscia in Bulgaria levasse</l>
<l>co la possanza sua, col suo valore</l>
<l>a quel becco del Turco un nuovo stato,</l>
<l>fia da più degno stil forse cantato:</l>
</lg>
<lg type="ottava">
<head>47</head>
<l>ché versi non ho io tanto sonori</l>
<l>che bastino a cantar sì belle cose,</l>
<l>e torno a Titta, che già uscendo fuori,</l>
<l>poi che a la tenda sua l'armi depose,</l>
<l>pel campo se ne gìa sbuffando orrori</l>
<l>con sembianze superbe e dispettose,</l>
<l>quando accertato fu che la ferita</l>
<l>del Conte nel cercar s'era smarrita.</l>
</lg>
<lg type="ottava">
<head>48</head>
<l>Qual leggiero pallon di vento pregno</l>
<l>per le strade del ciel sublime alzato,</l>
<l>s'incontra ferro acuto o acuto legno,</l>
<l>si vede ricader vizzo e sfiatato,</l>
<l>tale il romano altier, che fea disegno</l>
<l>d'essersi con quel colpo immortalato,</l>
<l>sgonfiossi a quell'aviso, e di cordoglio</l>
<l>parve un topo caduto in mezzo a l'oglio.</l>
</lg>
<lg type="ottava">
<head>49</head>
<l>Ma il padrin ch'era accorto, il confortava</l>
<l>e dicea: — Titta mio, non dubitare,</l>
<l>non è bravo oggidì se non chi brava,</l>
<l>e, come diciam noi, chi sa sfiondare:</l>
<l>se per vinto e per morto or or si dava</l>
<l>il Conte e al padiglion si fea portare,</l>
<l>perché non possiam noi per tale ancora</l>
<l>nominarlo a le genti in campo e fuora?</l>
</lg>
<lg type="ottava">
<head>50</head>
<l>A te deve bastar ch'egli sia vinto</l>
<l>al primo colpo tuo; ché s'ei non muore,</l>
<l>non fu il tuo fin ch'ei rimanesse estinto,</l>
<l>ma sol di rimaner tu vincitore:</l>
<l>lascia correr la fama, o vero o finto</l>
<l>che sia questo successo, egli è a tuo onore,</l>
<l>ed io farò che immortalato resti</l>
<l>da la musa gentil di Fulvio Testi.</l>
</lg>
<lg type="ottava">
<head>51</head>
<l>Fulvio col Conte ha non vulgari sdegni,</l>
<l>e canterà di te l'armi e gli amori,</l>
<l>dirà l'alte bellezze e i fregi degni</l>
<l>ch'ornan colei ch'idolatrando adori,</l>
<l>le compagnie d'uficio, i censi e i pegni</l>
<l>che per lei festi già su i primi fiori,</l>
<l>e i casali e le vigne e gli altri beni</l>
<l>c'hai spesi in vagheggiar gli occhi sereni.</l>
</lg>
<lg type="ottava">
<head>52</head>
<l>Gran contento a gli amanti e gran diletto</l>
<l>che possano veder le luci amate,</l>
<l>che portano squarciati i panni al petto</l>
<l>per godere il tesor di lor beltate:</l>
<l>povero e ignudo Amor senza farsetto</l>
<l>dipinse con ragion l'antica etate,</l>
<l>ché spoglia chi per lui s'affligge e suda,</l>
<l>e lo fa vago sol di carne ignuda.</l>
</lg>
<lg type="ottava">
<head>53</head>
<l>Fra i successi d'amor canterà l'armi</l>
<l>e l'imprese ch'hai fatte in questa guerra,</l>
<l>e con sonori e bellicosi carmi</l>
<l>eternerà la tua memoria in terra;</l>
<l>e già di rimirar la Fama parmi</l>
<l>trombeggiando volar di terra in terra,</l>
<l>e contra 'l Papa di tua mano a i venti</l>
<l>la bandiera spiegar de' mal contenti. —</l>
</lg>
<lg type="ottava">
<head>54</head>
<l>Così ragiona il Toscanella e ride,</l>
<l>e Titta ride anch'ei per compagnia;</l>
<l>ma l'amaro dal cor non si divide,</l>
<l>ché non sa ricoprir sì gran bugia.</l>
<l>Stette pensando un pezzo, e poi che vide</l>
<l>di non poter scusar la sua follia,</l>
<l>di far morire il Conte entrò in pensiero</l>
<l>per sostener ch'egli avea scritto il vero.</l>
</lg>
<lg type="ottava">
<head>55</head>
<l>S'armò d'un giacco e con la spada a lato</l>
<l>l'andò subitamente a ritrovare.</l>
<l>Il Conte a Sant'Ambrogio era passato</l>
<l>e stava con que' preti a ragionare;</l>
<l>Titta gli fece dir per un soldato</l>
<l>ch'uscisse fuor, che gli volea parlare;</l>
<l>il Conte caricò la sua balestra,</l>
<l>e s'affacciò di sopra a una finestra.</l>
</lg>
<lg type="ottava">
<head>56</head>
<l>E a Titta domandò quel che chiedea,</l>
<l>ed ei rispose che venisse giuso;</l>
<l>il Conte si scusò che non potea,</l>
<l>e vedendo che l'uscio era ben chiuso,</l>
<l>disse che se trattar seco volea</l>
<l>trattasse quivi, o ch'egli andasse suso.</l>
<l>Titta allor furiando si scoperse,</l>
<l>e l'oltraggiò con villanie diverse.</l>
</lg>
<lg type="ottava">
<head>57</head>
<l>Ma il Conte rispondea con lieta ciera:</l>
<l>— Voi siete un uom di pessima natura,</l>
<l>a tener l'ira una giornata intiera:</l>
<l>io deposi la mia con l'armatura;</l>
<l>non occorre a far qui l'anima fiera</l>
<l>con spampanate per mostrar bravura;</l>
<l>io v'ho reso buon conto in campo armato</l>
<l>e son stato con voi ne lo steccato.</l>
</lg>
<lg type="ottava">
<head>58</head>
<l>Quand'anch'io irato fui con l'armi in mano,</l>
<l>voi dovevate allor sfogarvi a fatto;</l>
<l>or, Titta mio, voi v'affannate in vano,</l>
<l>ch'io non ho tolto a sbizzarrire un matto;</l>
<l>andate, e come avrete il cervel sano</l>
<l>tornate, e so che mi farete patto;</l>
<l>io non ho da partir nulla con voi,</l>
<l>però dormite e riparlianci poi. —</l>
</lg>
<lg type="ottava">
<head>59</head>
<l>Titta ricominciò: — Becco e poltrone,</l>
<l>t'insegnerò ben io, vien fora, vieni. —</l>
<l>Più non rispose il Conte a quel sermone,</l>
<l>ma destò anch'egli al fine i suoi veleni;</l>
<l>e scoccò la balestra, e d'un bolzone</l>
<l>il colse a punto al sommo de le reni</l>
<l>sì fieramente che lo stese in terra,</l>
<l>e saltò fuori a discoperta guerra,</l>
</lg>
<lg type="ottava">
<head>60</head>
<l>gridando: — Per la gola te ne menti,</l>
<l>romaneschetto, furbacciotto, spia. —</l>
<l>Titta aveva offuscati i sentimenti,</l>
<l>e a gran fatica il suo parlar sentìa;</l>
<l>ma saltaron color ch'eran presenti</l>
<l>subito in mezzo, e ognun gli dipartìa,</l>
<l>e condussero Titta al padiglione</l>
<l>dilombato e che gìa quasi carpone.</l>
</lg>
<lg type="ottava">
<head>61</head>
<l>Quivi dal Toscanella ei fu burlato</l>
<l>che dovendo levare al ciel le mani</l>
<l>d'aver l'emulo suo vituperato,</l>
<l>fosse entrato in umor bizzarri e strani</l>
<l>di volerlo ancor morto, e stuzzicato</l>
<l>sì l'avesse con atti e detti insani</l>
<l>che d'una rana imbelle e senza morso</l>
<l>l'avesse al fin mutato in tigre, in orso.</l>
</lg>
<lg type="ottava">
<head>62</head>
<l>— Se tu disprezzi la vittoria, disse,</l>
<l>che puoi tu dir s'ella da te s'invola?</l>
<l>Chi va cercando e suscitando risse</l>
<l>non sa che la fortuna è donna e vola. —</l>
<l>Tenea Titta le luci in terra fisse</l>
<l>mesto ed immoto, e non facea parola.</l>
<l>Ma tempo è omai di richiamar gli accenti</l>
<l>a i fatti de gli eserciti possenti.</l>
</lg>
</div1>

<div1 type="canto">
<head>CANTO XII</head>
<argument>
<lg type="ottava">
<head>ARGOMENTO</head>
<l rend="italic">Cessa la tregua e la vittoria pende:</l>
<l rend="italic">il Papa in Lombardia manda un Legato.</l>
<l rend="italic">Sprangon su 'l ponte a guerreggiar discende,</l>
<l rend="italic">onde sospinto poi resta affogato.</l>
<l rend="italic">Sono rotti i Petroni entro le tende</l>
<l rend="italic">e ammolliscono il cor duro ostinato.</l>
<l rend="italic">S'interpone il Legato a tanti mali,</l>
<l rend="italic">e si fa pace al fin con patti uguali.</l>
</lg>
</argument>

<lg type="ottava">
<head>1</head>
<l>Le cose de la guerra andavan zoppe,</l>
<l>i Bolognesi richiedean danari</l>
<l>al Papa, ed egli rispondeva coppe,</l>
<l>e mandava indulgenze per gli altari.</l>
<l>Ma Ezzelino i disegni gl'interroppe</l>
<l>col soccorso che diede a gli avversari:</l>
<l>allora egli lasciò di fare il sordo,</l>
<l>e scrisse al Nunzio che trattasse accordo.</l>
</lg>
<lg type="ottava">
<head>2</head>
<l>Indi spedì legato il Cardinale</l>
<l>messer Ottavian de gli Ubaldini,</l>
<l>uomo ch'in zucca avea di molto sale</l>
<l>ed era amico a i Guelfi e a i Ghibellini;</l>
<l>e gli diede la spada e 'l pastorale</l>
<l>che potesse co' fulmini divini</l>
<l>e con l'armi d'Italia opporsi a cui</l>
<l>rifiutasse la pace e i preghi sui.</l>
</lg>
<lg type="ottava">
<head>3</head>
<l>Fece il legato subito partita</l>
<l>con bella corte e numerosa intorno.</l>
<l>Ma la tregua fra tanto era finita,</l>
<l>e a l'armi si tornò senza soggiorno:</l>
<l>facevano i guerrier su 'l ponte uscita</l>
<l>per guadagnarlo, e quivi notte e giorno</l>
<l>si combattea con sì ostinato ardire</l>
<l>che 'l fior de' cavalier v'ebbe a morire.</l>
</lg>
<lg type="ottava">
<head>4</head>
<l>Fra gli altri giorni quel di san Matteo,</l>
<l>de l'uno e l'altro esercito avvocato,</l>
<l>sì fieramente vi si combatteo</l>
<l>che tutto 'l fiume in sangue era cangiato.</l>
<l>Prove eccelse Perinto e Periteo</l>
<l>feron col brando, ma da l'altro lato</l>
<l>minori non le fe' Renoppia bella,</l>
<l>d'alto pugnando a colpi di quadrella.</l>
</lg>
<lg type="ottava">
<head>5</head>
<l>Su la torre vicina armata ascese,</l>
<l>che fu di Sant'Ambrogio il campanile,</l>
<l>e per compagne sue seco si prese</l>
<l>Celinda e Semidea coppia gentile;</l>
<l>quivi l'arco fatal l'altera tese:</l>
<l>e sdegnando ferir bersaglio vile,</l>
<l>furon da lei le più degne alme sciolte,</l>
<l>e votò la faretra cinque volte.</l>
</lg>
<lg type="ottava">
<head>6</head>
<l>Paride Grassi e 'l cavalier Bianchini</l>
<l>su 'l ponte uccise e Alfeo degli Erculani;</l>
<l>su la riva l'alfier de' Lambertini,</l>
<l>Pompeo Marsigli e Cosimo Isolani;</l>
<l>Lapo Bianchetti e Romulo Angelini,</l>
<l>Gabrio Caprari e Barnaba Lignani</l>
<l>giù nel fondo trafisse, e due cognati</l>
<l>Fulgerio Cospi e Lambertuccio Grati.</l>
</lg>
<lg type="ottava">
<head>7</head>
<l>A Petronio Sampier, ch'innanzi al ponte</l>
<l>facea la strada a quei de la Crocetta,</l>
<l>drizzò l'arco Celinda e ne la fronte</l>
<l>gli affisse la mortal fera saetta.</l>
<l>Nel collo Semidea ferì Bonconte</l>
<l>Beccatelli, ch'uccisi in quella stretta</l>
<l>avea Anton Borghi e Gemignan Colombo,</l>
<l>e lo fece cader nel fiume a piombo.</l>
</lg>
<lg type="ottava">
<head>8</head>
<l>Fu Girolamo Preti anch'ei ferito,</l>
<l>poeta degno d'immortali onori</l>
<l>che quindici anni in corte avea servito</l>
<l>nel tempo che puzzar soleano i fiori.</l>
<l>Col collare a lattughe era vestito,</l>
<l>tutto di seta e d'or di più colori;</l>
<l>ond'al primo apparir ch'ei fece in campo,</l>
<l>Renoppia di sua man trasse a quel lampo.</l>
</lg>
<lg type="ottava">
<head>9</head>
<l>Tra 'l collo e le lattughe andò a ferire,</l>
<l>e pelle pelle via passò lo strale;</l>
<l>ei si sentì la guancia impallidire,</l>
<l>ché dubitò la piaga esser mortale:</l>
<l>l'accortezza e 'l saver nocque a l'ardire</l>
<l>che gli affissò la mente al proprio male,</l>
<l>e in cambio di pensare a la vendetta,</l>
<l>correre il fece a medicarsi in fretta.</l>
</lg>
<lg type="ottava">
<head>10</head>
<l>Ei nondimen scusandosi dicea</l>
<l>che pugnar con le dame era atto vile,</l>
<l>ma pazzo ardir contra colei ch'avea</l>
<l>la sua franchigia in cima a un campanile.</l>
<l>In tanto da uno stral di Semidea</l>
<l>fu morto a piè del ponte Andrea Caprile</l>
<l>ch'avea quella mattina un frate ucciso.</l>
<l>La balestra del Ciel scocca improviso.</l>
</lg>
<lg type="ottava">
<head>11</head>
<l>E se non che la notte intorno ascose</l>
<l>l'aurea luce del sol col nero manto,</l>
<l>imprese vi seguìan maravigliose</l>
<l>ch'avrebbon desti i primi Cigni al canto;</l>
<l>taciute avria quell'armi sue pietose</l>
<l>il Tasso, e 'l Bracciolino il Legno santo,</l>
<l>il Marino il suo Adon lasciava in bando,</l>
<l>e l'Ariosto di cantar d'Orlando.</l>
</lg>
<lg type="ottava">
<head>12</head>
<l>Giunto a Genova in tanto era il Legato,</l>
<l>e 'l Nunzio da Bologna gli avea scritto</l>
<l>ch'egli sarebbe ad incontrarlo andato</l>
<l>prima ch'ei fesse a Modana tragitto:</l>
<l>ma egli, ch'a lo studio avea imparato</l>
<l>che fa la Maestà poco profitto</l>
<l>se le manca il poter, senza intervallo</l>
<l>assoldando venìa gente a cavallo.</l>
</lg>
<lg type="ottava">
<head>13</head>
<l>E 'l Papa già co' Genovesi avea</l>
<l>d'un mezzo million fatto partito,</l>
<l>talché sicuramente egli potea</l>
<l>ragunar soldatesca a suo appetito;</l>
<l>ma il trascorrer qua e là ch'egli facea</l>
<l>il trasse fuor del camin dritto e trito,</l>
<l>fin che con lunga ed onorata schiera</l>
<l>egli arrivò ne' prati di Solera.</l>
</lg>
<lg type="ottava">
<head>14</head>
<l>Quivi stanco dal caldo e fastidito</l>
<l>fermossi a l'ombra, e d'aspettar dispose</l>
<l>il Nunzio, a cui già un messo avea spedito</l>
<l>per intender da lui diverse cose.</l>
<l>In tanto i servi suoi su 'l verde lito</l>
<l>vivande apparecchiar laute e gustose,</l>
<l>ed egli in fretta trattisi gli sproni</l>
<l>mangiò per compagnia cento bocconi.</l>
</lg>
<lg type="ottava">
<head>15</head>
<l>Mangiato ch'ebbe, sté sovra pensiero</l>
<l>rompendo certi stecchi di finocchi;</l>
<l>indi venner le carte e 'l tavoliero,</l>
<l>e trasse una manciata di baiocchi,</l>
<l>e Pietro Bardi e Monsignor del Nero</l>
<l>si misero a giucar seco a tarocchi;</l>
<l>e 'l Conte d'Elci e Monsignor Bandino</l>
<l>giucarono in disparte a sbarraglino.</l>
</lg>
<lg type="ottava">
<head>16</head>
<l>Poi ch'ebbero giucato un'ora e mezzo</l>
<l>levossi, e que' prelati a sé chiamando,</l>
<l>con gusto andò con lor cacciando un pezzo</l>
<l>i grilli che per l'erba ivan saltando:</l>
<l>così l'ore ingannava, e al fresco orezzo</l>
<l>la venuta del Nunzio attendea, quando</l>
<l>di persone e di bestie ecco un drappello</l>
<l>guastò la caccia ch'era in su 'l più bello.</l>
</lg>
<lg type="ottava">
<head>17</head>
<l>Eran questi una man d'ambasciatori</l>
<l>da Modana mandati ad invitarlo</l>
<l>con muli e carri e cocchi e servidori</l>
<l>e molta nobiltà per onorarlo,</l>
<l>ben ch'avesse Innocenzio e i decessori</l>
<l>data lor poca occasion di farlo,</l>
<l>essendo i Modanesi a quella corte</l>
<l>esclusi da ogni onor d'infima sorte;</l>
</lg>
<lg type="ottava">
<head>18</head>
<l>non perché avesse alcun mai tradimento</l>
<l>usato nel servir la Santa Sede,</l>
<l>ma perché avean con lungo esperimento</l>
<l>a Cesare serbata ottima fede.</l>
<l>Quel che dovea servir d'incitamento</l>
<l>per onorar di nobile mercede</l>
<l>la costanza e 'l valor, servìa d'ordigno</l>
<l>per accendere i cor d'odio maligno.</l>
</lg>
<lg type="ottava">
<head>19</head>
<l>Or al Legato que' signor portaro</l>
<l>rinfrescamenti di diverse sorte,</l>
<l>di trebbian perfettissimo un quartaro,</l>
<l>e in sei canestre ventiquattro torte,</l>
<l>e una misura, che tenea un caldaro,</l>
<l>di sughi d'uva non più visti in corte,</l>
<l>e per cosa curiosa e primaticcia</l>
<l>quarantacinque libre di salciccia.</l>
</lg>
<lg type="ottava">
<head>20</head>
<l>Ringraziolli il Legato, e que' regali</l>
<l>dividendo fra' suoi l'invito tenne;</l>
<l>e fra tanto col feltro e gli stivali</l>
<l>il Nunzio per la posta sopravenne,</l>
<l>e informandol di tutti i principali</l>
<l>motivi, seco a la città se 'n venne,</l>
<l>la qual s'affaticò con ogni onore</l>
<l>di trarre il Papa del passato errore.</l>
</lg>
<lg type="ottava">
<head>21</head>
<l>Si rinovò la tregua, e ad incontrarlo</l>
<l>uscì de la città tutto il Consiglio,</l>
<l>e fin le dame uscir per onorarlo</l>
<l>fuor de la porta inverso il fiume un miglio.</l>
<l>Preparossi il castel per alloggiarlo</l>
<l>con paramenti di tabbì vermiglio:</l>
<l>corsesi un palio, e fessi una barriera,</l>
<l>e in maschera s'andò mattina e sera.</l>
</lg>
<lg type="ottava">
<head>22</head>
<l>Il Nunzio ragunar fece il Senato</l>
<l>ne la sala maggiore il dì seguente,</l>
<l>dove con pompa grande entrò il legato</l>
<l>benedicendo nel passar la gente;</l>
<l>sotto un gran baldacchino di broccato</l>
<l>stava la sedia sua molto eminente,</l>
<l>e quindi ei cominciò grave e severo</l>
<l>a parlare a quei vecchi dal brachiero:</l>
</lg>
<lg type="ottava">
<head>23</head>
<l>— Il Papa, ch'è signor de l'universo</l>
<l>e del gregge di Dio padre e pastore,</l>
<l>veduto fra le cure ov'egli è immerso</l>
<l>d'una favilla uscir cotanto ardore,</l>
<l>al ben comun da quel desìo converso</l>
<l>che spira e muove in lui l'eterno amore,</l>
<l>pace vi manda, o vi dinunzia guerra,</l>
<l>se voi la ricusate, in cielo e in terra.</l>
</lg>
<lg type="ottava">
<head>24</head>
<l>Quello che io dico a voi dico al nemico</l>
<l>vostro, ché 'l Papa a tutti è giusto Padre,</l>
<l>e se ben voi per retto e per oblico</l>
<l>foste sempre ribelli a la gran Madre,</l>
<l>e novamente a l'empio Federico</l>
<l>congiunti avete e gli animi e le squadre,</l>
<l>non vuol però che d'alcun vostro gesto</l>
<l>s'abbia memoria o sentimento in questo.</l>
</lg>
<lg type="ottava">
<head>25</head>
<l>E mi manda a trattar pace fra voi</l>
<l>con patti uguali, e mi comanda ch'io</l>
<l>in armi debba aver fra un mese o doi</l>
<l>dieci mila cavalli al voler mio</l>
<l>per rintuzzar chi fia ritroso a i suoi</l>
<l>santi disegni, al suo voler restio,</l>
<l>e a Genova i contanti hammi rimesso,</l>
<l>e trenta compagnie già son qui appresso.</l>
</lg>
<lg type="ottava">
<head>26</head>
<l>E promette di darmi il Re di Francia</l>
<l>dodici mila fanti infra due mesi,</l>
<l>sì che 'l fondarsi in altro aiuto è ciancia.</l>
<l>Né più sia detto a voi che a i Bolognesi,</l>
<l>il Papa sa che a correr questa lancia</l>
<l>i danari di Dio fien meglio spesi</l>
<l>ch'in erger torri e marmi in sua memoria</l>
<l>d'armi e nomi scolpir, fumi di gloria. —</l>
</lg>
<lg type="ottava">
<head>27</head>
<l>Era capo di banca allor per sorte</l>
<l>un Giacopo Mirandola, uom feroce,</l>
<l>nemico aperto a la romana corte,</l>
<l>turbulento di cor, pronto di voce;</l>
<l>questi volgendo a le ragioni accorte</l>
<l>del romano Legato il dir veloce,</l>
<l>con quella autorità ch'avuta avea,</l>
<l>così parlò dal luogo ove sedea:</l>
</lg>
<lg type="ottava">
<head>28</head>
<l>— Il Papa è Papa e noi siam poveretti,</l>
<l>nati, cred'io, per non aver che mali,</l>
<l>e però siam da lui così negletti</l>
<l>e al popol fariseo tenuti eguali.</l>
<l>Se per tiepidità noi siam sospetti,</l>
<l>per diffidenza voi ci fate tali,</l>
<l>ma se per troppo ardor, che possiam dire</l>
<l>se non che 'l vostro giel nol può soffrire?</l>
</lg>
<lg type="ottava">
<head>29</head>
<l>Fra i divoti di Dio noi siamo soli</l>
<l>che non godiam di quel ch'a gli altri avanza,</l>
<l>né possiamo ottener come figlioli</l>
<l>nel paterno retaggio almen speranza:</l>
<l>vengono genti da gli estremi poli</l>
<l>e trovano appo voi felice stanza,</l>
<l>noi soli siam da gli avversari nostri</l>
<l>per esempio di scherno a dito mostri.</l>
</lg>
<lg type="ottava">
<head>30</head>
<l>Se in lupi si trasformano i pastori,</l>
<l>gli agnelli diverran cani arrabbiati</l>
<l>che fra gli oltraggi quei sono i peggiori</l>
<l>che ci fanno color ch'abbiamo amati:</l>
<l>ha da noi Federico armi ed onori</l>
<l>però ch'in libertà ci ha conservati,</l>
<l>egli tratta con noi con cor sincero,</l>
<l>e noi serbiamo fede al sacro Impero.</l>
</lg>
<lg type="ottava">
<head>31</head>
<l>Né deve minor lode esser a nui</l>
<l>il conservar la libertade antica,</l>
<l>ch'a gli altri l'occupar gli stati altrui</l>
<l>e la fede ingannar di gente amica;</l>
<l>questo dico a chi tocca e non a vui,</l>
<l>che se 'l Papa si studia e s'affatica</l>
<l>di porne in pace con paterno zelo,</l>
<l>ne debbiamo levar le mani al cielo;</l>
</lg>
<lg type="ottava">
<head>32</head>
<l>quantunque non rispondano a le prove</l>
<l>quel terzo ch'ei mandò di Perugini,</l>
<l>e questo monsignor che fa da Giove</l>
<l>co i fulmini ch'avventa a i Ghibellini;</l>
<l>però s'amor, se carità lo muove,</l>
<l>se lo spirto di Dio spira i suoi fini,</l>
<l>deh cessi il mal influsso a questa terra,</l>
<l>e faccia il Papa a gl'infedeli guerra:</l>
</lg>
<lg type="ottava">
<head>33</head>
<l>ché noi siam pronti a riverire i suoi</l>
<l>santi pensieri e far ciò ch'egli impone,</l>
<l>e a por liberamente in mano a voi</l>
<l>ogn'arbitrio di pace, ogni ragione;</l>
<l>l'onore intatto resti, e sia di noi</l>
<l>quel che v'aggrada, acciò ch'al paragone</l>
<l>più non abbiamo a rassembrar bastardi</l>
<l>tra i vostri figli a gli altrui biechi sguardi;</l>
</lg>
<lg type="ottava">
<head>34</head>
<l>ché quell'armi ch'or voi depor ci fate,</l>
<l>se verrà tempo mai ch'uopo ne sia,</l>
<l>se verrà tempo mai che le chiamiate</l>
<l>o in Mauritania o a i regni di Soria,</l>
<l>vi seguiran nel mar fra l'onde irate,</l>
<l>vi seguiran per solitaria via,</l>
<l>saran le prime a disgombrarvi i passi</l>
<l>onde a la gloria e a la salute vassi. —</l>
</lg>
<lg type="ottava">
<head>35</head>
<l>Qui il Mirandola tacque, e 'l Concistoro</l>
<l>tutto levossi a gridar — Pace, pace. —</l>
<l>— E pace sia, rispose a un tempo loro</l>
<l>il discreto Pastor, s'ella vi piace,</l>
<l>per me non fia che di sì bel tesoro</l>
<l>questa vostra città resti incapace,</l>
<l>né i Tedeschi, cred'io, l'impediranno,</l>
<l>ch'omai confusi e mal condotti stanno.</l>
</lg>
<lg type="ottava">
<head>36</head>
<l>E 'l Papa contra lor mosse in battaglia,</l>
<l>non contra voi, la gente Perugina,</l>
<l>se non era con voi questa canaglia,</l>
<l>egli impedita avria tanta ruina.</l>
<l>Or ha segnata Dio giusta la taglia</l>
<l>e versata ha su 'l mal la medicina;</l>
<l>siate voi più devoti e men bizzarri,</l>
<l>e camminate per la via de' carri. —</l>
</lg>
<lg type="ottava">
<head>37</head>
<l>Col fin de le parole in piè levato</l>
<l>uscì dov'eran dame e cavalieri:</l>
<l>poi fe' chiamare i primi del Senato,</l>
<l>e consultò con loro i suoi pensieri.</l>
<l>In Modana due dì stette il Legato</l>
<l>fra giostre e feste e musiche e piaceri:</l>
<l>il terzo se n'andò verso Bologna</l>
<l>per dar l'ultimo unguento a tanta rogna.</l>
</lg>
<lg type="ottava">
<head>38</head>
<l>Gli donò la città trenta rotelle,</l>
<l>e una cassa di maschere bellissime,</l>
<l>e due some di pere garavelle,</l>
<l>e cinquanta spongate perfettissime,</l>
<l>e cento salcicciotti e due cupelle</l>
<l>di mostarda di Carpi isquisitissime,</l>
<l>e due ciarabottane d'arcipresso,</l>
<l>e trenta libre di tartufi appresso.</l>
</lg>
<lg type="ottava">
<head>39</head>
<l>Fu da mille cavalli accompagnato</l>
<l>da la città fino a i vicini lidi,</l>
<l>dove trovò l'esercito schierato</l>
<l>che 'l ricevé con suon di trombe e gridi.</l>
<l>Il ponte e la riviera indi passato,</l>
<l>da i Bolognesi e loro amici fidi</l>
<l>fu ricevuto, e circa le vent'ore</l>
<l>giunse a la lor città con grande onore.</l>
</lg>
<lg type="ottava">
<head>40</head>
<l>Il dì che venne, per trattenimento</l>
<l>le spoglie gli mostrar del campo rotto,</l>
<l>prigioni, armi, bandiere e ogni stormento,</l>
<l>e fu in trionfo anch'egli il Re condotto;</l>
<l>indi per allegrezza il Reggimento</l>
<l>gittò dalle finestre un porco cotto,</l>
<l>ordinando che 'l dì de la vittoria</l>
<l>così si fesse ogn'anno in sua memoria.</l>
</lg>
<lg type="ottava">
<head>41</head>
<l>Fece il Legato poi la sua ambasciata</l>
<l>nel publico Consiglio, e non fu intesa</l>
<l>con quella attenzion ch'imaginata</l>
<l>s'era nel cominciar di quella impresa.</l>
<l>Parea strano a ciascun che terminata</l>
<l>fosse con pari onor quella contesa,</l>
<l>e rivolean la secchia ad ogni patto,</l>
<l>e non volean che 'l Re fesse riscatto.</l>
</lg>
<lg type="ottava">
<head>42</head>
<l>Proponeva il Legato un mezzo onesto,</l>
<l>che ritenendo il Re ch'avean prigione,</l>
<l>rimettessero poscia in quanto al resto</l>
<l>ne l'arbitrio del Papa ogni ragione;</l>
<l>e quando ancor gli trovò sordi in questo,</l>
<l>né gli poté mutar d'opinione:</l>
<l>— Dunque, disse sdegnato, i nostri amici</l>
<l>han minor fede in noi che gli nemici?</l>
</lg>
<lg type="ottava">
<head>43</head>
<l>Or vi farò veder quello ch'importe</l>
<l>il disprezzar l'autorità papale. —</l>
<l>Così disse, e non pur fuor de le porte</l>
<l>che chiudean le superbe e ricche sale,</l>
<l>ma di Bologna uscì con la sua corte;</l>
<l>e volgendo il cammin verso il Finale,</l>
<l>il Paulucci avisò ch'immantenente</l>
<l>il seguisse al Bonden con la sua gente;</l>
</lg>
<lg type="ottava">
<head>44</head>
<l>dove dovea trovarsi il giorno appresso</l>
<l>Azio d'Este figliol d'Aldobrandino,</l>
<l>e quivi esser da lui poscia rimesso</l>
<l>nel ferrarese antico suo domino,</l>
<l>come gli avea ordinato il Papa stesso</l>
<l>con un breve, da poi ch'ei fu in cammino:</l>
<l>e a un tempo fur da lui tutti chiamati</l>
<l>i cavalli ch'adietro avea lasciati.</l>
</lg>
<lg type="ottava">
<head>45</head>
<l>Salinguerra, ch'intese il suo periglio,</l>
<l>tosto del ponte abbandonò l'impresa,</l>
<l>e tornando a Ferrara, in iscompiglio</l>
<l>ritrovò la città già mezza presa:</l>
<l>ma risoluti a non mutar consiglio</l>
<l>s'ostinaron via più ne la contesa</l>
<l>i Petroni, e stimar cosa leggiera</l>
<l>l'aver perduta e l'una e l'altra schiera.</l>
</lg>
<lg type="ottava">
<head>46</head>
<l>Da l'altra parte i Gemignani volti</l>
<l>al lor vantaggio, avean con segretezza</l>
<l>danari a cambio da i Lucchesi tolti</l>
<l>e assoldata milizia a l'armi avezza;</l>
<l>e avendo i Padovani in campo accolti</l>
<l>senza segno di tromba e d'allegrezza,</l>
<l>si mostravan d'ardir, di forze impari</l>
<l>per crescer confidenza a i temerari.</l>
</lg>
<lg type="ottava">
<head>47</head>
<l>E 'n tanto preparar feano in disparte</l>
<l>ordigni da trattar notturno assalto,</l>
<l>ponti da tragittar da l'altra parte,</l>
<l>saette ardenti da lanciar in alto,</l>
<l>fuochi composti in varie guise ad arte</l>
<l>ch'ardean ne l'acqua e su 'l terreno smalto,</l>
<l>falci dentate e macchine diaboliche</l>
<l>che non trovaron mai le genti argoliche.</l>
</lg>
<lg type="ottava">
<head>48</head>
<l>Tre giorni senza uscir de la trinciera</l>
<l>stettero i Padovani e i Modanesi:</l>
<l>ed ecco il quarto con sembianza altiera</l>
<l>fuor de' ripari uscir de' Bolognesi,</l>
<l>e su 'l ponte calar da la riviera,</l>
<l>tutto coperto di ferrati arnesi,</l>
<l>un fanton di statura esterminata</l>
<l>nominato Sprangon da la Palata.</l>
</lg>
<lg type="ottava">
<head>49</head>
<l>Un celaton di legno in testa avea</l>
<l>graticciato di ferro, e al fianco appesa</l>
<l>una spada tedesca, e in man tenea</l>
<l>imbrandita una ronca bolognesa.</l>
<l>Quindi volto a i nemici egli dicea:</l>
<l>— O Pavanazzi da la panza tesa,</l>
<l>quando volìdi uscir di quelle tane</l>
<l>valisoni da trippe trevisane?</l>
</lg>
<lg type="ottava">
<head>50</head>
<l>Fra tanti poltronzon i n'è neguno</l>
<l>ch'apa ardimento de vegnir qua fora</l>
<l>a far custion con mi, fina che l'uno</l>
<l>sipa vittorios e l'altro mora? —</l>
<l>Così dicea, né rispondeva alcuno</l>
<l>a la superba sua disfida allora;</l>
<l>ma non tardò ch'a rintuzzar quel fiero</l>
<l>da l'antenoree tende uscì un guerriero.</l>
</lg>
<lg type="ottava">
<head>51</head>
<l>Lemizio fu nomato o Lemizzone,</l>
<l>piccolo e grosso e di costumi antico,</l>
<l>avea ne la man destra un rampicone,</l>
<l>e sopra la celata un pappafico;</l>
<l>ne la manca una targa di cartone</l>
<l>foderata di scotole di fico;</l>
<l>del resto in giubberel con le gambiere</l>
<l>parea un saltamartin proprio a vedere.</l>
</lg>
<lg type="ottava">
<head>52</head>
<l>Rise Sprangon vedendolo su 'l ponte,</l>
<l>e motteggiollo e dileggiollo assai,</l>
<l>chiamandolo aguzin di Rodomonte,</l>
<l>stronzo d'Orlando, ambasciator de' guai.</l>
<l>Volgendo Lemizzon l'ardita fronte</l>
<l>rispose: — Al cospettazzo, e che dirai</l>
<l>burto porco arlevò col pan de sorgo,</l>
<l>se te fazzo sbalzar zoso in quel gorgo? —</l>
</lg>
<lg type="ottava">
<head>53</head>
<l>Alza la ronca a quel parlar Sprangone,</l>
<l>e mena per dividergli le ciglia;</l>
<l>Lemizzone la targa al colpo oppone,</l>
<l>v'entra un palmo la punta e vi s'impiglia;</l>
<l>ei la targa abbandona, e 'l rampicone</l>
<l>gli avventa a l'elmo, e ne' graticci il piglia</l>
<l>e tira con tant'impeto a traverso</l>
<l>che 'n riva al ponte il fa cader riverso.</l>
</lg>
<lg type="ottava">
<head>54</head>
<l>Sprangon tocca del cul su 'l ponte a pena,</l>
<l>che balza in piedi, e la sua ronca gira</l>
<l>con quella targa infitta, e su la schiena</l>
<l>ferisce Lemizzon che si ritira.</l>
<l>Lemizzon de l'uncino a un tempo mena,</l>
<l>ma non va il colpo ove drizzò la mira;</l>
<l>segnava a la visiera, e giù discese,</l>
<l>e ne la stringa de' calzoni il prese.</l>
</lg>
<lg type="ottava">
<head>55</head>
<l>Con le ginocchia e con le mani in terra</l>
<l>Lemizzon cade, e fa cader con esso</l>
<l>le brache di Sprangon, ch'a sorte afferra</l>
<l>col raffio ch'abbassò nel tempo stesso:</l>
<l>ma da la ronca a quel colpir si sferra</l>
<l>lo scudo del carton spezzato e fesso:</l>
<l>onde l'ardito Lemizzon che vede</l>
<l>il rischio, salta in un momento in piede,</l>
</lg>
<lg type="ottava">
<head>56</head>
<l>e Sprangon, ch'a sbrigar le gambe attende,</l>
<l>urta per fianco e giù da l'orlo il getta.</l>
<l>Sprangon cadendo in una mano il prende,</l>
<l>e 'l rapisce con lui per sua vendetta;</l>
<l>ravviluppato l'un con l'altro scende:</l>
<l>ma nel cader si distaccaro in fretta,</l>
<l>batton su l'onda e vanno al fondo insieme;</l>
<l>l'acqua rimbalza e 'l lido intorno freme.</l>
</lg>
<lg type="ottava">
<head>57</head>
<l>Lemizzon, ch'è più sciolto e più spedito,</l>
<l>soffia le spume e 'l volto alza da l'onda,</l>
<l>e poi ch'ha scorto ov'è sicuro il lito,</l>
<l>passa notando in su l'amica sponda:</l>
<l>ma da le brache sue l'altro impedito</l>
<l>e da l'armi, restò ne la profonda</l>
<l>voragine affogato e quivi giacque,</l>
<l>cibo de' pesci e impedimento a l'acque.</l>
</lg>
<lg type="ottava">
<head>58</head>
<l>Ramiro Zabarella, un cavaliero</l>
<l>il più gentil che fosse a' giorni sui</l>
<l>ma disdegnoso e furibondo e fiero</l>
<l>con chi volea pigliar gara con lui,</l>
<l>comparve armato sopra un gran destriero,</l>
<l>dopo che Lemizzon chiarì colui,</l>
<l>e disse: — O Bolognesi, oggi la vostra</l>
<l>disfida feste, e noi farem la nostra.</l>
</lg>
<lg type="ottava">
<head>59</head>
<l>Però doman su questo ponte stesso</l>
<l>tutti vi sfido a singolar battaglia</l>
<l>con lancia e spada, acciò che meglio espresso</l>
<l>si vegga chi di noi più in armi vaglia. —</l>
<l>Qui tacque il Zabarella, e seguì appresso</l>
<l>il grido universal de la canaglia,</l>
<l>e fu accettata la disfida altiera</l>
<l>da i cavalier de la contraria schiera.</l>
</lg>
<lg type="ottava">
<head>60</head>
<l>Era ne la stagion ch'i sensi invita</l>
<l>a ristorarsi omai la notte bruna,</l>
<l>e con luce scemata e scolorita</l>
<l>s'era congiunta al sol l'umida luna:</l>
<l>la gente di Bologna, insuperbita</l>
<l>dal passato favor de la fortuna,</l>
<l>dormìa secura in aspettando l'ora</l>
<l>ch'esca Ramiro a la battaglia fuora.</l>
</lg>
<lg type="ottava">
<head>61</head>
<l>Quand'ecco «a l'arma a l'arma», e d'oriente</l>
<l>volando il grido a mezzogiorno arriva,</l>
<l>«a l'arma a l'arma» s'ode a l'occidente,</l>
<l>rimbomba l'aria e fa tremar la riva.</l>
<l>La sonnacchiosa e spaventata gente</l>
<l>sorgea confusa, e quinci e quindi giva,</l>
<l>ravvolgendo e intricando ordini e schiere,</l>
<l>e cercando a lo scuro armi e bandiere.</l>
</lg>
<lg type="ottava">
<head>62</head>
<l>Avean taciuto i Modanesi un pezzo</l>
<l>per cogliere il nemico a l'improviso,</l>
<l>e da più parti riserrarlo in mezzo</l>
<l>per farlo rimaner vie più conquiso,</l>
<l>parendo lor che la vittoria avezzo</l>
<l>l'avesse a trascurar quasi ogn'aviso:</l>
<l>presero il tempo e 'l ritrovar distratto</l>
<l>e da simil pensier lontano affatto.</l>
</lg>
<lg type="ottava">
<head>63</head>
<l>Correano a gara i capitani al ponte</l>
<l>dove maggior periglio esser parea,</l>
<l>e quivi il furibondo Eurimedonte</l>
<l>col destriero ingombrato il varco avea;</l>
<l>e in minacciosa e formidabil fronte,</l>
<l>con la spada a due man ferendo fea</l>
<l>smembrati e morti giù da l'alta sponda</l>
<l>cavalli e cavalier cader ne l'onda.</l>
</lg>
<lg type="ottava">
<head>64</head>
<l>A Petronio Casal divise il volto</l>
<l>fra l'uno e l'altro ciglio in fino al petto,</l>
<l>a Gian Pietro Magnan, ch'a lui rivolto</l>
<l>già tenea per ferirlo il brando eretto,</l>
<l>troncò la mano e aperse il fianco, e sciolto</l>
<l>trasse lo spirto fuor del suo ricetto,</l>
<l>e partito dal collo a una mammella</l>
<l>Ridolfo Paleotti uscì di sella.</l>
</lg>
<lg type="ottava">
<head>65</head>
<l>Ma di gente plebea n'uccide un monte</l>
<l>che s'erge sovra l'onda e innanzi passa;</l>
<l>seguono i Padovani, e già del ponte</l>
<l>le steccate e le sbarre addietro lassa;</l>
<l>quindi ne le trinciere urta per fronte</l>
<l>e le rompe, le sparge e le fracassa,</l>
<l>si rinforza il nemico, e fa ogni prova</l>
<l>contra tanto furor, ma nulla giova;</l>
</lg>
<lg type="ottava">
<head>66</head>
<l>ché da levante vien per fianco il forte</l>
<l>Gherardo a un tempo, e da ponente viene</l>
<l>Manfredi, e l'uno e l'altro ha in man la morte,</l>
<l>e fa di sangue rosseggiar l'arene:</l>
<l>trasser le genti lor con pari sorte</l>
<l>di là da l'onda, e per le rive amene</l>
<l>taciti costeggiando a un punto furo</l>
<l>sopra i nemici incauti al ciel oscuro.</l>
</lg>
<lg type="ottava">
<head>67</head>
<l>A prima giunta in cento parti e cento</l>
<l>acceso fu ne' palancati il foco:</l>
<l>crebbe la fiamma e la diffuse il vento,</l>
<l>e l'inimico a quel terror diè loco.</l>
<l>Urtando i Gemignani, e al violento</l>
<l>impeto loro ogni riparo è poco,</l>
<l>da l'altra parte i Padovani anch'essi</l>
<l>hanno già i primi in su l'entrata oppressi.</l>
</lg>
<lg type="ottava">
<head>68</head>
<l>Varisone, fratel di Nantichiero,</l>
<l>che Barisone ancor fu nominato,</l>
<l>uccise Urban Guidotti e Berlinghiero</l>
<l>dal Gesso, e 'l Manganon da Galerato.</l>
<l>Seco avea Franco e 'l valoroso Alviero</l>
<l>e don Stefano Rossi, a cui fu dato</l>
<l>il cognome a l'uscir di quel periglio,</l>
<l>perché tutto di sangue era vermiglio.</l>
</lg>
<lg type="ottava">
<head>69</head>
<l>Al pretor di Bologna intorno stanno</l>
<l>tutti i primi guerrier del campo armati:</l>
<l>egli che vede la ruina e 'l danno</l>
<l>e non può riparar da tanti lati</l>
<l>esce da tramontana, e se ne vanno</l>
<l>di Castelfranco a i muri abbandonati:</l>
<l>e si riparan quivi, e quivi accolte</l>
<l>sono le genti rotte in fuga volte.</l>
</lg>
<lg type="ottava">
<head>70</head>
<l>Il popolo di Fano e di Cesena</l>
<l>restò col fior de' Milanesi estinto,</l>
<l>de' Ravennati e Forlivesi a pena</l>
<l>fu ricondotto a Castelfranco il quinto;</l>
<l>preso il carroccio, ogni campagna piena</l>
<l>di morti, ogni sentier di sangue tinto.</l>
<l>Gli alloggiamenti e la nemica preda</l>
<l>restaro al foco e a le rapine in preda.</l>
</lg>
<lg type="ottava">
<head>71</head>
<l>Più non tornaro al ponte i Modanesi,</l>
<l>ma a Castelfranco fer passar la gente</l>
<l>e quivi furo i padiglioni tesi</l>
<l>poco distanti al lato di ponente,</l>
<l>dove ancor sono i margini difesi</l>
<l>da una trinciera quadra ed eminente</l>
<l>che può veder passando in su la strada</l>
<l>qualunque dal castello al fiume vada.</l>
</lg>
<lg type="ottava">
<head>72</head>
<l>Tiraro il dì seguente una trinciera</l>
<l>i Bolognesi fuor de la muraglia,</l>
<l>e quivi usciro armati a la frontiera</l>
<l>contra i nemici in atto di battaglia;</l>
<l>ma stetter poi così fino a la sera,</l>
<l>per mostrar di non ceder la puntaglia:</l>
<l>e in tanto il Reggimento avea mandato</l>
<l>un messo in fretta al Cardinal Legato;</l>
</lg>
<lg type="ottava">
<head>73</head>
<l>cui chiedendo perdon del folle eccesso,</l>
<l>d'aiuto il supplicava e di consiglio</l>
<l>con libero e assoluto compromesso,</l>
<l>pur che levasse i suoi fuor di periglio.</l>
<l>Egli, dissimulando il gusto espresso</l>
<l>di vedergli abbassato il superciglio,</l>
<l>mostrò dolersi de l'avuta rotta,</l>
<l>e fe' ritorno a la città del Potta.</l>
</lg>
<lg type="ottava">
<head>74</head>
<l>Quivi accolto in Senato ei disse: — Amici,</l>
<l>io torno a voi con quell'istessa fede</l>
<l>ch'io ritrassi l'altrier, che i benefici</l>
<l>non mi faceano ancor sperar mercede:</l>
<l>voi, ch'io credea di ritrovar nemici,</l>
<l>feste donna di voi la Santa Sede,</l>
<l>e i nostri amici vecchi insuperbiti</l>
<l>mutaron fede e ne lasciar scherniti.</l>
</lg>
<lg type="ottava">
<head>75</head>
<l>Or ha l'orgoglio lor Dio rintuzzato:</l>
<l>io che 'l sentiero a la vittoria ho fatto,</l>
<l>che 'l terzo di Perugia ho lor levato,</l>
<l>che Salinguerra fuor del campo ho tratto,</l>
<l>l'arbitrio che da voi pria mi fu dato</l>
<l>vi ridomando: ma però con patto</l>
<l>che debba l'onor vostro esser securo,</l>
<l>e così vi prometto e così giuro. —</l>
</lg>
<lg type="ottava">
<head>76</head>
<l>Il Mirandola allora alzato in piede</l>
<l>gli rispose: — Signor, la patria mia</l>
<l>né per incontro a la fortuna cede,</l>
<l>né per felicità sé stessa oblìa:</l>
<l>l'arbitrio che da prima ella vi diede,</l>
<l>l'istesso or vi conferma, e sol desia</l>
<l>che siate voi magnanimo in usarlo</l>
<l>com'ella è pronta e generosa in darlo. —</l>
</lg>
<lg type="ottava">
<head>77</head>
<l>Ringraziò que' signori, e fe' partita</l>
<l>da Modana il Legato il giorno stesso,</l>
<l>e conchiusa la pace e stabilita</l>
<l>fra le parti in virtù del compromesso,</l>
<l>con gaudio universal, con infinita</l>
<l>sua lode publicolla il giorno appresso,</l>
<l>riserbando ne' patti a i Modanesi</l>
<l>la secchia e 'l Re de' Sardi a i Bolognesi.</l>
</lg>
<lg type="ottava">
<head>78</head>
<l>Nel resto si dovean tutti i prigioni</l>
<l>quinci e quindi lasciar liberamente,</l>
<l>e le terre e i confini e lor regioni</l>
<l>ritornar come fur primieramente.</l>
<l>Così finir le guerre e le tenzoni,</l>
<l>e 'l giorno d'Ogni Santi al dì nascente</l>
<l>ognun partì da la campagna rasa,</l>
<l>e tornò lieto a mangiar l'oca a casa.</l>
</lg>
<lg type="ottava">
<head>79</head>
<l>Voi buona gente che con lieta ciera</l>
<l>mi siete stati intenti ad ascoltare,</l>
<l>crediate che l'istoria è bella e vera;</l>
<l>ma io non l'ho saputa raccontare:</l>
<l>paruta vi saria d'altra maniera</l>
<l>vaga e leggiadra, s'io sapea cantare.</l>
<l>Ma vaglia il buon voler, s'altro non lice,</l>
<l>e chi la leggerà viva felice.</l>
</lg>
</div1>

</body>
</text>
</TEI.2>
