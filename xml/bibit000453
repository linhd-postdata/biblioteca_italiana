<?xml version="1.0" encoding="UTF-8"?>
<!DOCTYPE TEI.2 SYSTEM "http://backend.bibliotecaitaliana.it/DTD/bibit.dtd">
<TEI.2>
<teiHeader>
  <fileDesc>
    <titleStmt>
      <title>La Legenda de Sancto Stady</title>
      <author>Franceschino Grioni</author>
    </titleStmt>
    <extent>175 Kb in UTF-8</extent>
    <publicationStmt>
      <publisher>Biblioteca Italiana</publisher>
      <pubPlace>Roma</pubPlace>
      <date>2005</date>
      <idno>bibit000453</idno>
      <availability>
        <p>Questa risorsa digitale è liberamente accessibile per uso
              personale o scientifico. Ogni uso commerciale è vietato</p>
      </availability>
    </publicationStmt>
    <seriesStmt>
      <title>Collezione BibIt</title>
    </seriesStmt>
    <sourceDesc>
      <bibl>
        <title>Studj romanzi</title>
        <title type="part">I</title>
        <author>Ernesto Monaci</author>
        <publisher>Presso La Societa Edit., 1903 (Perugia, Unione Cooperativa Editrice)</publisher>
        <pubPlace>Roma</pubPlace>
        <date>1903</date>
      </bibl>
    </sourceDesc>
  </fileDesc>
  <encodingDesc>
                  <samplingDecl>
                    <p>Tutti i materiali paratestuali della fonte cartacea non riconducibili alla
                      responsabilità dell'autore dell'opera sono stati soppressi nella versione
                      digitale</p>
                  </samplingDecl>
                  <editorialDecl>
                    <correction method="silent" status="medium">
                      <p>Livello medio: controllo a video con collazione con edizione di
                      riferimento</p>
                    </correction>
                    <quotation form="data" marks="all">
                      <p>I simboli di citazione e di discorso diretto presenti sulla fonte cartacea
                        sono stati rappresentati sulla versione digitale</p>
                    </quotation>
                    <hyphenation eol="none">
                      <p>I trattini di sillabazione a fine riga sono stati soppressi e le parole
                        ricomposte</p>
                    </hyphenation>
                  </editorialDecl>
    <classDecl><taxonomy id="CGB"><bibl>Classificazione generi BibIt</bibl></taxonomy></classDecl></encodingDesc>
  <profileDesc>
    <creation>
      <date>300</date>
    </creation>
    <langUsage><language id="ita">Italiano</language></langUsage>
    <textClass>
      <keywords scheme="CGB">
        <term>Poesia</term>
      </keywords>
    </textClass>
  </profileDesc>
  <revisionDesc>
    <change>
      <date>Data sconosciuta anteriore al 2000</date>
      <respStmt>
        <name>CIBIT - Venezia</name>
      </respStmt>
      <item>Digitalizzazione</item>
    </change>
    <change>
      <date>Data sconosciuta anteriore al 2000</date>
      <respStmt>
        <name>CIBIT - Venezia</name>
      </respStmt>
      <item>Correzione linguistica</item>
    </change>
    <change>
      <date>2006-06-13T00:00:00.000+02:00</date>
      <respStmt>
        <name>Carla Deiana</name>
        <name>BIBIT</name>
      </respStmt>
      <item>Codifica XML</item>
    </change>
    <change>
      <date>2006-06-13T00:00:00.000+02:00</date>
      <respStmt>
        <name>Carla Deiana</name>
        <name>BIBIT</name>
      </respStmt>
      <item>Validazione</item>
    </change>
  </revisionDesc>
</teiHeader>

<text>
<body>

<div1><head>La Legenda de Sancto Stady</head>
<argument><p>Qua chominça la legenda de santo Stady e della muier e delly fioly.</p></argument>
<lg>
<l>Signor e done, a my uegny,</l>
<l>Vuy che la fe de Dio tegny,</l>
<l>Chi credé in Iesum Cristo,</l>
<l>Lo qual è ueraxio maystro:</l>
<l>Vna legenda uoio retrar,</l>
<l>Che ue porà molto çouar.</l>
<l>En la scritura ben se troua,</l>
<l>De ço non a mestier altra proua,</l>
<l>Che la fe, che ano la çente,</l>
<l>Salua tucti çertamente;</l>
<l>Mo quella fe niente ual,</l>
<l>Se charità nonn è ingual;</l>
<l>Che fe sença houra, ben sauemo,</l>
<l>Non ual niente, ço trouemo.</l>
<l>Chi fe sença houra in luy porta,</l>
<l>La sua credença è ria e torta:</l>
<l>Diauolo lo mena e si 'l conduxe</l>
<l>La o che non è clarità ni luxe,</l>
<l>Entro lo inferno puçolento,</l>
<l>O che è dolor e gram tormento.</l>
<l>Pluxor ne a ça conduti a morte</l>
<l>E fati entrar per le suo porte:</l>
<l>La non se può auer sperança</l>
<l>De bem ni d'altra remundança.</l>
<l>E molti n'è sta de gran vertú,</l>
<l>Che ll'a conuento e batú,</l>
<l>Li qual è de questo mondo insuti</l>
<l>E xe a paradixo conduti.</l>
<l>Chi uuol intender et ascoltar,</l>
<l>Pluxor li sauerò anumerar;</l>
<l>Mo ad un d'esi de prexente</l>
<l>Voio apuçarme planamente.</l>
<l>Diro-ue della sua bataia,</l>
<l>Che pene e che trauaia.</l>
<l>Questo, che ue digo, fu nomato</l>
<l>Plaçidas, como e trouato.</l>
<l>Molto fo nobele e possente,</l>
<l>Chaualier pro et valente,</l>
<l>Prinçipio di chauallaria,</l>
<l>Et in Roma aue gran signoria.</l>
<l>De sua bataia se troua mancho</l>
<l>Lo diauolo e plu stancho,</l>
<l>Che no è l'axeno tristo et lasso,</l>
<l>Quando lo uiem dal troto al passo.</l>
<l>Or uoio dire e començare:</l>
<l>Chi uuol intender a ben fare,</l>
<l>Si stia in paxie e uegna auanti,</l>
<l>Ad inprender et inparar tutty quanti,</l>
<l>Çoueny e uechi e tutta çente,</l>
<l>Che l'oldirà deuotamente. </l>
</lg>
<lg>
<l>Plaçidas fo de gram paraço,</l>
<l>Çentil e pro e bon e saço.</l>
<l>Per muier prexe vna donçella,</l>
<l>Che molto fo sauya e bella;</l>
<l>E de lie si 'nde aueua do fantiny,</l>
<l>Li qual fo molti belly et finy,</l>
<l>De dreto e lial spoxamento</l>
<l>Sença altro conçoçimento.</l>
<l>Plaçidas fo plen de richeça.</l>
<l>L'inperador per soa prodeça</l>
<l>Si lly dona a mantegnire</l>
<l>La chauallaria tuta a baylire,</l>
<l>Perché in luy troua seno e raxon,</l>
<l>Bontade e gran descriçion:</l>
<l>Seschalcho e chapetanio lo fese</l>
<l>De tuti li chaualieri e borgese,</l>
<l>El so confalon inperial</l>
<l>Li de in guarda, e general</l>
<l>Signor lo fe delly suoy barony,</l>
<l>Soura tutty quanti rie e bony.</l>
<l>A chi lo fosse in plaxer ni desdegno,</l>
<l>Chauo e signor lo fe de lo regno;</l>
<l>Vnde l'aueua plena signoria</l>
<l>E soura tutti quanti plena baylia.</l>
<l>Non g'era algun piçolo ni grando,</l>
<l>Che non stesse al so comando;</l>
<l>Si ch'el feua de tutta la terra</l>
<l>Al so uoler paxe et verra.</l>
<l>Molto agrandy l'inperador</l>
<l>Enfin ch'el fo so reçedor,</l>
<l>E conquistà molti paysi,</l>
<l>E sotomesse li suo innemisi.</l>
<l>Pluxor ne alçideua in bataia,</l>
<l>Et altri lo menaua in seraia,</l>
<l>In grossi ferry et in chadene</l>
<l>Ch'elly sofria molto gran pene.</l>
<l>Molto exaltà, quest'è la soma,</l>
<l>Tuto l'inperio de Roma.</l>
<l>El tegnia dreto e raxon</l>
<l>A tuti afati rie e bon:</l>
<l>Non g'era algun çentil ni richo,</l>
<l>Pouero, vil ni mendicho,</l>
<l>Che se olsase tortiçar</l>
<l>L'un col'altro ni domandar</l>
<l>Contra raxon e çustiçia,</l>
<l>Che no lly conpraxe in tal guixa,</l>
<l>Che meio seria stado a tuti</l>
<l>çe fosse nady sempre muti.</l>
<l>El tegnia paxie dolçemente</l>
<l>Dentro la pouera çente,</l>
<l>E lly argoioxi e mal fator</l>
<l>Çustiçiaua a gran dolor.</l>
<l>Çiasschadun auea so dretura:</l>
<l>Vncha non lassà per paura,</l>
<l>Per priego ne per promission,</l>
<l>Che a tuti non desse sua raxon.</l>
<l>Çamay de lial çustiçia</l>
<l>Non se partí per conuertiçia,</l>
<l>Che in luy fosse de mente,</l>
<l>Ni per amigo ni per parente.</l>
<l>Per odio ni per malauolençia</l>
<l>Vncha non de may ria sentençia,</l>
<l>Ne may la uerità non volse</l>
<l>Coronper per cosa che fosse.</l>
<l>E perçò l'inperador Traiem</l>
<l>Lo amaua e uoleua-ly gram ben,</l>
<l>E tuti li barony della corte</l>
<l>Altrosí lo amaua molto forte,</l>
<l>El puouolo tutto si lly inclinaua</l>
<l>E gran reuerençia li portaua,</l>
<l>E si llo appellaua sostegno,</l>
<l>Vita et saluaçion del rengno. </l>
</lg>
<lg>
<l>De charitade el era plen,</l>
<l>Con ueritade ve 'l digo ben,</l>
<l>De cortexia e de largeça</l>
<l>E de gran senno e de prodeça.</l>
<l>Poueri el paseua souente,</l>
<l>E si daua ally nudy uestimente;</l>
<l>Ally prixoniery molto spesso</l>
<l>Elly andaua luy instesso,</l>
<l>Si 'nde traçeua li sconseiady;</l>
<l>E uisitaua li amalady;</l>
<l>Li pouery chaualiery seruiua</l>
<l>Et in sua corte li tegniua,</l>
<l>E chi ch'el uedea plu prodon</l>
<l>Ello daua maçor guiderdon,</l>
<l>E sempre feua releuar tuti,</l>
<l>Pur che in sua corte fosse duti.</l>
<l>Li poueri orfany, sença pare</l>
<l>Ch'elly fosse o sença mare,</l>
<l>O lli tollea in so ostel,</l>
<l>Si lly noriua ben e bel;</l>
<l>E alle pouere uedoue daua</l>
<l>Pan e vin, denery et blaua.</l>
<l>E soa muier altretal</l>
<l>Faxea, che molto iera lial.</l>
<l>Bem seguia intranbi de çerto</l>
<l>Lo detto del uançelio aperto;</l>
<l>Che da san Çillio de Prouença</l>
<l>Non era so pare defina in Galiçia.</l>
<l>Questo ben feua et altri pluxor</l>
<l>Per charitade e per amor.</l>
<l>Mo perçò elly non iera cristiani,</l>
<l>Ançi tegniua-lly la fe delly pagany,</l>
<l>E si adoraua quella fe,</l>
<l>Che duxe a morte chu li cre.</l>
<l>Mo Dio li mostrà la uia dreta,</l>
<l>La qual è de saluaçion e vita,</l>
<l>E si lly uolse conuertir</l>
<l>E far da quella fe partir.</l>
<l>Plaçidas molto uolontiera</l>
<l>Andaua in bosscho et in riuiera:</l>
<l>Chaçar andaua alli boschaçi,</l>
<l>O ch'ello li uedea plu saluaçi.</l>
<l>De questo molto se deletaua,</l>
<l>E spesse fiade el g'andaua:</l>
<l>Menaua li soy chany afaytady</l>
<l>E soy seruenti amaystrady.</l>
<l>Bestie saluaçe non auea lor</l>
<l>Ne so paxe ni so amor.</l>
<l>Li chany auea sifati uxar,</l>
<l>Che allò chomo elly era a caçar,</l>
<l>S'elly piaua niente</l>
<l>Elli uegniua de prexente</l>
<l>Dauanti li pie del so signor,</l>
<l>La demeteua sença demor</l>
<l>La payssa, ch'elly aueua prexa,</l>
<l>Poy se 'n torna alla destexa.</l>
<l>Li suoy seruenti e lly ministri</l>
<l>Dell'archo iera tutty maistri,</l>
<l>E quando ch'elly traçeua,</l>
<l>Per cossa alguna li no falliua.</l>
<l>La sera tutto largamente</l>
<l>Departia poy infra soa çente</l>
<l>Plaçidas la caçaxon,</l>
<l>Che assè n'auea in sua maxon</l>
<l>Barony, donçelly et schudiery</l>
<l>A gran desplen y lor taiery. </l>
</lg>
<lg>
<l>De belly sollaçi tuttavia</l>
<l>Era sua terra replenia;</l>
<l>E quando el uegnia da chaçar,</l>
<l>Çhasschun li corea ad inclinar:</l>
<l>A luy seruir era li suoy barony, </l>
<l>L'un al strieue e l'altro ali sprony;</l>
<l>Et ello desendeua innella çente</l>
<l>Con bella faça intro tuti ingualmente.</l>
<l>A trar le osse iera li garçony,</l>
<l>De lor seruir presti et adorny:</l>
<l>Çasschun dixeua in so latin:</l>
<l>" Bem uegna lo nostro signor fin ".</l>
<l>La donna sua molto honorada</l>
<l>Vegniua a reçeuer la spada,</l>
<l>Che d'una çanbra fuora insiua:</l>
<l>Plu bella de aguana pareua.</l>
<l>E quando l'iera al sso talento</l>
<l>Asexo et al so plaquimento,</l>
<l>Poy li uegnia intranbi doy</l>
<l>Soy fijoly dauanti luy,</l>
<l>Et ello spesse uolte li abraçaua</l>
<l>E dolcemente li baxaua.</l>
<l>Entranbi era molto somienti,</l>
<l>En beltà clari e resplendenti.</l>
<l>Se io ue disexe la pleneça</l>
<l>E ll'abondançia e ll'alegreça</l>
<l>De bandixon ch'era in lle tole,</l>
<l>Io creço ch'el ue aseableria fole</l>
<l>Oldando l'abondançia grande,</l>
<l>Che era in sua corte de uiande.</l>
<l>Mo tuttavia con gram siençia</l>
<l>Luy e sua muier aue astinençia,</l>
<l>E miga li non feua desmostraxon,</l>
<l>Ch'i non uoleua ch'i so baron</l>
<l>Ni çente nisuna sauesse</l>
<l>Cosa de ço ch'elly faxesse.</l>
<l>E quando vegniua driedo mançar,</l>
<l>La sera se n'andaua a chollegar</l>
<l>Entro so çanbra uolentier</l>
<l>Plaçidas con sua muier.</l>
<l>De fuora era in parisente</l>
<l>Vestidi intranbi richamente,</l>
<l>E de soto auea a carne nuda</l>
<l>Çasschun la stamengna vestuda;</l>
<l>Ch'i non volea ch'apreçeuudo</l>
<l>Fosse per algun ni ueçudo:</l>
<l>Tanto elly iera de tanta vertude pleny,</l>
<l>Che de çelady feua tuti sti beny.</l>
<l>E quando soly era in vn leto, </l>
<l>Çasschun staua molto quieto </l>
<l>Pregando Dio onipotente,</l>
<l>Che lly guardasse ueramente</l>
<l>De tutty carnal dexiderij</l>
<l>E de soçura e d'auolterij.</l>
<l>Aldy çente de gran bontade,</l>
<l>Pleny de ben e de honestade,</l>
<l>Che in richeça era astinenti,</l>
<l>Et in pouertà fo paçienti,</l>
<l>Sicomo vuy pory oldire, </l>
<l>Ch'io ue dirò sença mentire.</l>
<l>Molto se amaua de grando amor</l>
<l>Intranbi, la donna e 'l signor.</l>
<l>Dio non fe may alguna persona</l>
<l>In questo mondo, ria ne bona,</l>
<l>Che may l'oldisse mormorar</l>
<l>Ni maldir ni blastemar. </l>
</lg>
<lg>
<l>Signori, a ço fa bon intender,</l>
<l>E da questi do esenplo prender:</l>
<l>Tuti li fedel cristiany</l>
<l>Tegnir la uita de sti pagany,</l>
<l>Che tanto era santa et pura,</l>
<l>Sença maliçia et soçura.</l>
<l>Secondo cho dixe lo scripto,</l>
<l>Lo diauolo maledetto</l>
<l>Sempre odiaua tuttavia</l>
<l>La sua buona conpagnia.</l>
<l>Perder li credeua, perché li desplaxe</l>
<l>Le bone oure, ch'elly faxe;</l>
<l>Ma no per tanto el se infidaua</l>
<l>En ço, che Cristo y no adoraua.</l>
<l>Per la invidia, ch'ello aueua de lor,</l>
<l>De note parea spesso a lor,</l>
<l>Allo signor et alla donna,</l>
<l>La qual era molto honesta e bona,</l>
<l>E si lly reueiaua digando,</l>
<l>Per maginaçion mostrando:</l>
<l>" Che oure fe uu e che fati?</l>
<l>Plu de bestie me pari mati.</l>
<l>Tanto se largi, che tuta çente</l>
<l>Se 'n maraueia fortemente.</l>
<l>E niente ual sta charitade.</l>
<l>Perçò ue digo in ueritade:</l>
<l>Se longamente la tegny,</l>
<l>Tuto lo uostro desertery.</l>
<l>E l'auer, può ch'è consumado,</l>
<l>È molto tardy recourado.</l>
<l>Perçò queste oure non fe plu:</l>
<l>Tegny lo uostro et aquistè l'altrú.</l>
<l>Or uedé, se uuy se ben folly.</l>
<l>Doncha no aué uu do fijolly,</l>
<l>Chu douerssé far richi e pleny</l>
<l>Auançando li uostri beny?</l>
<l>E uuy li uolé desertar,</l>
<l>Per tal mayniera consumar.</l>
<l>Vnde io ue digo in ueritade</l>
<l>Se plu tegny questa charitade,</l>
<l>Vuy non uedery passado do anny,</l>
<l>Che a uostri fijoli mancherà panny,</l>
<l>E si ue troueri si lassi et vany</l>
<l>Spesse uolte de sera e de doman,</l>
<l>Si ch'elly conuegnerà andar çercando del pan".</l>
<l>Molto forte se penaua</l>
<l>Lo diauolo e trauaiaua,</l>
<l>Como o lly podesse retrar</l>
<l>Dal ben, che ello li uedeua far;</l>
<l>Mo elly era ben tal conpagnony</l>
<l>E si afaytady chanpiony,</l>
<l>Che dello arsalto che lly deua</l>
<l>Alguna chura li non ge deua;</l>
<l>Ni de niente y no uol creder,</l>
<l>Ch'i non desse mançar e beuer</l>
<l>Ally poueri neçessitoxi</l>
<l>Et a tutty quelly che iera besognoxi. </l>
</lg>
<lg>
<l>Signory, el non po esser miga,</l>
<l>De ço el non a luogo ch'io ve 'l diga,</l>
<l>Che Dio potesse abandonar</l>
<l>Tal charitade ni lassar.</l>
<l>Perçò li mena allo rengno so,</l>
<l>Può inprima lo merita allò,</l>
<l>Che molto li durà afliçion</l>
<l>Ananti ch'elli intrasse in sua maxon.</l>
<l>Plaçidas non fo doxe ni rex,</l>
<l>Prinçipo ni conte ni marchex;</l>
<l>Mo fo seschalcho dello inperador,</l>
<l>Chauo del sso regno et fator</l>
<l>Soura tuti quanti rie et bony,</l>
<l>Si chaualieri como pedony.</l>
<l>Molto honorà chauallaria;</l>
<l>E per luy sempre tuttavia</l>
<l>Vegnia seruidy li chaualiery,</l>
<l>Li çitadiny e lly forestiery.</l>
<l>Ally strany et ally uixiny</l>
<l>El faxea de molti beny,</l>
<l>Si che pluxor terre n'andaua</l>
<l>Lo nome so e resonaua.</l>
<l>L'inperador e lly barony</l>
<l>Frar li pellaua et conpagnony;</l>
<l>Pare lo clamaua e sostegno</l>
<l>Tuta la çente pouera del regno,</l>
<l>Perch'ello aueua pietà</l>
<l>De lor miserie e pouertà.</l>
<l>Or ue diremo, se uuy ste in paxe,</l>
<l>En che maniera, se 'l ue plaxe,</l>
<l>Dio lo uolesse conuertir</l>
<l>Et in lo sso regno far vegnir,</l>
<l>E che trauaia e che lauor</l>
<l>El ne sofrí e che dolor.</l>
</lg>
<lg>
<l>Or pregemo Dio, signor e pare,</l>
<l>Che tal graçia me possa dare,</l>
<l>Che al so grado benedetto</l>
<l>Io possa fenir questo detto.</l>
<l>La scritura dixe plenamente,</l>
<l>Questo sa ben tutta la çente,</l>
<l>Che chi di charità è guernio,</l>
<l>Dio habita in luy et luy in Dio.</l>
<l>Tutty chi l'ama e la retiem</l>
<l>A uia de saluaçion perviem.</l>
<l>Plaçidas l'amaua e lla tegnia,</l>
<l>En pluxor guixa le oure faxea;</l>
<l>Tanto faliua solamente,</l>
<l>Ch'el no credea niente</l>
<l>En lle oure della croxe</l>
<l>Ne in Cristo, che lla leçe opoxe;</l>
<l>Ni ancora nonn era batiçato</l>
<l>Ni della nostra fe adorato.</l>
<l>Plaçidas non saueua scritura,</l>
<l>Ma segondo la le de natura</l>
<l>Saluo credeua esser per dreto.</l>
<l>Ma Iesum Cristo benedeto</l>
<l>Li mostrà tutto per ragion</l>
<l>La uia di sua saluaçion</l>
<l>E lla força e lla mesura</l>
<l>Como a sua bona criatura. </l>
</lg>
<lg>
<l>Or al nome sia del criator,</l>
<l>Lo qual è d'ongny ben fator.</l>
<l>Començar uoio sta leçenda:</l>
<l>Prego che in paxe ognomo intenda.</l>
<l>Vuy aué oldito con volentiera</l>
<l>Plaçidas andaua in riuera;</l>
<l>En payssa et in chaçaxon</l>
<l>Spesso l'era con li soy baron.</l>
<l>Vn dy el prexe brachi e leurieri</l>
<l>E pluxor mior di soy arçiery,</l>
<l>Soy chaualieri e soy seruenti,</l>
<l>De quelly ch'era plu saçenti.</l>
<l>Della caça ben se guarny.</l>
<l>Poy della terra se partí.</l>
<l>Tanto chaualcha la maytina,</l>
<l>Ch'ello entra in vna gaudina:</l>
<l>In vn boscho grando e molto spesso</l>
<l>Lu e so çente si fo messo.</l>
<l>Soura vna valle vn poco larga</l>
<l>Plaçidas se acorse e guarda:</l>
<l>Vna senbla de çeruy el uete,</l>
<l>Che molto granda li parete,</l>
<l>Che per natura iera asemblady</l>
<l>E tuti inssenbre aconpagnady.</l>
<l>Ognomo sepa per engual,</l>
<l>Che lla natura del çeruo è tal,</l>
<l>Che quando la traçe deo lion</l>
<l>Fuçe per foresta a bandon,</l>
<l>Et in schiera va tutty ordenady,</l>
<l>Ensembre streti et serady</l>
<l>L'un con l'altro per la foresta</l>
<l>Tignando sulla cropa la testa.</l>
<l>Quando lo primo, ch'è dananti,</l>
<l>Ch'adosso porta tutti quanti,</l>
<l>È stancho del portar et lasso,</l>
<l>El se uiem allora a passo a passo</l>
<l>A quel da driedo, con vuy aldite</l>
<l>La testa sulla cropa li mete,</l>
<l>E quello lo lassa bem far</l>
<l>E così passa o ch'i uol andar.</l>
<l>Per tal esenplo, signor, ne mostra</l>
<l>Le bestie quanta è la fe nostra:</l>
<l>Ço è che charità die sempre </l>
<l>L'un l'altro tegnir insembre,</l>
<l>Che l'un con l'altro se deuemo dar</l>
<l>Secorsso, quando nuy lo podemo far;</l>
<l>Chi ne ffesse onfension,</l>
<l>Far li deuemo dreto perdon. </l>
</lg>
<lg>
<l>Quando Plaçidas lo çntil</l>
<l>A ben veçudo per sotil</l>
<l>Como s'entraporta li çeruy,</l>
<l>Li so barony et ally suoy seruy</l>
<l>Per strania cosa o ll'a mostrado</l>
<l>Çasschum se n'a meraueiado.</l>
<l>Possa spironaua li suoy destriery.</l>
<l>Li chany de lassa e liuriery</l>
<l>Adosso y çeruy y core e viem,</l>
<l>Che vn solo no sse retiem.</l>
<l>Vn molto grande in quella schiera</l>
<l>En conpagnia con quelly çeruy era:</l>
<l>Liçier parea, forte et isnello</l>
<l>Et intro tutti lo plu bello,</l>
<l>Et alle chorne so parea</l>
<l>Che pluxor anny ello auea.</l>
<l>Plaçidas vete li prexente</l>
<l>Lo çeruo si bello e corente:</l>
<l>Fo-lly chaçudo a plaquimento:</l>
<l>En lu a tuto lo cuor atento.</l>
<l>Coluy seguí con suy arçiery,</l>
<l>Et apresso luy so chaualiery.</l>
<l>Tanto el seguí per llo boschaço,</l>
<l>Che molto era grando e saluaço,</l>
<l>Ch'i perse la uia e 'l sentier</l>
<l>Si seruenti con chaualier:</l>
<l>L'un tenne in qua et l'altro in lla,</l>
<l>Tuti de uista lo fallà.</l>
<l>Con la scritura manifesta, </l>
<l>Çasschum radega in la foresta, </l>
<l>Se non Plaçidas solamente.</l>
<l>Chollú è mollto pro et ualente.</l>
<l>Tanto lo seguí per dreta via,</l>
<l>Sollo sença altra conpagnia,</l>
<l>Ch'ello uete lo sol debassare</l>
<l>Et inuer la note aprossimare,</l>
<l>Si che apena lo auisaua</l>
<l>O che el chauallo suo lo menaua.</l>
<l>Auanti non sa o ch'ello andasse</l>
<l>Ne in che parte ello ariuasse.</l>
<l>Molto pensaua per qual indreto</l>
<l>Ello podesse auer reçeto;</l>
<l>Et in questo pensier ch'ello fea,</l>
<l>Guardando innanti tuttavia,</l>
<l>Vete che 'l çeruo soura lu venne</l>
<l>Ad una fontana, e lly se artenne. </l>
</lg>
<lg>
<l>Plaçidas, quando l'a ueçú,</l>
<l>A lu se 'n viem e non tarda plu:</l>
<l>A pie desmonta del chauallo,</l>
<l>La lança inpugna de fin açallo.</l>
<l>Ça lo uolea ferir del tutto,</l>
<l>Quando in so fronte l'a ueçuto</l>
<l>Vna croxe, che desexe</l>
<l>Dal çiello vegando luy palexe.</l>
<l>Apresso la croxe un gran splandor</l>
<l>Desexe dal çielo con gran lugor,</l>
<l>Che tutto el payxe inuironà</l>
<l>E molto forte alumenà.</l>
<l>Plaçidas molto era prodon,</l>
<l>Ardito e nobele e sauio e bon;</l>
<l>Mo el no fo miga la si forte,</l>
<l>Che paura non auesse di morte.  </l>
<l>In quel splandor et in quella luxe </l>
<l>Descende vna gran voxe,</l>
<l>Che al baron disse: "Or tra-te in su,</l>
<l>Guarda, non te aprosemar plu.</l>
<l>Io sum Iesú, che in croxe pendy.</l>
<l>Per ti saluar io sum vegnú qui.</l>
<l>Lo çeruo è mio et a my viem</l>
<l>E per sso signor me retiem.</l>
<l>Tropo l'as chaçà con grande yror;</l>
<l>Perçò me as fato desenor.</l>
<l>Mo con dretura te gastigo</l>
<l>E dolçemente si te digo,</l>
<l>Che tu me façis dreto e raxon,</l>
<l>Como a to criator ch'io son.</l>
<l>Se per baptexemo me faras</l>
<l>Dretura, con tu aldiras,</l>
<l>E ti e tua muier medexima,</l>
<l>Che vuy ue onçè de santa crexema,</l>
<l>Et intranbi toy fiuoli altrosí,</l>
<l>Può poras tu aldir da my</l>
<l>La uia de toa saluaçion,</l>
<l>Se tegnir uoras lo mio sermon.</l>
<l>Or ua, e fa-te batiçare;</l>
<l>Ne plu debis demorare,</l>
<l>Che tu no me puos esser in grado,</l>
<l>Se tu nonn è mondo e llauado.</l>
<l>E quando batiçà seras,</l>
<l>Da mi qui dreto torneras,</l>
<l>Ch'io te uorò contar e dir</l>
<l>Ço che te conuegnerà sofrir</l>
<l>Per mio amor, e che trauaia</l>
<l>Tu dureras e che bataia.</l>
<l>Sepis che tua muier per dreto</l>
<l>Sauerà ben quel ch'io te o dito".</l>
<l>Plaçidas incontenente</l>
<l>Crete bem ueraxiamente</l>
<l>Per diuina espiraçion,</l>
<l>Ch'el fosse fermo Dio e bon,</l>
<l>E che o lli mostrasse dretura.</l>
<l>Inuer lu se 'n ua sença paura,</l>
<l>Mo el non ge pote aprossimar,</l>
<l>Che Dio non uolsse conportar.</l>
<l>Lo çeruo allò li desparete,</l>
<l>Ne la clarità plu non uete. </l>
</lg>
<lg>
<l>Molto romaxe la stenido</l>
<l>Plaçidas, forte smarido</l>
<l>De questo ch'el uete et oldí,</l>
<l>Segondo con uuy aldy.</l>
<l>Le man leua inuersso oriente,</l>
<l>E priega Idio omnipotente</l>
<l>Con lagrime e con diuoçion,</l>
<l>Che tanto li dia seno e raxon,</l>
<l>Ch'el possa del tutto conplir</l>
<l>Ço ch'ello oldy et obedir.</l>
<l>Poy non fe plu demorança:</l>
<l>Al destrier viem sença tardança,</l>
<l>In l'arçon monta richo e bel</l>
<l>Con chaualier pro et ysnel.</l>
<l>Non laserà per nullo afar,</l>
<l>Ch'el no sse faça baptiçar.</l>
<l>Per un piçolo sentier e streto</l>
<l>Se messe per lo bosscho dreto:</l>
<l>Tanto chaualchà in pocha d'ora,</l>
<l>Che della foresta insí fuora.</l>
<l>Li so barony aue trouado,</l>
<l>Che l'antendeua in vn bel prado.</l>
<l>Çasschun de lor segury stete,</l>
<l>Quando y llo cognosse et uete,</l>
<l>E tutty si lli inclina de bon cor</l>
<l>Con reuerençia e con amor.</l>
<l>E quando el fo intro sua çente,</l>
<l>En via se messe de prexente,</l>
<l>Lu e tutty li soy chaualieri,</l>
<l>Arçieri, seruenti et schudieri.</l>
<l>Tanto chaualchà in quella sera,</l>
<l>Che uenne dentro della terra.</l>
<l>Al so palaço è descendú</l>
<l>Plaçidas e lla uegnú.</l>
<l>Encontra li uien soa muier</l>
<l>Charamente e uolentier:</l>
<l>Çentilmente l'a receuú</l>
<l>Con reuerençia e con salú.</l>
<l>Da lladi li tolsse la spada</l>
<l>La francha dona honorada;</l>
<l>E poy se prexe per la man</l>
<l>Intranbi do soaue e plan.</l>
<l>En vna çanbra reluçente</l>
<l>Anda-lly molto asschoxamente:</l>
<l>L'un all'altro prexe a dire</l>
<l>L'oura, con vuy porí aldire.</l>
<l>Plaçidas dixe tutto el fatto</l>
<l>De ço che lly era incontrato:</l>
<l>Sicomo in llo bosscho fu,</l>
<l>I aparsse in quel die Iesú</l>
<l>Con vn splandor grande et forte,</l>
<l>Ch'ello aue paura de morte;</l>
<l>Come li disse lu medesimo,</l>
<l>Ch'ello reçeuesse baptexemo,</l>
<l>Et ancora, quando el serà</l>
<l>Baptiçado, a lu tornerà.</l>
<l>Tuto li a dito e contado,</l>
<l>Como li disse Cristo beado.</l>
<l>Respoxe la donna: " Cosí altretal</l>
<l>Me aparsse tuto per engual ".</l>
<l>Allora non fe demorança:</l>
<l>Entranbi do sença fallança</l>
<l>Se partí molto aschoxamente,</l>
<l>Che no lly sentí homo viuente.</l>
<l>Soy fioli tolsse intranbi do</l>
<l>En quella notte, et uenne po</l>
<l>Ad un ueschouo cristiane,</l>
<l>Lo qual aueua nome Çuane.</l>
<l>Çuane quel ueschouo nome auea,</l>
<l>Che amayestraua e che seruia</l>
<l>Tutti quelor, che batiçady</l>
<l>Voleun esser e llauady.</l>
<l>Allora non fe demorança</l>
<l>Intranbi do sença fallança.</l>
<l>Cholú mostraua la nostra fe</l>
<l>A tutty e lla ueraxia fe.</l>
<l>A questo santo homo ueras</l>
<l>Andà la note Plaçidas</l>
<l>Con soy fijolly e sua muier</l>
<l>Honestamente et uolentier.</l>
<l>Essi sse fexe batiçar a lu,</l>
<l>Che demorar non uolsse plu;</l>
<l>Poy se onsse de santa crexima</l>
<l>E lluy e sua muier medesima</l>
<l>E ssoy fijolly insembremente</l>
<l>Laudando Cristo onipotente.</l>
<l>Allora elly fo batiçady,</l>
<l>Mondy e lauady de lor pechady.</l>
<l>Lo ueschouo sento e benedetto </l>
<l>Lo nome li mudà per dretto:</l>
<l>Plaçidas Eustadio lo clamà,</l>
<l>E lla donna Teofista nomà,</l>
<l>Et vn delly fijoli Agabito,</l>
<l>Et l'altro menor Teofisto.</l>
<l>Poy li fexe vno bel sermon:</l>
<l>Con dritura e con raxon</l>
<l>Li mostrà lo comandamento</l>
<l>Dello nuouo testamento:</l>
<l>Como Cristo descexe in terra</l>
<l>Per aquistar la guerra,</l>
<l>Che era infra la humana çente;</l>
<l>E como ello receué humelmente</l>
<l>Morte et passion crudel</l>
<l>Per li cristiany fedel.</l>
<l>Segondo con dixe la scriptura,</l>
<l>Li desclarà tutto per dretura,</l>
<l>Si ch'el fo molto edifichado</l>
<l>Et in la nostra fe afermado.</l>
<l>Quando l'aue questo intendú,</l>
<l>E batexemo dreto receuú,</l>
<l>El tornà può celadamente</l>
<l>Al so palaço de prexente.</l>
<l>La note passà, con vu aldy,</l>
<l>Heustadio cossí infina al dy,</l>
<l>Che homo algun no ll'a sapudo,</l>
<l>Ch'ell'abia batexemo reçeuudo.</l>
<l>E quando lo di aparete,</l>
<l>Eustadio plu non stete;.</l>
<l>Mo allò tosto in pie say,</l>
<l>E prestamente se uestí,</l>
<l>Che algun de sua samea</l>
<l>Ni di sua çente no llo spija.</l>
<l>Aschoxamente alle stalle viem,</l>
<l>E si messe la sella e 'l frem</l>
<l>Ad vn so destrier ysnello,</l>
<l>Ch'ello aueua corente e bello;</l>
<l>Poy montà suxo sença demora,</l>
<l>Della çità se n'ensí fuora.</l>
<l>Tanto chaualcha solamente</l>
<l>Sença conpagnia d'omo vivente,</l>
<l>Ch'el fo intrado in llo boschaço,</l>
<l>Lo qual era molto grando e saluaço.</l>
<l>Ben aue la uia in memuoria,</l>
<l>Segondo chomo dixe la ystoria.</l>
<l>El uenne in quello luogo dreto,</l>
<l>La o che lly aparsse Cristo benedetto:</l>
<l>La dessmonta-llo del destrier</l>
<l>Como pro e lial chaualier.</l>
<l>En terra se messe in çenochion</l>
<l>Con molto gran deuoçion:</l>
<l>La oraçion sua prexe a dire,</l>
<l>Sicomo vuy pory aldire.</l>
</lg>
<lg>
<l>" O Jesum Cristo, fiuol de Dio, </l>
<l>Signor, lo qual sas lo cor mio, </l>
<l>Tu me dis graçia e fermeça</l>
<l>E tal uirtú e tal forteça,</l>
<l>Che intro le tenptaçione</l>
<l>Io sia trouà tal chanpione,</l>
<l>Che con honor e con vitoria</l>
<l>Possa intrar in la tua gloria.</l>
<l>Misser, al to nome santissimo</l>
<l>Eo si o receuuto batexemo.</l>
<l>Sicon tu sas ben fermamente,</l>
<l>Alto fiuolo de Dio e possente,</l>
<l>Ch'io t'amo hora de bon cor</l>
<l>Chon bona fe e con bon amor,</l>
<l>Cosí me da força e uertú,</l>
<l>Ch'io non sia confuso ni uendú.</l>
<l>Se da ti non o força e baylia,</l>
<l>Per my niente non poria.</l>
<l>Al to plaxer sum vegnudo qui:</l>
<l>Como te plaxe, fa de my. " </l>
</lg>
<lg>
<l>Quando Heustadio benedeto</l>
<l>Aue conplido questo deto,</l>
<l>Allora la diuina uoxe</l>
<l>Li aparsse con molto gran luxe,</l>
<l>Che lly disse claramente :</l>
<l>" Heustadio, mio seruente,</l>
<l>Sta de bon cuor e non te smarir</l>
<l>De cosa che te possa vegnir.</l>
<l>Ben o intexa tua pregiera;</l>
<l>Perçò te darò uolontiera</l>
<l>Ayda e secorso e sostegno,</l>
<l>Pur che superbia ni desdegno,</l>
<l>Inuidia, yra ni furor </l>
<l>No te retegna in to cor;</l>
<l>Che invidia ni argoio</l>
<l>No me plaxe ni non voio,</l>
<l>Che per argoio e per invidia</l>
<l>Chaçè de çielo e per superbia</l>
<l>Lo diauolo primamente:</l>
<l>Perçò non è homo vivente,</l>
<l>Che in si la uoia retegnir,</l>
<l>Che possa con my romagnir.</l>
<l>Apresso questo Adam fo fatto,</l>
<l>Mo de paradixo fo chaçato.</l>
<l>Per invidia l'enganà</l>
<l>Lo diauolo, che a lu andà;</l>
<l>E per quella onffenssion</l>
<l>Andaua tutti rie e bon</l>
<l>En tenebre o in gran dolor,</l>
<l>Quando io desendy per so amor.</l>
<l>Carne io prexi de Maria,</l>
<l>La benedetta mare mia,</l>
<l>Perch'io potesse acordare</l>
<l>L'uman lignaço chol mio pare;</l>
<l>E per questa acordaxon</l>
<l>E receuú morte et passion.</l>
<l>Driedo la morte, ch'io fixi,</l>
<l>A l'inferno allor desixi:</l>
<l>Quellori ge trassi de lla dentro,</l>
<l>Che stesse al mio comandamento:</l>
<l>Si lli menie tutti in quell'ora</l>
<l>Al regno mio sença dimora.</l>
<l>E tutty quellor altrosí,</l>
<l>Che uorrà tegnir con my</l>
<l>Per batexemo e per credença,</l>
<l>Che starà in penetençia,</l>
<l>Dredo la fin serà conduti</l>
<l>Allo regno del mio pare tuti.</l>
<l>E perçò te meto a raxon,</l>
<l>Che tu sis pro et sauio e bon,</l>
<l>E sis forte e ssi possente,</l>
<l>Con tu die esser fermamente.</l>
<l>Tal chanpion te arsaierà,</l>
<l>Ch'al so poder te abaterà.</l>
<l>La morte prosumera atendy,</l>
<l>Se tu ben non te defendy,</l>
<l>Londe io te digo per certo:</l>
<l>S'ello te fiere a desschouerto,</l>
<l>Tosto te fara-l trabuchar</l>
<l>Et in lo sso posso deualar.</l>
<l>Ell'è ça sul chanpo saiú,</l>
<l>E si n'a prexo la maça e 'l schu,</l>
<l>E d'altre arme el è ben guarnido</l>
<l>Per conbater e fornido.</l>
<l>Or ua, e sis tal chanpion,</l>
<l>Che tu no 'l churis un boton</l>
<l>E reçera-te si con lu,</l>
<l>Con tu as fatto con altrú:</l>
<l>Pluxor vitorie as abude</l>
<l>Con molta çente e reçeuude.</l>
<l>Prego-te, po che tu es trato</l>
<l>Al mio seruixio es donato,</l>
<l>Che tuto debis retrar</l>
<l>Per cossa che te possa incontrar.</l>
<l>De do partidy prendy l'un:</l>
<l>O uos al mondo esser comun,</l>
<l>Chon l'altra çente richo e plem,</l>
<l>Et elly si a del comun ben;</l>
<l>O per mio amor esser in briga,</l>
<l>En passion et in fatiga,</l>
<l>E poi con mi esser biado</l>
<l>Et in lo mio regno incoronado ". </l>
</lg>
<lg>
<l>Heustadio, quando l'a intexo,</l>
<l>Che in çenoglony era disteso,</l>
<l>Ad alta uoxe prexe a dire:</l>
<l>" Misser, io uoio ben morire</l>
<l>Per lo to amor, como te plaxe,</l>
<l>Pur ch'io ebia la tua paxe. "</l>
<l>" Or ua adoncha, e sis auisto "</l>
<l>Con disse la uoxe de Cristo</l>
<l>"A chontrastar prodoxamente</l>
<l>Chontra l'arsalto del serpente,</l>
<l>Che sempre te conbaterà,</l>
<l>E notte e die te arsaierà.</l>
<l>Guarnisi-te de humellitade,</l>
<l>Fe e sperança e caritade;</l>
<l>Paxe et iustitia et amor</l>
<l>Tignerà sempre in to cor;</l>
<l>Poy non poras tu auer chura </l>
<l>D'algun arsalto ni paura."</l>
</lg>
<lg>
<l>A questo adunqua se partí</l>
<l>La uoxe, e llo splandor fallí.</l>
<l>Eustadio lo biado</l>
<l>Romase molto consolado.</l>
<l>De çenoglony el se leua,</l>
<l>E su li so pie se staua;</l>
<l>Endriedo se 'n torna a soa maxon</l>
<l>Con molto gran devoçion.</l>
<l>Al so palaço ell'è vegnú,</l>
<l>Et in quello luogo è descendú.</l>
<l>A sua muier tuto contà,</l>
<l>Che cossa alghuna no lly celà.</l>
<l>Segondo che vuy aué oldy,</l>
<l>Cossí passa oltra quel dy.</l>
</lg>
<lg>
<l>Or oldí ventura crudel,</l>
<l>Che auenne allo baron fedel.</l>
<l>La notte, che uenne seguente,</l>
<l>Dixe la ystoria che non mente,</l>
<l>Ello li morí tutty li soy destriery,</l>
<l>Mulli, ronçiny e somiery,</l>
<l>Bracchi e sparuieri e falcony,</l>
<l>Bestie et oxielly rie e bony.</l>
<l>Dentro ni fuory de soa maxon,</l>
<l>O ch'ello auesse possession,</l>
<l>En villa, in borgo ni in chastello</l>
<l>No lly romaxe uacha ni vedello,</l>
<l>Piegore, caure ni çumente,</l>
<l>Che no morisse subitamente.</l>
<l>Gran maraueia n'a 'bu</l>
<l>Tutty quelor che ll'a veçú.</l>
<l>Et ancor magior dano sostenne,</l>
<l>Che l'altra notte driedo che venne</l>
<l>Li fo inuollà oro et arçento,</l>
<l>Drappi e deneri, vin e formento</l>
<l>Tutto el so, ch'ello auea,</l>
<l>Si fo tolletto e portado via.</l>
<l>E poy la terça note altrossí</l>
<l>Ancora li adeuenne cossí,</l>
<l>Che tute le so possession,</l>
<l>Torre e pallaçi e maxon,</l>
<l>Se bruxà in fogo ardente,</l>
<l>Che no lly romaxe niente.</l>
<l>E quando l'aue tutto perdú,</l>
<l>Cossí co uuy aué oldú,</l>
<l>Li soy barony e chaualiery,</l>
<l>Donçelly e seruenti e schudiery,</l>
<l>Amixi e parenti che 'l servia,</l>
<l>E quelly che plu fedel parea,</l>
<l>Tutti l'abandonà e llasà:</l>
<l>Vn solo con lu non conuersà.</l>
<l>Medesimo lo inperador,</l>
<l>Che lly mostraua tanto amor,</l>
<l>No 'l degna pur de guardar,</l>
<l>Si forte lo prexe ad odiar.</l>
<l>Che de io tanto dir parole?</l>
<l>El non iera algun sauio ni folle,</l>
<l>Che da si no llo desgitasse,</l>
<l>Che forte no 'l desprixiasse.</l>
<l>Eustadio, quando l'a ueçú</l>
<l>Como ello a tutto lo sso perdú,</l>
<l>Ben vete e ssa de uerità,</l>
<l>Che ognomo lo tien in viltà,</l>
<l>Che nisun no lly porta honor,</l>
<l>Fe ni amistade ni amor.</l>
<l>Enfra de si fe vno pensier,</l>
<l>Che star plu la no lli a mestier;</l>
<l>Perçò la note el sse partirà,</l>
<l>Et inn altro payxe anderà</l>
<l>Lu e soa muier e soy fiolly,</l>
<l>Ch'el no 'l sauerà sauij ni folly. </l>
</lg>
<lg>
<l>Como Heustadio aue fatto</l>
<l>Lo pensier ch'io u'e ritrato, </l>
<l>La notte, quando el ue l'ora, </l>
<l>Se partí sença plu demora</l>
<l>Con soy fiolly e sua muier,</l>
<l>Si che borçes ni chaualier,</l>
<l>Amigo nisun ni parente</l>
<l>De luy no 'nde sope niente.</l>
<l>E tanto andà inuer la marina,</l>
<l>Ch'el çonsse in la maytina</l>
<l>Ad uno riuaço soura mar,</l>
<l>E lla el prexe a reguardar:</l>
<l>Vette vna naue la al prexente,</l>
<l>Guarnida et apariada de çente,</l>
<l>La qual se uolea partir</l>
<l>Et inn altro payxe çir. </l>
</lg>
<lg>
<l>Quando Eustadio l'a ueçú,</l>
<l>Demorança el no fe plu;</l>
<l>Mo adesso el fe domandaxon,</l>
<l>Qual iera el noclero e 'l paron.</l>
<l>E quando che li fo mostrado,</l>
<l>A lu se n'è corando andado</l>
<l>Con reuerençia e con salú,</l>
<l>E dolcemente lo prega lu</l>
<l>Per Dio e può per charitade,</l>
<l>Che tanto li fesse de bontade</l>
<l>Per cortexia e per amor,</l>
<l>Che luy e soa muier ancor</l>
<l>E soy fiiolly, se lly plaxesse,</l>
<l>Che in so naue li riçeuesse,</l>
<l>Ch'ell'è si pouero çertamente,</l>
<l>Che altro non lly po dar niente.</l>
<l>Quellú guarda, e uete la donna</l>
<l>Chotanto bella de persona:</l>
<l>Plu no lly uolsse domandar,</l>
<l>Et in la naue li lasà intrar.</l>
<l>Poy se partí, con vuy aldy.</l>
<l>Tanto andà notte e dy</l>
<l>Nauegando per lo mare,</l>
<l>Ch'el çonsse o ch'elly uolea andare.</l>
<l>En terra dexese çasschadun</l>
<l>Fora della naue ad un ad un;</l>
<l>Mo si tosto cho 'l uenne a partir</l>
<l>Eustadio e fora insir,</l>
<l>Lo noclero per so pagamento,</l>
<l>Como li uenne per talento,</l>
<l>Fe retegnir la donna in quella</l>
<l>Per auer plaxer con ella.</l>
<l>Quando Heustadio questo vete,</l>
<l>Molto forte smarido stete.</l>
<l>Lo nocler uolleua ranpognar</l>
<l>De ço ch'el feua e blaxemar</l>
<l>Mostrandose forte coroçado,</l>
<l>Mo lo nocler non l'a curado.</l>
<l>Allò disse-llo de prexente</l>
<l>E molto forioxamente,</l>
<l>Che se uiaçamente allò</l>
<l>Con soy fijolly intranby do</l>
<l>Plu ch'a passo allò insisse</l>
<l>Fuora della naue e plu non stesse,</l>
<l>O llo faria sorçer in mar</l>
<l>Con soy fijolly et anegar.</l>
<l>Quando lo baron a ueçudo,</l>
<l>Ch'ello è a ssi rio partido vegnudo,</l>
<l>Bontade, força ni sauer</l>
<l>E ço ch'el feua no lli podea valler,</l>
<l>Lusenge ch'el fesse nian con suo manaçe,</l>
<l>Soy fiolly prexe in le suo braçe:</l>
<l>Vollesse o no, conuenne insir</l>
<l>E fuora della naue partir.</l>
<l>E quando el fo desexo in terra,</l>
<l>Pur mo li comença gran verra</l>
<l>Lo diauolo maledetto,</l>
<l>Como ue sarà contato e dito,</l>
<l>Se intender uorí per raxon</l>
<l>Con fe e con deuoçion.</l>
<l>Eustadio, quando el fo insito</l>
<l>E for della naue partito,</l>
<l>El non sauea o andar,</l>
<l>Ni che via el douesse piar.</l>
<l>En gran dolor et inpensier</l>
<l>Ello iera per soa muier,</l>
<l>E per ley forte suspiraua.</l>
<l>Cosí dolentre cho l'andaua,</l>
<l>Oltrapassà vna montagna,</l>
<l>E può intrà in vna chanpagna,</l>
<l>La qual si era vesin de vn gran boschaço,</l>
<l>E si era molto saluaço.</l>
<l>A questo luogo Heustadio</l>
<l>Çonsse alla uentura de Dio.</l>
<l>Sicomo homo che non sauea</l>
<l>Tegnir sentier strada ne via,</l>
<l>Per entro se messe ad andare;</l>
<l>Ma molto lo fea strasudare</l>
<l>Soy fiolly, che plançea</l>
<l>E da mançar li recheria.</l>
<l>De fame cridaua quelly fantiny,</l>
<l>Che era intranby si piçeniny,</l>
<l>Che tre anny auea lo maçor</l>
<l>E llo menor lattaua ancor.</l>
<l>Lo pare no ll'auea comente</l>
<l>Ch'o lly podesse dar niente:</l>
<l>Chom'el potea o lly assentaua,</l>
<l>Mo niente no lly çouaua,</l>
<l>Che aquiatar o lly podesse.</l>
<l>Chi adunqua oldy auesse,</l>
<l>Chon lo diauolo l'arsayua,</l>
<l>E maginando lo feriua,</l>
<l>Digando lly molto souente:</l>
<l>" Ora ueras tu dretamente</l>
<l>Con gran dolor sofrando</l>
<l>Quel che tu andauy cerchando.</l>
<l>Quellor che a e uuol el mal,</l>
<l>è ben dretura per ingual,</l>
<l>Ch'elly eba briga e passion,</l>
<l>Secondo como dixe la raxon.</l>
<l>Tu eris a Roma richo e plen</l>
<l>Et asiato de ongne ben:</l>
<l>El te seruia chaualiery,</l>
<l>Baron e donçelly e sschudiery;</l>
<l>Medeximo lo inperador</l>
<l>Te portaua grando honor;</l>
<l>Bony e rie tutty te amaua,</l>
<l>Piçolly e grandy te inclinaua;</l>
<l>Tu aueuis muier al to plaxer,</l>
<l>Çentil e de nobil sauer,</l>
<l>Cortexe e bella e plaxente</l>
<l>Et honorata da tutta çente.</l>
<l>Or conpli de lie tuta soa noia,</l>
<l>Altrú ge n'a delletto e çoia.</l>
<l>Reguarda toy fijolly mo,</l>
<l>Che da fame plura intranbi do,</l>
<l>Che era cossí norbedi e finy,</l>
<l>Pleny e guarnidy de tutty beny:</l>
<l>Mo non li as tu che donar</l>
<l>Cossa alguna da mançar.</l>
<l>Perduto as per tua mateça</l>
<l>E ti e lor tanta richeça.</l>
<l>Li to pechady t'a seguito,</l>
<l>Che t'a conduto a tal partito ".</l>
<l>Et in questo dolor, ch'el sentia,</l>
<l>Andaua auanti tuttavia</l>
<l>Per lo bosscho grando e foiú,</l>
<l>Cho homo che non sentia de lu,</l>
<l>Tanto ch'el uenne dretamente</l>
<l>Ad um flume grando e corente.</l>
<l>Ponte el no pote trouar,</l>
<l>Per che el potesse oltrapassar.</l>
<l>De qua seri-llo uolentiera stado,</l>
<l>Se albergo l'auesse trouado;</l>
<l>Mo el no trona reçeto algune</l>
<l>Se non bosscho e saluadegume.</l>
<l>Ni de lla no ssa o ch'ello andasse</l>
<l>Ne in qual parte ello ariuasse.</l>
<l>Como che sia, andar uorrà,</l>
<l>Et oltra l'aqua passerà.</l>
<l>Mo primamente vuol passar</l>
<l>E llo fondy de l'aqua çerchar,</l>
<l>E quando el se aue a co metú,</l>
<l>El fondy çerchando e ueçú,</l>
<l>Allora el non fe plu demor:</l>
<l>So fijolly tolsse lo menor,</l>
<l>Et l'altro sentà li prexente</l>
<l>Sotto vno alboro bellamente.</l>
<l>Entro l'aqua se messe allò,</l>
<l>Oltra se 'n va, como el po,</l>
<l>E quàndo el fo dall'altra riua,</l>
<l>For dell'aqua in terra insiua:</l>
<l>Sotto vno alboro bellamente,</l>
<l>Che era fresscho e plen de frute,</l>
<l>Teofisto, so fio, asexe,</l>
<l>E poy in l'aqua indredo se mexe</l>
<l>A uegnir oltra per passar</l>
<l>E l'altro condur e menar.</l>
<l>Or aldiré strania ventura,</l>
<l>Che lly auenne forte et dura.</l>
<l>Molta lunga tenptaçion</l>
<l>Sofrí Eustadio lo baron.</l>
<l>Della foresta el uete insir</l>
<l>Corando vn gran lion venir:</l>
<l>Ad Agabido so fijol</l>
<l>De sulla riua el brancha e tol.</l>
<l>Via se 'n ua con tutto esso</l>
<l>En llo bosscho grando e spesso.</l>
<l>Quando el pare uete si</l>
<l>So fijol portar cosí,</l>
<l>Et oldiua-lo plançer e cridar,</l>
<l>El no ssa como el lo possa aytar.</l>
<l>Per grande angoscia e per grando yror</l>
<l>Reguarda in l'aqua tuto plen de dolor:</l>
<l>En llo flume seria anegato,</l>
<l>Quando per l'altro, ch'a lassato,</l>
<l>Inuer de lu retorna possa</l>
<l>Dolentre e tristo, plen d'angossa.</l>
<l>Mo innanti ch'el çonçesse a lu,</l>
<l>Vn molto gran luuo l'a ueçú,</l>
<l>Che uenne corando et auisto</l>
<l>All'altro so fijol Teofisto:</l>
<l>Viaçamente lo branchà,</l>
<l>Et in lla foresta lo portà;</l>
<l>Vnde si tosto el desparette,</l>
<l>Che Eustadio pluy no 'l uette.</l>
<l>Quando el pare ne fo acorto,</l>
<l>Allora el deventà si smorto,</l>
<l>Che sangue ni algun color</l>
<l>No lly romaxe ni vigor.</l>
<l>Per gran dolor e per grande yra</l>
<l>Le man se bate e se destira,</l>
<l>Poy se comença a lementar,</l>
<l>Cossí con vu porí ascholtar:</l>
</lg>
<lg>
<l>" O fijoli mie çouençelly,</l>
<l>Piçeniny, adorny e belly,</l>
<l>Quanto io ue amaua di buon cuor</l>
<l>Secondo natura e per amor.</l>
<l>O signor Dio del paradixo,</l>
<l>Or me è ben del tutto auixo,</l>
<l>Tanto e io abudo crudel uentura,</l>
<l>Che uuy non aué plu de mi cura.</l>
<l>Tutto io e perduto lo mio auer,</l>
<l>Parenti e fijoly e muier:</l>
<l>Niente non m'è romagnudo;</l>
<l>Romaxo sum puouero e nudo.</l>
<l>Meio me fosse esser stado morto</l>
<l>In quell'ora et in mar sorto.</l>
<l>Che llo nocher per sua maliçia</l>
<l>Me fexe auer si gran tristiçia,</l>
<l>Che a força mia muier me tolle:</l>
<l>Tanto fo-llo argoioxo e folle,</l>
<l>Che in mar me uolsse far gitar</l>
<l>Con mie fijoli et anegar.</l>
<l>Or auesse plaxudo a Dio,</l>
<l>Ch'io fosse stado morto e fenio,</l>
<l>Anançi ch'io auesse veçudo</l>
<l>Si gran dollor, como io e abudo.</l>
<l>Tanto è el mio damaçço grando,</l>
<l>Che algun ristoro non domando.</l>
<l>Dolente mi, misero e tristo.</l>
<l>D'allora in qua, che me aparsse Cristo,</l>
<l>Che batexemo reçeuí,</l>
<l>Sença dolor non fu me dy.</l>
<l>E poi ch'io e tutto perdú,</l>
<l>Vncha viuer non uoio plu.</l>
<l>Or pensa Dio, s'el uol de my,</l>
<l>Che io me uoio anegar quy ".</l>
<l>L'acqua el prexe a riguardar:</l>
<l>In ço ch'el se uoleua plegar</l>
<l>Entro lo flume per fenir</l>
<l>Et in desperaçion morir,</l>
<l>O lly retorna lo senno in cor,</l>
<l>Apresso l'ira vn gran furor,</l>
<l>Si che li ochi della mente</l>
<l>Li fo auerti de prexente.</l>
<l>De l'aqua se ne fo insido</l>
<l>Molto contrito e pentido.</l>
<l>Incontra Dio se humilià,</l>
<l>E molto forte lo rengraçià</l>
<l>Digando: "Signor mio benedetto,</l>
<l>Prexo m'aueua a destretto</l>
<l>Lo falsso nemigo fellon</l>
<l>Per so inganno e tradixon.</l>
<l>Mo tu, signor, me a sostegnudo,</l>
<l>Alturiado e mantegnudo.</l>
<l>Misser, ch'io me uulsi anegar,</l>
<l>De ço te uoio merçé chiamar:</l>
<l>Che me perdony esto pechado,</l>
<l>Dapò che a ti son retornado.</l>
<l>A ti mi rendo, alto misser.</l>
<l>Mantie-me con to chaualier</l>
<l>Contra lo falsso Satanas,</l>
<l>Che cotanti arsalti me fas,</l>
<l>Perch'io me parta dal to amor.</l>
<l>Iesum Cristo, dolce signor,</l>
<l>lo so che tu me conduras</l>
<l>En qual parte tu voras,</l>
<l>Ch'io possa andar ne uegnir.</l>
<l>Mo de questo me seguro ben,</l>
<l>Che de pietà tu es plen;</l>
<l>Che apertamente so e uego,</l>
<l>Che perueçú as del mio albergo.</l>
<l>Veraxio Dio omnipotente,</l>
<l>Tu me condugi in bona çente</l>
<l>O in villa o in citade</l>
<l>Secondo la tua volontade". </l>
</lg>
<lg>
<l>In cotal guisa, con vuy aldy,</l>
<l>Secondo con uuy intendy,</l>
<l>Heustadio questo dixea</l>
<l>Andando inanti tuttavia.</l>
<l>Del di era lo uespero basso:</l>
<l>Ello iera stanco e lasso.</l>
<l>Tanto lo andà per la foresta,</l>
<l>Con la scriptura manifesta,</l>
<l>Ch'el uenne sul dreto chamin</l>
<l>Ad una villa li avixin,</l>
<l>Che in chauo di quel boscho era.</l>
<l>La çonsse Heustadio la sera.</l>
<l>Vn richo villan trouà e uette</l>
<l>In sulla strada, con Dio plaxete.</l>
<l>Quelú li fe demandaxon,</l>
<l>Se albergar uol in sua maxon:</l>
<l>Eustadio respuoxe de si,</l>
<l>Dapò che Dio l'a duto li.</l>
<l>A cha se 'l mena lo uilan,</l>
<l>Assè li dona vin e pan.</l>
<l>En quella sera mançar e ber</l>
<l>Li de a tuto el so uoler;</l>
<l>E quando li aue çenado,</l>
<l>Çentilmente lo a albergado.</l>
<l>In quella notte inn oraçion</l>
<l>Se messe lo çentil baron</l>
<l>Pregando Dio de cor ueras,</l>
<l>Che lla maytina, se lly plas,</l>
<l>Li mostrasse, s'ell'è de so uoler,</l>
<l>Se lla el debia romagnir,</l>
<l>O se no, che in altra via</l>
<l>Lo meta tal che bona sia.</l>
<l>Quando l'aue el so prego fato,</l>
<l>Cotal com'io u'e retrato,</l>
<l>El se destese poy souin,</l>
<l>E repossà infino al maytin,</l>
<l>Che 'l di aparsse claro e bello.</l>
<l>Lo uillan allora andè ad ello,</l>
<l>Et Ustadio de prexente</l>
<l>Se leuà su uiaçamente:</l>
<l>Con reuerençia e chon salú</l>
<l>S'enclinà molto inuer de lu.</l>
<l>E llo uillan, che sauio era,</l>
<l>Cortexe e de bona mayniera,</l>
<l>Si llo prexe a domandar,</l>
<l>S'el uoleua con luy demorar,</l>
<l>Che molto ben lo pageraue,</l>
<l>Se guardar vuol le so blaue.</l>
<l>Eustadio humile e plan</l>
<l>Respoxe e disse allo villan,</l>
<l>Sicomo Dio l'incorporà,</l>
<l>Che chon lu el demorerà,</l>
<l>E si guarderà molto ben</l>
<l>Le so blaue tuto a plen</l>
<l>Al sso plaxer dy e notte,</l>
<l>Ch'elle no sia guaste ni rotte.</l>
<l>En tal mayniera, con vu aldí,</l>
<l>Guardando le blaue notte e di</l>
<l>Romaxe lo baron in quella</l>
<l>Com esso lo villan della villa.</l>
<l>Lialmente tutte hore</l>
<l>Sempre uiueua del suo sudore.</l>
<l>Quatordexe anny tuti conplí</l>
<l>En la villa stete cosí </l>
<l>Heustadio in pouertade:</l>
<l>Ço sapiè per ueritade. </l>
</lg>
<lg>
<l>Or digemo di fantiny</l>
<l>De Heustadio piçininy,</l>
<l>Per che mayniera li secorsse</l>
<l>Iesum Cristo, e si lli resschosse.</l>
<l>Agabito, che llo lion</l>
<l>Portaua corando a bandon,</l>
<l>Adeuenne per auentura,</l>
<l>Che da redente vna chisura</l>
<l>El trapassaua dretamente,</l>
<l>La qual era plena de çente.</l>
<l>Quando el garçon li a veçú,</l>
<l>Çasschun de llor non stete plu:</l>
<l>Tuti prexe lançe e forcony,</l>
<l>Homeny e femene rie et bony:</l>
<l>Encontra lo lion se 'n vene,</l>
<l>Ad un trapasso lo retenne,</l>
<l>Si che per força e per uigor,</l>
<l>Con fo plaxer del criator,</l>
<l>Lo lion lasò in quell'ora</l>
<l>Lo fantolin sença demora.</l>
<l>Per la paura della morte</l>
<l>En fuga se messe molto forte</l>
<l>Inuer la foresta, con se uete,</l>
<l>Che in vn colpo desparete.</l>
<l>AI garçon tuti corse in quella</l>
<l>Li uillany della villa:</l>
<l>San et viuo l'a trouado,</l>
<l>Che ponto non era magagnado,</l>
<l>Sicon plaxete a quel signor,</l>
<l>Lo qual fo so defendedor.</l>
<l>Allora li uillani lo tolse,</l>
<l>Et in lla uilla lo conduse;</l>
<l>Poy lo fe creser e lleuar</l>
<l>A llor femene e norigar. </l>
</lg>
<lg>
<l>Dell'altro fantin dixe l'autor,</l>
<l>Teofisto, che iera lo menor,</l>
<l>Che llo louo quaxi stancho</l>
<l>Portaua trapassando vn chanpo,</l>
<l>En lo qual pluxor villany staua,</l>
<l>Che llor tereni lauoraua.</l>
<l>Quando lo louo e 'l fantin vete,</l>
<l>Çasschun de llor demete:</l>
<l>In quella parte tuti corse</l>
<l>Con bastony e maçe grose.</l>
<l>Tanto lo fo lo crido e llo remor,</l>
<l>Che llo louo aue tal temor,</l>
<l>Che llo fante lassà e prexe a fuçir,</l>
<l>Che algum no llo pote retegnir,</l>
<l>Enuer lo boscho per tal uertú,</l>
<l>Ch'el fo de uista allor perdú.</l>
<l>Al garço uenne li uillan,</l>
<l>E si llo troua uiuo e san:</l>
<l>De terra li l'a soleuado,</l>
<l>E quando elli aue guardado,</l>
<l>A çasschum forte li plaxete</l>
<l>Per la belleça, che in luy uete.</l>
<l>En la villa y ll'a portado,</l>
<l>Et a llor femene si ll'a dado,</l>
<l>Che norigar lo douesse,</l>
<l>Baylire e norigar, si ch'el cresesse. </l>
</lg>
<lg>
<l>Per tal mayniera, como io e dito,</l>
<l>Segondo como se troua scrito,</l>
<l>Fo intranbi rechatadi</l>
<l>Li do fratelly e norichadi</l>
<l>En vna villa egualmente.</l>
<l>E molto li era somiente</l>
<l>De uisaçi e de fateçe,</l>
<l>De persona e de belleçe.</l>
<l>Tanto li fo norigadi e cresudy,</l>
<l>Ch'elly uene grandi e menbrudy.</l>
<l>Prodoxamente y lauoraua,</l>
<l>E lo so pan guadagnaua,</l>
<l>A tuti li portaua honore</l>
<l>Con reuerença et con amore,</l>
<l>Seruia çasschun piçolo e grando</l>
<l>E sempre iera al so comando.</l>
<l>Quatordexe anni cossí stete</l>
<l>Intranbi fratelly, con vuy aldite,</l>
<l>Che may no se pote lamentar</l>
<l>Algun de lor ni blaxemar.</l>
<l>E molto spesso li auegnia,</l>
<l>Che i altri garçony li dixea</l>
<l>Per solaço tutora ridando:</l>
<l>" Nuy ue schodessemo stagando</l>
<l>En vna clesura da vn lion,</l>
<l>Lo qual coreua forte a bandon</l>
<l>A redente per me la strada,</l>
<l>Onde ue digo per ueritade;</l>
<l>E l'altro da vn louo grando,</l>
<l>Che andaua vn champo trapassando.</l>
<l>Assè auemo da quello dy</l>
<l>Enfin a questo, che vuy aldy,</l>
<l>Requerí molte fiade</l>
<l>Çente de stranie contrade,</l>
<l>En che paixe vuy nasesse,</l>
<l>E per che mayniera ve 'n partisse;</l>
<l>Mo tanto no podemo çerchar</l>
<l>Ne requerir ni domandar,</l>
<l>Che l'on possa trouar persona</l>
<l>In questo mondo ria ni bona,</l>
<l>Che de uu ne sepa dir niente,</l>
<l>Ni chi vuy fosse ni de qual çente.</l>
<l>Enperçò ne deué uu seruir</l>
<l>De bona fe e mantegnir</l>
<l>Nu e tuto lo nostro auer.</l>
<l>Questo deuè uu ben sauer,</l>
<l>Che gram fatiga n'a metú</l>
<l>La nostra çente soura vu</l>
<l>Per acreser-ue e norigar</l>
<l>Et insignar-ue e castigar;</l>
<l>E per questo ue a forte chari</l>
<l>Nostre mare e nostri pari.</l>
<l>E nu altresí u' enprometemo,</l>
<l>Che molto gran ben ue uolemo:</l>
<l>Si ue tegnimo per fratelly,</l>
<l>Tanto se uuy pro e belly ". </l>
</lg>
<lg>
<l>Perçò seruiua de bon cor</l>
<l>Con pura fe et con amor</l>
<l>Li do fratelly ally uillany</l>
<l>E con lor pie e con lor many;</l>
<l>E ss'ello auesse messtier abú,</l>
<l>Per lor aueria morte receuú.</l>
<l>Li non cognosea altro pare,</l>
<l>Ch'elly auesse, ni altra mare;</l>
<l>Ni ancora ponto li non sauea,</l>
<l>Se l'un all'altro se partegnia.</l>
<l>Teofista, soa mare dreta,</l>
<l>Che sulla naue si fo tolleta,</l>
<l>Iera in vn oltro payxe,</l>
<l>Sicon la legenda dixe.</l>
<l>Lo dy che llo nocler fellon</l>
<l>La tolse a força del baron,</l>
<l>La notte allò uollea çaxer</l>
<l>Conn ella per far so uoler.</l>
<l>Mo Dio no'l uolsse consentir;</l>
<l>Onde el fe da çielo vegnir</l>
<l>Vn tron si grando, che llo abissà,</l>
<l>Lu e lla naue rouerssà,</l>
<l>Si ch'el non pote l'auolterio</l>
<l>Conplir ne 'l so rio dexederio,</l>
<l>E sana e salua in quella sera</l>
<l>Lo mar gità la donna viua in terra.</l>
<l>Ad un luogo la se redusse,</l>
<l>Sicomo Cristo la condusse,</l>
<l>A star con vna çentil donna</l>
<l>De quella terra, sauia e bona,</l>
<l>La qual aueua vn suo çardin,</l>
<l>Che iera molto bello e fin,</l>
<l>Che delle frute, che 'nde insiua,</l>
<l>Quella donna se 'n viueua.</l>
<l>Cossí se messe a star conn ella</l>
<l>Teofista lial e bella:</l>
<l>Con le suo man sera e maytin</l>
<l>Se guadagnaua el pan e 'l vin.</l>
<l>Quatordexe anny cossí stete,</l>
<l>Enfin che Cristo li prouete.</l>
<l>Et Heustadio, el so signor,</l>
<l>Che tanto l'amaua de cor,</l>
<l>Iera in vn'altra contrada,</l>
<l>Da quella molto lontana,</l>
<l>Cossí co uuy auy intexo:</l>
<l>A quel mestier lo iera mexo,</l>
<l>Che tutte le blaue guardaua</l>
<l>De quel uillan, con chi el staua.</l>
<l>De soa fatiga e de sudor</l>
<l>Viueua sempre con dollor</l>
<l>Portando in cor lo pensier</l>
<l>Delly fiolly e della muier;</l>
<l>E molto spesso lo uegniua,</l>
<l>Che inuer de Dio se conplançeua</l>
<l>Digando: "Alto signor mio,</l>
<l>Iesum Cristo fiollo de Dio,</l>
<l>Tu me festi muier auer,</l>
<l>Sicomo fo lo to plaxer,</l>
<l>E do fiolly belly e fini,</l>
<l>Ch'io aui de lie piçeniny;</l>
<l>E poy me festi baptiçar</l>
<l>E lla tua fe santa pijar:</l>
<l>D'allora in qua molto io e penado;</l>
<l>Lo diauolo me a trauaiado</l>
<l>Per molte aspre passion</l>
<l>E per griue tenptaçion,</l>
<l>Chom'el m'eba posudo partir</l>
<l>E far-me della toa via insir.</l>
<l>Molto me fo crudel ventura,</l>
<l>Pessima, dolloroxa e dura</l>
<l>Lo di che lly mie fiolly viti</l>
<l>Portar intranbi si destreti,</l>
<l>Ch'io no lly poti dar secorsso:</l>
<l>Perçò e' fu molto dolorosso.</l>
<l>Mo una cossa me conforta,</l>
<l>Ch'io so ben che lla toa porta</l>
<l>Ça longo tempo tu l'auristi,</l>
<l>Et in lo to regno reçeuisti.</l>
<l>Questo pensier me da allegreça,</l>
<l>E tra-me de cuor la tristeça.</l>
<l>Ma molto ston in gram pensier</l>
<l>De Teofista mia muier,</l>
<l>Perch'io so ben, che spesse hore</l>
<l>Femena se chanbia de core,</l>
<l>Souente se muda de tallento,</l>
<l>De fe e de proponimento:</l>
<l>Perçò io no sso altro che dir,</l>
<l>Se non che a ti laldo, misier,</l>
<l>Et alla uergene Maria</l>
<l>La recomando tuttavia,</l>
<l>Che lla guarda e si mantegna,</l>
<l>Che per pechà, che lly auegna,</l>
<l>L'anema soa non sia in inferno</l>
<l>Danada in quello fogo eterno ".</l>
</lg>
<lg>
<l>In tal pensier et in temor</l>
<l>Staua lo baron in gran dolor</l>
<l>Per soa muier spesse fiade.</l>
<l>Cossí stette in bona veritade</l>
<l>Molto longo tempo in briga,</l>
<l>En gran pena et in gran fatiga</l>
<l>Chossí guardando le blaue di e notte,</l>
<l>Ch'elle non sia guaste ni rotte,</l>
<l>Sofrando alla fiada challor,</l>
<l>Fame e sede e gran fredor.</l>
<l>De tuto lo iera paçiente,</l>
<l>E uiueua sempre humilmente.</l>
<l>Forte se penaua de retrarlo</l>
<l>Lo diauolo e de ingannarlo,</l>
<l>E sotilmente lo arsayua</l>
<l>Per ogny guixa ch'el podeua.</l>
<l>Mo alle fin de llu prouete</l>
<l>Iesum Cristo, con li plaxete,</l>
<l>Segondo como oldir porí,</l>
<l>Se ben intender me uorí.</l>
</lg>
<lg>
<l>Heustadio fo sauio e bon</l>
<l>E forte in le tentaçion:</l>
<l>Le blaue guardaua del uillan</l>
<l>Chon li altri sera e doman</l>
<l>Vsando sempre veritade</l>
<l>E retignando charitade.</l>
<l>Vn dy, siando lu ally champi,</l>
<l>El uarda e uete molto stanchi</l>
<l>Do pellegrini uegnir a lu,</l>
<l>Li qual li fexe vn bel salú,</l>
<l>E poy lo prexe a domandar,</l>
<l>S'elli porà albergo trouar,</l>
<l>La intorno albergo in algun luogo,</l>
<l>En villa, in chastel ni in borgo;</l>
<l>Ch'ell'era ça vesporo basso,</l>
<l>Çaschuno de llor era stancho e llasso. </l>
<l>E quando Eustadio li intexe,</l>
<l>O lly riguarda per li vixi:</l>
<l>Ben se n'auete alla fauella,</l>
<l>Ch'elly era di Roma la bella;</l>
<l>Et ancora li a si cognosú,</l>
<l>Che apertamente l'a ueçú</l>
<l>Alli ati et alla semeia,</l>
<l>Ch'elly fo ça de son fameia.</l>
<l>Allora el començà a parlare,</l>
<l>E si lly prexe a domandare:</l>
<l>" Signori, dixe-me per amor,</l>
<l>S'el ue plaxe per uostro honor,</l>
<l>En che payse uuy nasese,</l>
<l>E perché de la ue partise;</l>
<l>Poy si ue inprometo e si ue çuro,</l>
<l>Ch'a mia possança u' aseguro</l>
<l>De dar-ue albergo qua auexin,</l>
<l>Sicomo io credo, bon e fin ". </l>
<l>Respoxe vno d'elly allò insoma:</l>
<l>" Nuy semo nadi de Roma. </l>
<l>Ça longo tempo semo insidi </l>
<l>Della çitade despartidi, </l>
<l>Per la caxon d'un chaualier</l>
<l>Çentil, nobile, pro et fier,</l>
<l>Che molto era richo e plen</l>
<l>Et asiado d'ogno ben.</l>
<l>En Roma l'auea gran bayllia,</l>
<l>Soura tuti signoria:</l>
<l>Per soa prodeça e per so inçegno</l>
<l>En paxe tegnia tuto lo regno,</l>
<l>Ch'algun non g'era si çentil,</l>
<l>Richo ni pouero ni vil,</l>
<l>Che sse olsasse torteçare </l>
<l>L'un con l'altro ni forçare</l>
<l>Contra dretura e raxon,</l>
<l>Che allò el no auesse el guiderdon;</l>
<l>Ch'el no lasaua per paura</l>
<l>Ni per amor ni per ranchura,</l>
<l>Ch'el non fesse a tuta çente</l>
<l>Dreta raxon comunalmente.</l>
<l>Seschalcho ello iera et fator</l>
<l>Del regno dello inperador.</l>
<l>Li soy innemixi el conuençea</l>
<l>Et a luy sotometea,</l>
<l>E molti ne conduxea a morte</l>
<l>Per bataia dura e forte.</l>
<l>Per lo so senno era mantegnú</l>
<l>Tuto lo regno e sostegnú.</l>
<l>Or li adeuene, che una uentura</l>
<l>Li auene forte e dura,</l>
<l>Che in tre di subitamente</l>
<l>El no lly romaxe niente</l>
<l>Del so auer, ch'el no perdesse</l>
<l>Mobel e stabel ch'ello auesse.</l>
<l>Poy non sauemo in che mayniera</l>
<l>El se partisse della terra</l>
<l>Con sua muier e soy fiolly,</l>
<l>Che no llo sape sauij ni folly.</l>
<l>E dapoy ch'el se partí del regno,</l>
<l>Non ge fo mesura ni sostegno,</l>
<l>Che allò reuella y traditor</l>
<l>A força contra dello inperador.</l>
<l>Tutte le terre e lly paysi</l>
<l>Li a deguastà li soy innemisi.</l>
<l>No lli è romaxo pur vn boton</l>
<l>De ço che aquistà lo baron,</l>
<l>Che tuto quanto non sia perdú.</l>
<l>L'inperador è si deschaçú,</l>
<l>Ch'el non è baron ni chaualier,</l>
<l>Guarçon, seruente ni schudier,</l>
<l>Che 'l so comandamento faça</l>
<l>Ni tema ponto soa menaça.</l>
<l>Tuti l'a si desgitado,</l>
<l>Che non fi temudo ni amado.</l>
<l>Or ua la terra a dexenor:</l>
<l>Li deslial lusengador</l>
<l>A si prexa la signoria</l>
<l>De tuto lo regno e lla bayllia,</l>
<l>Che algun homo rio ni bon</l>
<l>No ne po auer dreto ni raxon,</l>
<l>Baron ni chaualier lial</l>
<l>Niente non ge po ni ual.</l>
<l>Le male erbe è si cresude,</l>
<l>Che lle bone è tute deschaçude.</l>
<l>Tuti se mostra orgoiosi</l>
<l>E de mal far si desirosi,</l>
<l>Che maledeto quello che olsa dir</l>
<l>De uoler l'inperio obedir.</l>
<l>E mo è resorto vna verra</l>
<l>A l'inperio grande e fiera,</l>
<l>Che quelly de Persia li a fato</l>
<l>E nouellamente desfidato,</l>
<l>Li qual l'onoraua e seruiua,</l>
<l>E che trabuto li rendeua:</l>
<l>Ora li uien-lly adosso tuti,</l>
<l>E si a ça presi e destruti</l>
<l>Pluxor chastelly e çitade,</l>
<l>Che Roma aueua in podestade.</l>
<l>Li prodomeni e lli suo barony,</l>
<l>Che era in la terra lial e bony,</l>
<l>De Roma se a conuegnú partir</l>
<l>A mal so grado e fuora insir.</l>
<l>Per conseio di traditor</l>
<l>Li a deschaçadi l'inperador.</l>
<l>Mo se altroua si ista bexogna,</l>
<l>Che algun non par che de llu sogna,</l>
<l>Ni che llo uoia obedir</l>
<l>In questa guerra ni seruir.</l>
<l>L'inperador per questo afar</l>
<l>Vedessemo forte lamentar.</l>
<l>Perçò manda-llo vn di per nu,</l>
<l>Che intranbi do andesemo a lu:</l>
<l>Çurar ne fexe et inprometer</l>
<l>De tutte cosse demeter</l>
<l>E 'l mondo çerchar et inuiron</l>
<l>Per Plaçidas, vn so baron,</l>
<l>Lo qual io disi mo inprimer,</l>
<l>Ch'iera si nobil chaualier,</l>
<l>Che se partí si oschoxamente,</l>
<l>Che algun no 'nde sape niente.</l>
<l>E per questa caxon, amigo,</l>
<l>In ueritade ben te 'l digo,</l>
<l>Che mi e sto mio conpagnon</l>
<l>Auemo çerchado a bandon</l>
<l>Toschana e tuta Lonbardia,</l>
<l>Puja, Challauria e tuta la Sclauania,</l>
<l>Prouença, França et Allemagna,</l>
<l>Borgogna, Galliçia e Bertagna,</l>
<l>Greçia e Turchia per çerto,</l>
<l>Et Egipto infina al gran deserto.</l>
<l>Et altri pluxor stranij paysi</l>
<l>Auemo çerchado molto deuisi,</l>
<l>Ni me trouassemo persona</l>
<l>In questo mondo ria ni bona,</l>
<l>Che per inçegno ni per arte</l>
<l>Ne sauesse condurre in parte,</l>
<l>Che ll'on podesse de lu auer</l>
<l>Alguna nouella ni sauer;</l>
<l>Ch'ell'a ça tre anny conplidi,</l>
<l>Che fuor de Roma semo insidi</l>
<l>Per questo fato solamente:</l>
<l>Trouar non podemo niente</l>
<l>Inn algun luogo ni bon ni rio.</l>
<l>Perçò nuy tornemo indrio.</l>
<l>Ben ne disse l'inperador</l>
<l>Con ueritade e con amor,</l>
<l>Che se l'on lo podesse may trouar</l>
<l>Et a Roma con nuy menar,</l>
<l>O li daria la signoria</l>
<l>Soura tutti e lla baylia,</l>
<l>E si 'i meteria al primier stado,</l>
<l>Ch'ell'iera innanti et in quel grado,</l>
<l>Che ancor li dopleria richeça,</l>
<l>Honor maçor e grandeça</l>
<l>De chastelly e de çitade:</l>
<l>De ço ne fe-llo segurtade.</l>
<l>Mo may non credemo vegnir</l>
<l>En luogo, che l'on lo possa oldir</l>
<l>Alguna nouella di lu.</l>
<l>Vnde tutto auemo perdú</l>
<l>La pena, el dolor e la briga</l>
<l>De lu çerchar e lla fatiga.</l>
<l>Perçò credemo ch'el sia perdudo</l>
<l>E fuora de questo mondo insudo.</l>
<l>Ora te auemo dito la caxon</l>
<l>Del nostro fato per raxon.</l>
<l>Ben ne può mo per cortexia</l>
<l>Ensegnar-ge albergaria. "</l>
</lg>
<lg>
<l>Heustadio oldando questo</l>
<l>En so cuor fe priego a Cristo,</l>
<l>Che me no llo lassa uegnir</l>
<l>A cossa ch'el sse possa partir</l>
<l>Per muodo algun ni per inçegno</l>
<l>Dal so dolçe amor benigno;</l>
<l>E poy ally pellegriny respoxe</l>
<l>Vmilimente in plana uoxe:</l>
<l>" Signori, vuy portè grandissimo amor</l>
<l>E bona fe all'inperador,</l>
<l>Quando per lu in cotal mena</l>
<l>Vuy se mesi in tanta pena.</l>
<l>Or Dio, s'ello è de suo plaxer,</l>
<l>Ve lassa trouar e ueder</l>
<l>La uia dreta e la raxon</l>
<l>Della nostra saluaçion.</l>
<l>Del uostro albergo penserò,</l>
<l>Et a mia possa ue 'l trouerò.</l>
<l>lntranbi do qua senteri,</l>
<l>Et infin ch'io tornerò qua speterí. "</l>
<l>Poy se partí da essi allora:</l>
<l>En la uiila ua sença demora.</l>
<l>Molto viaçamente e tosto</l>
<l>Ell'è uegnú a caxa del suo hosto.</l>
<l>Quando o lo uete de prexente,</l>
<l>Si llo saludà molto benignamente,</l>
<l>Poy li disse: "Signor mio,</l>
<l>Priego-te per l'alto Dio,</l>
<l>Che tu me façi questo don,</l>
<l>Che tu albergis in toa maxon</l>
<l>Do pellegriny questa sera,</l>
<l>Li qual fu della mia terra,</l>
<l>Che è molto fadigati e stanchi.</l>
<l>Vene a mi siando ay chanpi,</l>
<l>E si me domandà l'albergo.</l>
<l>In cortexia perçò te priego,</l>
<l>Che tu me llo consenti a dar;</l>
<l>E ben da çena li debis far</l>
<l>Richamente et a desplen.</l>
<l>Poy retien tanto del mio ben,</l>
<l>Delle blaue e deo lauor,</l>
<l>Ch'io guadangno con sudor,</l>
<l>Che tu receuis pagamento</l>
<l>Segondo lo to plaquimento. "</l>
<l>Respose l'osto: " Dolçe frar,</l>
<l>El non t'a luogo plu pregar.</l>
<l>Mo ua pur seguramente,</l>
<l>E menera-lly qua di prexente,</l>
<l>Chi tu uoras in mia maxon;</l>
<l>Che molto richa albergaxon</l>
<l>Per to amor li donerò,</l>
<l>E grando honor io li farò.</l>
<l>Or ua tosto, e si lli mena;</l>
<l>Che apariar farò da çena</l>
<l>Al to plaxer plena e grande,</l>
<l>Conplena de molte viande. "</l>
<l>Eustadio lo rengraçià</l>
<l>De questo dito e merçià.</l>
<l>Poy retorna, e non tarda ponto,</l>
<l>Enfin ch'ell'è al chanpo çonto:</l>
<l>Li pellegriny troua sedando</l>
<l>E l'un con l'altro raxonando.</l>
<l>Quando Eustadio li uete,</l>
<l>A llor se 'n ua, e plu non stete;</l>
<l>E si lli saluda, e poy li disse,</l>
<l>Che intranbi do con luy vegnisse,</l>
<l>Che ello li a trouado albergo fin</l>
<l>Per quella notte infina al maytin,</l>
<l>Ch'elly se porà poy leuar</l>
<l>Et in qual parte y uorrà andar.</l>
<l>Li pellegriny in quell'ora</l>
<l>Con lu se 'n ua sença demora,</l>
<l>Enfin che in lla villa li è uegnudy</l>
<l>E in llo albergo dessendudy,</l>
<l>Che lly condusse Eustadio,</l>
<l>Segondo como aué oldio.</l>
<l>La li fo aprestà la çena</l>
<l>De viande richa e plena;</l>
<l>E quando li fo tranby lauady</l>
<l>Et alla tolla con plaxer sentady,</l>
<l>Eustadio fo lo seruidor</l>
<l>Stagando in pie dauanti lor.</l>
<l>Si çentilmente o li seruy,</l>
<l>Che cossa alguna no lly fally.</l>
<l>Quando li aue çenado</l>
<l>Al so plaxer et al so grado,</l>
<l>Eustadio corsse humile et plan</l>
<l>A dar-lly dell'aqua alle man;</l>
<l>Et elly se lleuà prestamente.</l>
<l>Mo vn d'essi molto souente</l>
<l>Vardaua lo baron per lo uixo,</l>
<l>E quaxi pur li era auixo,</l>
<l>Che altró l'auesse ça ueçú</l>
<l>Al senblante ch'el uedeua de lu:</l>
<l>Per questo molto lo guardaua,</l>
<l>E molto forte se maraueiaua</l>
<l>Del gran seruixio e de l'onor,</l>
<l>Ch'o lly faxea et con tanto amor. </l>
</lg>
<lg>
<l>Cossí stete in quella sera</l>
<l>Li pellegriny in tal mayniera,</l>
<l>L'ora de andar a dormir</l>
<l>Infin ch'elly uete uegnir,</l>
<l>Che Eustadio è andado</l>
<l>Dauanti lor, plu non a tardado,</l>
<l>E si lli disse con gran paxe:</l>
<l>" Signori, ancomè, s'el ue plaxe,</l>
<l>Vuy podé andar a posar.</l>
<l>Li leti o fati apariar</l>
<l>Per uostro amor richi e belly. "</l>
<l>Allora ge respoxe vn d'elly:</l>
<l>" Cortexe homo, de questo honor,</l>
<l>Che tu ne fas ço tanto amor,</l>
<l>Te renda canbio l'alto Dio;</l>
<l>Che çentilmente n'a seruio. "</l>
<l>Poy se leuà intranby doy:</l>
<l>Si se n'andò con esso luy</l>
<l>En vna richa canbra e plena.</l>
<l>Eustadio si lli mena:</l>
<l>Soura vn bancho li fe asentar,</l>
<l>E poy li uolse descholçar,</l>
<l>Quando l'un d'esi prexe a dir:</l>
<l>" De ço ue podé ben sofrir.</l>
<l>Tanto è l'onor ch'u m'aué fato,</l>
<l>Amor e cortexia mostrato,</l>
<l>Che in ogny parte che vuy fossé,</l>
<l>Nuy ue semo tegnudy asè.</l>
<l>A dir che uu ne uoiè mo</l>
<l>Descholçar intranbi allò:</l>
<l>Questo no uolemo conportar</l>
<l>Per cossa alguna ni indurar. "</l>
<l>Mo lo baron non uolea miga</l>
<l>Lassar per cossa ch'elly diga,</l>
<l>Ch'ell'era ça uegnú si preso,</l>
<l>Che intranbe le man l'auea meso</l>
<l>Ad un delly pie per trar fuora</l>
<l>Vn delly colçery sença demora.</l>
<l>Quando el pellegrin uete cosí,</l>
<l>La ganba tira inuer de si;</l>
<l>Et in ço ch'el trasse el pe a llu,</l>
<l>Ad Heustadio fo chaçú</l>
<l>Lo chapello, ch'ello aueua</l>
<l>la testa, che portar solleua.</l>
<l>Si tosto ello no'l pote leuar,</l>
<l>Che vn de lor prexe a guardar:</l>
<l>La plaga el uete de prexente,</l>
<l>Che in sul uixo auea parisente,</l>
<l>Per la qual l'a ben ueçudo</l>
<l>Apertamente e cognosudo,</l>
<l>Che questo era el so signor,</l>
<l>Plaçidas lo pugnador,</l>
<l>Per chu l'auea molte contrade,</l>
<l>Castelly e çitade çerchade.</l>
<l>Allora non fe plu tardança</l>
<l>Lo pellegrin ni demorança:</l>
<l>Dauanti lu xe inçenoglado,</l>
<l>La ganba e 'l pie li a branchado;</l>
<l>E disse: " O çentil signor mio,</l>
<l>Rengraçià sia l'alto Dio,</l>
<l>Che a fin semo della briga</l>
<l>E della nostra gran fatiga,</l>
<l>Che nuy auemo sofrí tanto</l>
<l>Çerchando vu indriedo et innanto.</l>
<l>Or no ue podé uu plu courir,</l>
<l>Signor nostro, ni altro dir,</l>
<l>Se no de uegnir allò insoma</l>
<l>Alla nobel çità de Roma,</l>
<l>A secorer l'inperador,</l>
<l>Che tanto ve ama de bon cor,</l>
<l>Ch'el par ch'el muora ben per vu,</l>
<l>S'el no ue uede daunati lu ". </l>
</lg>
<lg>
<l>Quando Eustadio l'a intexo,</l>
<l>Ben uete, ch'ell'è si sorprexo,</l>
<l>Che llo çelar non ual niente.</l>
<l>Allor respuoxe bellamente:</l>
<l>" Signor, guardè ço che digé.</l>
<l>Io non son quello che vuy pensè.</l>
<l>Ançi son io vn pouero villan,</l>
<l>Che apena me guadagno del pan.</l>
<l>Questo albergo, ch'io u 'o dato,</l>
<l>La çena e ll'onor ch'io u' o fato,</l>
<l>Convingnirò io ben pagar</l>
<l>Del mio sudor e sastifar;</l>
<l>Vnde vuy se molto ingannati</l>
<l>Del pensier uostro e radegati ".</l>
<l>" Miser, " dis quellor " ste parolle,</l>
<l>Che uuy dixé, tegnimo e folle.</l>
<l>Vuy podé ben sauer de çerto,</l>
<l>Che nuy ue cognosemo aperto;</l>
<l>E se ll'on no ue auesse cognosú,</l>
<l>Per niente non seresemo partú</l>
<l>De Roma per andar çerchando</l>
<l>Lo mondo intorno uironando.</l>
<l>Or n'a conduti la uentura</l>
<l>A cossí çentil albergadura,</l>
<l>Che nu auemo colú trouado,</l>
<l>Che tanto auemo domandado.</l>
<l>Mo d'una cossa, signor nostro,</l>
<l>Se maraueiemo del senno uostro,</l>
<l>Como as possudo soferire</l>
<l>A tal baseça deuegnire</l>
<l>A dir che uu guardè l'altrú blaue,</l>
<l>Formenti, vingne, sorgi e faue,</l>
<l>Vuy, che ieri flor e desederio</l>
<l>De Roma e de tuto lo inperio.</l>
<l>Plu ue amaua l'inperador</l>
<l>Cha la soa destra man tutor;</l>
<l>A vu inclinaua li barony,</l>
<l>Piçoly e grandi, rie e bony,</l>
<l>Prinçipo e chauo et sostegno,</l>
<l>Signor e fator del sso regno:</l>
<l>E mo menè l'altru bestiaia</l>
<l>Al paschollo con molta trauaia.</l>
<l>Perçò, signor nostro çentil,</l>
<l>Vuy lasaré questo luogo vil,</l>
<l>Che plu non ge demoreré,</l>
<l>Et a Roma con nuy vigneré</l>
<l>A sostegnir li uostri amixi,</l>
<l>Le terre nostre e lly payxi,</l>
<l>Che uiem disfati e mesi a mal</l>
<l>Per lly traditori e deslieal,</l>
<l>Li qual temeua lo uostro seno,</l>
<l>La uostra prodeça e l'inçegno;</l>
<l>Che da quel dy che vuy ue partisse</l>
<l>Çasschun a reuellar se messe;</l>
<l>Non ge fo poy fin ne mesura:</l>
<l>Lo rengno a messo in tal ardura,</l>
<l>Che may non fossemo in tal dolor</l>
<l>Romany ni l'inperador.</l>
<l>Per uuy a fato reçerchar</l>
<l>Per tuto el mondo domandar;</l>
<l>E quando da luy se partissemò,</l>
<l>El ne curà luy medeximo,</l>
<l>Che se l'on ue podesse inuegnir,</l>
<l>In villa ni in chastello tegnir</l>
<l>Per algun muodo ni per arte,</l>
<l>L'on ue dixese da soa parte,</l>
<l>Ch'a Roma uegnissé con nu;</l>
<l>Et ello farà ben tanto per vu,</l>
<l>Che in llo primo grado ue meterà,</l>
<l>E signor del regno ue farà:</l>
<l>Ville e chastelly e çitade</l>
<l>Ve meterà in podestade,</l>
<l>Si doplerà lo uostro honor,</l>
<l>Alteça e signoria maçor</l>
<l>Ve farà auer, com' el ne dixe,</l>
<l>Cha 'l primier di che vuy ne insisse,</l>
<l>Quando vuy aueui la signoria</l>
<l>De tuta Roma e lla bayllia.</l>
<l>Perçò non deué uu rechuxar</l>
<l>Per cossa alchuna ni lasar</l>
<l>De uegnir a secorer quellor,</l>
<l>Che ue porta fe et amor,</l>
<l>Ço è li uostri çitadiny</l>
<l>De Roma, grandy e piçeniny ". </l>
</lg>
<lg>
<l>Heustadio non fo miga folle:</l>
<l>Ben a intexo le parolle.</l>
<l>Poy respuose humilemente:</l>
<l>" Signori, vuy parllè de niente.</l>
<l>Io non sun quello in ueritade</l>
<l>De prodeça ni de bontade,</l>
<l>Che uu credé forsi ch'io sia.</l>
<l>Altro secorsso et altra via</l>
<l>Conuegní uu trouar per auer;</l>
<l>Che de my podé uu ben sauer,</l>
<l>Ch'io sum anchomè si uetran,</l>
<l>Pouero e chatiuo e uan,</l>
<l>Che, sse io ben lo uollesse far,</l>
<l>Secorsso io no ue poria dar.</l>
<l>Et anpò ue digo ben insoma,</l>
<l>Ch'io non ne eluoller de andar a Roma;</l>
<l>Ch'io me arecordo tropo ben,</l>
<l>Quando la io era richo e plen,</l>
<l>Tuti me faxeua honor,</l>
<l>E si me mostraua fe et amor;</l>
<l>E può, quando ch'io persi lo mio,</l>
<l>Sicomo plaque a l'alto Dio,</l>
<l>Quellor che plu ben me uolea,</l>
<l>Amixi e parenti ch'io auea,</l>
<l>Me prexe tuti ad odiar</l>
<l>Et in tal guixa a desgitar,</l>
<l>Ch'algun no me uollea veder</l>
<l>Ni dar-me ponto del sso auer.</l>
<l>Perçò me conuini partir</l>
<l>E della terra fora insir.</l>
<l>La note ch'io me misi in via</l>
<l>Con mia muier in conpagnia,</l>
<l>El non fo femena ni homo,</l>
<l>Che me desse lo ualor d'un pomo.</l>
<l>E questo non inpensè ch'io diga,</l>
<l>Perché ria uolglia eba miga</l>
<l>Encontra alguna persona</l>
<l>De questo mondo ria ni bona;</l>
<l>Ançi ve inprometo tuto a plen,</l>
<l>Che, se io podesse per mi ben,</l>
<l>Mestier no ue faria pregar</l>
<l>Assè e greue in questo afar.</l>
<l>Mo uuy uedé, che 'l mio secorsso</l>
<l>No ue poria ualer adesso vn torsso;</l>
<l>Ch'io e ça passà in uerità</l>
<l>Sesanta anny de mia età.</l>
<l>E se io ben auesse quel vigor</l>
<l>E quella possa e quel ualor,</l>
<l>Ch'io aui in mia çouentú,</l>
<l>Con ueritade digo a uu:</l>
<l>De qua no me parteria,</l>
<l>Se llo villan tutavia</l>
<l>No me fesse comandamento,</l>
<l>E con sua parola star contento;</l>
<l>Ch'io no die insir del so uoler,</l>
<l>Che tanto elly me a fato a plaxer ". </l>
</lg>
<lg>
<l>" Misier, " respoxe con gran paxe</l>
<l>Li pellegriny "con ue plaxe,</l>
<l>Volemo dei tuto obedir.</l>
<l>Doncha nu anderemo a dormir</l>
<l>Infina al di, che nuy leueremo,</l>
<l>E dalli villany saueremo,</l>
<l>S'ello serà de so plaxer</l>
<l>Dar-ue parola de uegnir</l>
<l>Com esso nu a l'inperador,</l>
<l>O che uuy auerí cotanto honor".</l>
<l>Disse lo baron: " Io me contento</l>
<l>De hobedir lo sso talento</l>
<l>Segondo lo uoler de Dio,</l>
<l>Che altramente non digo io.</l>
<l>Or faxemo ancomè fin.</l>
<l>Andè a possar infin al maytin;</l>
<l>Che Dio de nu prouederà,</l>
<l>Segondo como li plaxerà".</l>
<l>A questo adoncha è despoiady,</l>
<l>Et intranbi do in leto andady.</l>
<l>Eustadio è uegnú</l>
<l>Al so luogo a dormir lu.</l>
<l>Segondo como l'iera vsado,</l>
<l>In terra fo inçenoglado:</l>
<l>Vna oraçion fe de cor fin</l>
<l>A Iesum Cristo re devin.</l>
</lg>
<lg>
<l>" Dio benedeto, " disse quello</l>
<l>" Che faxesi la terra e 'l çiello,</l>
<l>E tute altre cose vivente</l>
<l>Vuy creasse de niente:</l>
<l>Sichó l'è uero, alto signor,</l>
<l>Cossí tu guardi lo mio cor,</l>
<l>Ch'el no sormonta in uanagloria;</l>
<l>Mo da-me tal senno e memoria,</l>
<l>Ch'io sia trouà tal chanpion</l>
<l>Contra lo nemigo felon,</l>
<l>Ched el no me possa conuençer</l>
<l>Ne in llo poco fernal spençer</l>
<l>Per paura ni per amor</l>
<l>Ni per richeça ni per honor.</l>
<l>L'enperador çerchar m'a fato</l>
<l>Per tuto el mondo inn ogny lato:</l>
<l>Signor e chauo me vuol far</l>
<l>E tuto l'inperio abandonar.</l>
<l>Perçò tem'io molto forte:</l>
<l>Che per l'andar ch'io fesse a corte</l>
<l>A reçeuer quello honor,</l>
<l>Che me vuol dar l'inperador,</l>
<l>Che alguna vanità no intrasse</l>
<l>In lo cuor mio ni albergasse,</l>
<l>Vnde io me podesse partire</l>
<l>Dal to amor, dolce misere.</l>
<l>Perçò te priego, signor mio,</l>
<l>Altissimo e grando fijol de Dio,</l>
<l>Che tu me meti in quella via,</l>
<l>Che meio de plaxer te sia,</l>
<l>Che segondo lo mio uoler,</l>
<l>S'ello fosse de to plaxer,</l>
<l>Molto me contenteraue</l>
<l>De star qui a guardar le blaue</l>
<l>En pouertà et in tormento,</l>
<l>Fin ch'el fosse to plaquymento.</l>
<l>Mo fortemente me confida</l>
<l>Lo to secorsso e la toa ayda,</l>
<l>La sperança ch'i' o in ti,</l>
<l>Che tu prouederas ben de mi</l>
<l>En tal mayniera, alto signore,</l>
<l>Che tu me meteras in core</l>
<l>O dello star o dello andar.</l>
<l>Perçò me uoio asegurar</l>
<l>In la tua gran vertude posente,</l>
<l>Che me mostra apertamente</l>
<l>La uia dreta e lla raxon</l>
<l>Della mia saluaçion".</l>
<l>Poy se fexe la ueraxe croxe,</l>
<l>Et a dormir allora se puoxe. </l>
</lg>
<lg>
<l>La notte passa, con vuy aldí,</l>
<l>Eustadio cosí fin al dy,</l>
<l>Ch'el se leua sença demora.</l>
<l>Li pellegriny in quell'ora,</l>
<l>Che Eustadio auea albergado,</l>
<l>Viaçamente fo leuado;</l>
<l>E lli villany della villa</l>
<l>Li fe tuti asenblar in quella;</l>
<l>Poi li començà per raxon</l>
<l>A dir tuta la chaxon,</l>
<l>Perché e cho li era partidi</l>
<l>E della cità de Roma insidi,</l>
<l>Con per Heustadio sollamente,</l>
<l>Ch'elly uedea in prexente,</l>
<l>Lo mondo a tuto çerchado,</l>
<l>Enfina mo ch'i l'a trouado,</l>
<l>Da parte dello inperador,</l>
<l>Lo qual è de Roma signor,</l>
<l>Che lli mandà per questo afar.</l>
<l>Et ancora li prexe a retrar</l>
<l>La nobilità del baron,</l>
<l>Como lo iera stado sauio e bon,</l>
<l>La çentilixia e lla francheça,</l>
<l>Ch'el aue in Roma, e l'alteça,</l>
<l>Como l'iera signor çeneral</l>
<l>De tuto lo rengno inperial.</l>
<l>E poy li disse la uentura,</l>
<l>Che lli auene cossí dura,</l>
<l>Como in tre notte solamente</l>
<l>Lo romaxe tutto perdente</l>
<l>Del so auer, ch'el posedeua,</l>
<l>Mobele e stabele, ch'ello aueua,</l>
<l>E como questa fo la caxon,</l>
<l>Perch'ello se partí a furton</l>
<l>Vna note della sua terra.</l>
<l>Ancora li contà la uera,</l>
<l>Che fexe poy i persiany</l>
<l>A l'inperio et ally romany,</l>
<l>E con li nemixi dello inperio</l>
<l>S'aforça con gran dexederio</l>
<l>De far sempre tuto 'l mal</l>
<l>Si como çente deslial,</l>
<l>Che al tempo che n'era lo baron</l>
<l>Staua tuti in subieçion.</l>
<l>Perçò lo dexira molto forte.</l>
<l>" Vnde per lu ue pregemo,</l>
<l>E da soa parte comandemo,</l>
<l>Che uuy, signori e bona çente,</l>
<l>Dagè parola plenamente</l>
<l>A sto çentil baron, che è qui,</l>
<l>Lo qual prexente vu uedí,</l>
<l>A ço ch'ello non tarda plu</l>
<l>De uegnir a Roma con nu,</l>
<l>Che sença la parola uostra</l>
<l>Lo non faria la uoia nostra:</l>
<l>Perché lo è uostro seruidor,</l>
<l>E si ue porta fe et amor:</l>
<l>Perçó lo no se uuol partir,</l>
<l>S'el no è de uostro plaxer.</l>
<l>Or ne dixé apertamente</l>
<l>Quel che ue plaxe dretamente ". </l>
<l>Quando li aue tuto dito,</l>
<l>Li uillany a ben oldito</l>
<l>La nobilità e lla grandeça</l>
<l>Del çentil homo e lla prodeça,</l>
<l>Lo senno e lla descriçion</l>
<l>E lla mayniera e lla caxon,</l>
<l>Perché lo iera de Roma insido.</l>
<l>Çasschun romaxe molto stenido </l>
<l>Cognosando la gran briga, </l>
<l>Ch'ello durà e lla fatiga</l>
<l>In lla villa si longamente,</l>
<l>Et a tuti è stado obediente.</l>
<l>Allora li no demorà plu,</l>
<l>Mo tuti andè dauanti lu:</l>
<l>Chon gran reuerença e con honor</l>
<l>Çasschun l'inclina per fin amor,</l>
<l>Digando: " Misier, con gran paxe</l>
<l>Va e uiem, como te plaxe;</l>
<l>Che sempre alli toy comandamenti</l>
<l>Nuy uolemo esser obedienti.</l>
<l>E de ço gran dolor auemo,</l>
<l>Quando nuy consideremo,</l>
<l>Che a tal vileça intro nu</l>
<l>Si longamente xe sta tegnú,</l>
<l>Che vncha non fo, signor çentil,</l>
<l>Algun de nuy may si sotil,</l>
<l>Che ue auesse in cognosança.</l>
<l>Perçò ue domandemo perdonança,</l>
<l>Alla uostra gran bontade,</l>
<l>Che se alguna soperclitade</l>
<l>Vuy auessé per algun de nu</l>
<l>En questa villa receuú</l>
<l>Sença dretura e raxon,</l>
<l>Che a tuti façis perdon ". </l>
</lg>
<lg>
<l>Heustadio oldando li uillan</l>
<l>Respoxe molto humel e plan</l>
<l>" Signori e fradelli et conpagnony,</l>
<l>A tuti digo, rie e bony,</l>
<l>Che sempre honor e cortexia</l>
<l>M'aui portato tutavia;</l>
<l>Vnde io non me posso lamentar</l>
<l>D'alguna cosa ni blaxemar,</l>
<l>Che uuy fassè may contra de my.</l>
<l>E ssi ue digo ben cossí,</l>
<l>Che, s'el fosse per mio uoler,</l>
<l>Da uuy non me uoria partir;</l>
<l>Mo però ch'el u'è a plaquimento</l>
<l>Ch'io uada a Roma, io me contento.</l>
<l>Vnde eo prego lo onipotente</l>
<l>Dio de çiello fermamente,</l>
<l>Che ue conserua tuti in paxe</l>
<l>En tal stado con ve plaxe ".</l>
<l>E poy el no fe plu demora;</l>
<l>Conbià tolsse in quell'ora</l>
<l>Da tuti quelly della villa;</l>
<l>Poy se partí da lor in quella.</l>
<l>Çasschun romaxe lagrimando,</l>
<l>Piçolly e grandy, sospirando</l>
<l>Per la pietà, che lly vegniua,</l>
<l>Dello baron, che sse partiua. </l>
</lg>
<lg>
<l>Or se 'n ua con li pellegriny</l>
<l>Eustadio per lly chaminy,</l>
<l>Raxonando intro di lor</l>
<l>Con gran paxe e con amor</l>
<l>De molte cose, ch'io no do dir,</l>
<l>Che tropo pareria l'oldir:</l>
<l>A tuti torneria in fastidio.</l>
<l>Tanto se n'andè Heustadio</l>
<l>Passando foreste e chanpagne,</l>
<l>Vigne e clesure e montagne,</l>
<l>Ch'el uene de Roma li auisin.</l>
<l>Allora vno delly pellegrin</l>
<l>Da lluy se partí de prexente,</l>
<l>Et intrà in Roma aliegramente</l>
<l>Dauanti dello inperador.</l>
<l>Si 'l saludà con grande honor,</l>
<l>E poy li disse molto forte</l>
<l>In oldençia della corte:</l>
<l>" Misier, Plaçidas te menemo,</l>
<l>Per chu si trauaiadi semo.</l>
<l>De ço ue possio asegurar,</l>
<l>Che allò lo uederí intrar</l>
<l>Dentro da Roma viuo e san</l>
<l>Per llo uoller de Dio souran.</l>
<l>Presto e guarnido è ad aydar-ue</l>
<l>Et a so possa liberar-ue</l>
<l>Da tuti li uostri innemixi</l>
<l>Con la força delly uostry amixi.</l>
<l>Or guardè, che in tal mayniera</l>
<l>El sia reçeuudo in la terra,</l>
<l>Ch'el se pertiem a tal baron,</l>
<l>Como è lu, e cossí prodon ". </l>
</lg>
<lg>
<l>Quando la nouella intexe</l>
<l>L'inperador cosí palexe,</l>
<l>De grande allegreça el se smarí:</l>
<l>Lo uixo tuto se sclarí.</l>
<l>En pie resalta inmantinente,</l>
<l>Che plu non dimora niente:</l>
<l>Si abraça lo mesaçier.</l>
<l>E tutty, barony e chaualier,</l>
<l>Ch'era la con l'inperador,</l>
<l>Che lly portaua fe et amor,</l>
<l>Tuti quanti per comun,</l>
<l>Ch'el non ge romaxe nisun,</l>
<l>Che altamente non cridas</l>
<l>Digando: " Ben vegna lo baron Plaçidas ".</l>
<l>De l'inperador ve digo ben,</l>
<l>Che adesso monta su vm palafren,</l>
<l>Et apresso lu y so barony,</l>
<l>Piçolly e grandy, rie e bony,</l>
<l>Çasschun con molto aliegra çiera</l>
<l>Incontra li ua fuora della terra.</l>
<l>E quando lo fo aperçeuudo</l>
<l>E per lo inperador ueçudo,</l>
<l>Allora dexese de prexente</l>
<l>Li chaualieri ço delly destrieri corenti.</l>
<l>Mo l'inperador andò a llu,</l>
<l>El braço al collo li a metú,</l>
<l>E si lli fe tanto honor,</l>
<l>Che ello si llo baxà per fin amor;</l>
<l>Et ancora per gran drueria,</l>
<l>Veçando l'altra baronia,</l>
<l>Relaçà li laçi del baruel</l>
<l>Ad Heustadio pro e fier,</l>
<l>Segondo como era vsança</l>
<l>In quello tempo e costumança</l>
<l>Quellor che sse uollea ben.</l>
<l>Ancora l'inperador Traiem</l>
<l>Per honorarlo fe plu forte,</l>
<l>Che vn delly barony della corte</l>
<l>Li chalçà vno spron d'oro batú</l>
<l>In llo destro pe dauanti lu;</l>
<l>Poy li diè la bacheta in man,</l>
<l>Si llo uestí e fe-l souran</l>
<l>De tuta la chauallaria,</l>
<l>Ch'ello auesse plena baylia</l>
<l>De Roma e de tuto lo inperio.</l>
<l>Poy intrà con gran dexiderio</l>
<l>L'inperador in lla çitade</l>
<l>Con Heustadio in ueritade,</l>
<l>Soura do palafreny anblando,</l>
<l>A chossa a chossa chaualchando,</l>
<l>Et apresso lor li chaualieri,</l>
<l>Donçelly e seruenti e schudieri,</l>
<l>A molto gran proçesion</l>
<l>Fo receuudo lo baron</l>
<l>A l'entrar, ch'el fexe in Roma;</l>
<l>E si ue digo ben insoma,</l>
<l>Che tuta la menuda çente</l>
<l>Cridaua tuti igualmente:</l>
<l>" Ben vegna la flor, el sostegno</l>
<l>E lla saluaçion del rengno,</l>
<l>Lo nobile seno e lla prodeça,</l>
<l>Che 'nde traçerà fuora de grameça ".</l>
<l>A tal honor, chom'io ue digo,</l>
<l>Çonse al gran pallaço antigo</l>
<l>Eustadio e l'inperador.</l>
<l>La desmontà sença demor</l>
<l>Chon tuti i altri chaualieri,</l>
<l>Che era prodomeni e lliçieri. </l>
<l>Tuta la sala fo inplia</l>
<l>De çente, che driedo lo seguia.</l>
<l>La çoia e 'l remor fo si grando,</l>
<l>Ch'el no seria oldido Dio tonando,</l>
<l>Che faxea tuti rie e bon</l>
<l>Per la uegnuta del baron. </l>
</lg>
<lg>
<l>Con uuy aldí, per tal mayniera</l>
<l>Fo reçeuudo intro la terra</l>
<l>Eustadio lo pugnador</l>
<l>A tanta alegreça et honor,</l>
<l>Como u'e dito e retrato.</l>
<l>Lo inperador plu non a tardato:</l>
<l>Eustadio prexe per la man destra,</l>
<l>Si sse adpuçà ad una fenestra.</l>
<l>Ello lo comença redire</l>
<l>L'oura tutta e desgradire</l>
<l>De llontan, ch'ello a reçeuú,</l>
<l>Dapò ch'el se partí da llu,</l>
<l>Como la terra a messo a mal</l>
<l>Li traditor deslial,</l>
<l>Che s'aforça con desederio</l>
<l>De consumar tuto l'inperio,</l>
<l>E lla uerra, ch'a fato ally romany</l>
<l>Nouellamente y perssiany,</l>
<l>Che trabuto li solleua rendere</l>
<l>E al so comandamento atendere;</l>
<l>Con per l'ayda di traditori,</l>
<l>Che uollea di Roma esser signori,</l>
<l>Li è mo produti a guerreçar</l>
<l>E contra de lu reuelar;</l>
<l>E pluxor a ça di suo chastelly</l>
<l>Prexi per força, grandy e belly.</l>
<l>Ancora li disse tuto a plen:</l>
<l>" Sier Plaçidas, io uoio ben</l>
<l>Far-ue asauer questa nouella,</l>
<l>Con li traditori, che me reuella,</l>
<l>Se força senpre plu a plu</l>
<l>Ognuncha die con gran virtú,</l>
<l>Questo ve digo ben insoma,</l>
<l>De tuor la signoria de Roma.</l>
<l>Perçò al cor molto me 'n doio,</l>
<l>S'io non abato el so argoio;</l>
<l>Mo per mi ni per mia çente</l>
<l>Io no poria far niente,</l>
<l>Se 'l uostro senno e lla possança</l>
<l>Non me desse segurança.</l>
<l>Vnde per questo, ch'io u'o dito,</l>
<l>Ve o domandado e recherito,</l>
<l>Con bon e lial chaualier</l>
<l>Ch'io ue tegno, pro e fier.</l>
<l>E si me uoio con uu conseiar,</l>
<l>En che uixa l'on porà far</l>
<l>Repentir li nostri innemisi</l>
<l>Con la força delly amixi ". </l>
</lg>
<lg>
<l>Quando lo sauio Heustadio</l>
<l>Aue l'inperador aldio,</l>
<l>Pietade n'aue in so coraço</l>
<l>Vegando lo so gran damaço,</l>
<l>Ch'ell'aueua receuú,</l>
<l>Dapò ch'el se partí da lu.</l>
<l>Allora lo respoxe allo inperador</l>
<l>Sença algun demor:</l>
<l>" Dapoy ch'el plaxè a l'alto Dio,</l>
<l>Lo dolce signor mio,</l>
<l>Ch'io sia metú in questa bexogna,</l>
<l>Or sapiè sença me mençogna,</l>
<l>Ch'io guarderò al mio poder</l>
<l>L'onor de uuy e 'l uostro auer.</l>
<l>Fe plu asenblar de bona çente</l>
<l>Allò sença tardar plu niente</l>
<l>Tal hoste, ch'el possa incontrar</l>
<l>Li nostri innemixi e reguardar.</l>
<l>Et io serò chauo e lor guida</l>
<l>Et a mia possança bona ayda:</l>
<l>De ben fare no me fençerò</l>
<l>De cossa alguna ch'io porò. "</l>
<l>L'inperador molto l'inclina</l>
<l>Oldando la resposta fina.</l>
<l>Allora non fe plu demoraxon</l>
<l>Per lo conseio del baron.</l>
<l>Adesso comandà e disse</l>
<l>Ally so noder, ch'elly scriuesse</l>
<l>Letere e brieui sigillady.</l>
<l>Po a serçenti demandady:</l>
<l>Plu de çinquanta ne fe vegnir,</l>
<l>Si lli fe comandar e dir,</l>
<l>Che andar li deça amantinente</l>
<l>Per tuto el mondo ingualmente,</l>
<l>E tuti chi da lu tiem terra,</l>
<l>Che 'l sechoresse in questa uera,</l>
<l>Sapiando che ll'oste di romany</l>
<l>Se moue contra li persiany,</l>
<l>E con Plaçidas pro e fier</l>
<l>Die esser so confallonier.</l>
<l>Vnde che per questa caxon</l>
<l>Lo secorsse molti baron,</l>
<l>De quelly che non l'aueria fato,</l>
<l>Se Plaçidas non fose stato;</l>
<l>Si che, innanti che vn mexe</l>
<l>Fosse conplido, tanto fexe,</l>
<l>Ch'el n'asenbra çento miera</l>
<l>De chaualieri intro la terra</l>
<l>A bone arme e destrieri,</l>
<l>Chaually corenti e leçieri, </l>
</lg>
<lg>
<l>Quando questa çente fo tuta</l>
<l>Dauanti l'inperador produta,</l>
<l>Heustadio la reguardà e uete.</l>
<l>Asè bella oste li parete;</l>
<l>Ma tutavia l'inperador</l>
<l>El prexe per lo mantello ador:</l>
<l>Vn pocho a desparte o l'a tirado,</l>
<l>Et vna raxon li a mostrado.</l>
<l>" Misier, " dis quello " gran marçé</l>
<l>Ve rendo, che fato m'aué</l>
<l>Tanto honor, che lla signoria</l>
<l>M'aui donato e lla baylia</l>
<l>De tanta çente como qui.</l>
<l>Perçò ue digo ben cosí,</l>
<l>Ch'io do preueder e pensar</l>
<l>E del uostro meio conseiar.</l>
<l>Io e intexo çertamente,</l>
<l>Che ll'altra parte è plu çente;</l>
<l>Onde io ue digo per lo meio,</l>
<l>Che t'uy mandè per mio conseio</l>
<l>Di uostri messi plu di mille</l>
<l>Per tute quante quelle ville,</l>
<l>Le qual hobedisce a Roma,</l>
<l>Che çiasschuna ve manda insomma</l>
<l>Do homeny, che sia pro e fiery,</l>
<l>Arditi, çoveny e lleçiery.</l>
<l>Cossí sia uostri brieuy scripto,</l>
<l>Che, innançi che vn mexe sia conplito,</l>
<l>Li uengna tuti sença tardar,</l>
<l>Et a Roma se debia senblar.</l>
<l>E quellor serà uostra pedonaia,</l>
<l>Che fornirà la nostra bataia ". </l>
</lg>
<lg>
<l>A l'enperador molto plaxete,</l>
<l>E bon conseio li parete</l>
<l>Quello che 'l baron li donà.</l>
<l>Adesso plu non dimorà,</l>
<l>Mo prestamente fe conplir</l>
<l>Li scriti e lly sarçiery vegnir.</l>
<l>Per tute le ville l'a mandato</l>
<l>In so breue sigillato,</l>
<l>Che çiasschuna villa deça di prexente</l>
<l>Mandar-lly due homeny posente,</l>
<l>Che auanti vn mexe conplito</l>
<l>Çasschun sia ben fornito</l>
<l>Sotto Roma apariadi,</l>
<l>E lla sia tuti asenblady.</l>
<l>Le uille, ch'era in quelle parte</l>
<l>Che andò li mesi con le carte,</l>
<l>Hobedí tuti a l'inperador.</l>
<l>Çasschun li mandà sença demor</l>
<l>Do prodomeny çovençelly,</l>
<l>Forte e gaiardy e molti belly,</l>
<l>Li qual potesse ben portar</l>
<l>La gran bataia et indurar.</l>
<l>Segondo quello che n'açerta</l>
<l>La diuina scriptura aperta,</l>
<l>En questa conpagna fo mandady</l>
<l>Armady e conçi et apariady</l>
<l>Per quelly villani y do fantiny,</l>
<l>O y fo noridi piçeniny,</l>
<l>Fijolly del bon Heustadio,</l>
<l>Sicomo fo plaxer de Dio,</l>
<l>Li qual li perse a riuiera</l>
<l>Del fiume per quella maniera,</l>
<l>Ch'io u'o reduto qua dauanto.</l>
<l>Or che ue die io dir cotanto?</l>
<l>L'oste fo tuta ordenada</l>
<l>E dentro da Roma asenblada.</l>
<l>A çento millia fo asunady,</l>
<l>Quando li fo tuti auisady,</l>
<l>Çerto li çentil chaualier,</l>
<l>Che a l'inperador vene inprimier. </l>
</lg>
<lg>
<l>Grande fo l'oste de romany:</l>
<l>De chaualiery e de villany.</l>
<l>L'inperador allora venne</l>
<l>A Plaçidas, plu non se artenne.</l>
<l>Vegando tuti rie e bon,</l>
<l>Li diè lo rial confallon</l>
<l>E plen albitrio e signoria</l>
<l>De tuta la sua chauallaria,</l>
<l>Ch'el potesse indrieto et innanti</l>
<l>Menar e condur tuti quanti</l>
<l>Al so uoler si plenamente,</l>
<l>Ched el non fosse homo viuente,</l>
<l>Che lly podesse contrastar</l>
<l>De cossa ch'el uollesse far.</l>
<l>Eustadio può sença demor</l>
<l>Montà su vno destrier coredor</l>
<l>Con riche arme apariado:</l>
<l>Da molti el uegniua remirado.</l>
<l>Le schiere ordenà de soa çente</l>
<l>Con reçedor pro e ualente,</l>
<l>De chaualieri e de pedony.</l>
<l>Vegando tutti rie e bony</l>
<l>Li de le rial insengne.</l>
<l>Sul bon destrier plu non se artene,</l>
<l>Conbià tolsse in quell'ora,</l>
<l>E possa non fe plu demora:</l>
<l>De Roma allò se n'è insú</l>
<l>Con l'oste, ch'ello aueua con lu.</l>
<l>Tanto presse-llo a chaualchar</l>
<l>E die e notte a chaminar,</l>
<l>Ch'el uenne vn çorno ben maytin</l>
<l>A pe de vn bel chastello auexin,</l>
<l>Che era la grande hosta tuta</l>
<l>Asenblady e produta</l>
<l>De persiany, che ça auea</l>
<l>Nouelle, che lly romany uegnia.</l>
<l>Ben era do a tanto de çente</l>
<l>Cha lly romany çertamente,</l>
<l>Ben guarnidy et aprestady</l>
<l>E della bataia ben ordenady.</l>
<l>La seria posudo ueder</l>
<l>Da un'oste e l'altra perçeuer</l>
<l>Tanti bony elmi de color,</l>
<l>Li qual gitaua gran splandor,</l>
<l>E tanti schudy ad oro batú,</l>
<l>E tanti bony destrieri crenú,</l>
<l>E tante lançe e confalony,</l>
<l>E tante bandiere e penony,</l>
<l>E tanti vsbergi reluçente,</l>
<l>E tante bone spade taiente,</l>
<l>E tanti pedony e chaualieri,</l>
<l>Archadori e balestrieri,</l>
<l>Ch'el parea che tuto el mondo,</l>
<l>Tanto como el çira redondo,</l>
<l>Fosse per força e per arte</l>
<l>Asenblady in quella parte.</l>
<l>Eustadio, quando l'a ueçú</l>
<l>L'oste de lla, e aperceuú</l>
<l>Fo de auer pur la bataia,</l>
<l>Con chauallier pur de gran uaia</l>
<l>Vn bastonçel prexe in soa man;</l>
<l>Molto soaue humelle e plan</l>
<l>El prexe a chastigar soa çente</l>
<l>Con dolce parolle e auinente:</l>
<l>"Signori, siè prodomeny e lial.</l>
<l>A tuti vuy digo per ingual,</l>
<l>Ch'u deuí mantegnir l'onor</l>
<l>De uu e dello inperador</l>
<l>E recordar che y uostri antixi</l>
<l>Senpre aquistà lor innemixi.</l>
<l>Perçò ue doué uu resbaldir</l>
<l>E de bon cor çasschum ferir;</l>
<l>Che uu saué che la raxon</l>
<l>Fa del chapetanio pro e bon.</l>
<l>Atorno è quelly de lla vegnudi,</l>
<l>E pluxor chastelly v'a batudi:</l>
<l>Per l'ayda delly traditor</l>
<l>Soura ue a mesi a tal furor,</l>
<l>Çitade ve a preso e delly homeny morti,</l>
<l>Che de lor nonn è stadi acorti;</l>
<l>E llo so cor e desederio</l>
<l>Si è pur de consumar l'inperio.</l>
<l>Trabuto li ue solea render</l>
<l>Et al uostro uoller atender:</l>
<l>Ora è sença raxon produti,</l>
<l>Ad hoste soura vuy reduti:</l>
<l>Si ue perchaça onta e mal</l>
<l>Con ria çente e deslial.</l>
<l>Or sia çasschun de uu pro et adorno,</l>
<l>Che questo serà anchuo quel çorno</l>
<l>Ch'el serà morti e prexo quelly,</l>
<l>Che a l'inperio è stado reuelly,</l>
<l>En tal mayniera, com' io creço,</l>
<l>Per la prodeça che in vuy ueço,</l>
<l>Ch'i no porà plu sormontar,</l>
<l>Ni incontra de uu reuellar.</l>
<l>Perçò si priego çasschadun</l>
<l>Che tuti sia d'un cuor comun</l>
<l>Al ben ferir con vigoria</l>
<l>Sença spauento e gaiardia,</l>
<l>Ch'a mia possa io ue serò</l>
<l>En bon alturio, se io porò;</l>
<l>Si che per mio defeto algun</l>
<l>Ça no receuerà nisun</l>
<l>Esenplo se no de ben far ".</l>
<l>Allora prexe tuti a cridar:</l>
<l>"Çentil signor, no y aueren ranchura</l>
<l>Ni tema alguna ni paura,</l>
<l>Che tuti nu siemo per uer</l>
<l>D' un coraço e d' un uoller</l>
<l>A far tuto lo to plaquimento</l>
<l>Sença plu demoramento;</l>
<l>E si te uolemo ben dire,</l>
<l>Ch'auanti uollemo tuti morire,</l>
<l>A pe che ll'on sia o a chauallo,</l>
<l>Che algun de nuy te faça fallo ".</l>
</lg>
<lg>
<l>Cossì andaua in tal mayniera</l>
<l>Eustadio per çasschuna schiera</l>
<l>Le sue bataie tutora ordenando</l>
<l>E lli feridori deschorando.</l>
<l>E quelly de lla fexe altretal</l>
<l>Della sua çente per ingual.</l>
<l>Quando le schiere fo ordenade</l>
<l>E lle bataie diuisade,</l>
<l>Le do hoste prexe a uegnir,</l>
<l>Che plu non se uolse artegnir,</l>
<l>L'una inuer l' altra in tal mayniera,</l>
<l>Ch'elle faxea tremar la terra.</l>
<l>E molte lançe ueder abassar,</l>
<l>E schudi fender e passar,</l>
<l>E runper vsbergi de maia,</l>
<l>E intro per meço la gran bataia</l>
<l>Chaçer in terra morti di chaualieri</l>
<l>E pedony e balestriery,</l>
<l>E quelli penony lauorady</l>
<l>Ad oro e de richi çendady</l>
<l>Bangnarsse in quel sangue vermeio;</l>
<l>Çasschun, sichon li podeua meio,</l>
<l>Poy trar quelle spade taiente,</l>
<l>E ferir su quelly elmi luçente</l>
<l>Taiando teste, ganbe e braçe,</l>
<l>Et altri ferir de gran maçe,</l>
<l>E l'un soura l'altro chaçer morto,</l>
<l>O fosse a dreto o fosse a torto:</l>
<l>O morto o uiuo chu chaçea,</l>
<l>Per si dreçar non se podea,</l>
<l>Eustadio con la lança in man</l>
<l>Non parea miga da villan,</l>
<l>Ne homo, che may fosse usado</l>
<l>A guardar blaue in chanpo stado;</l>
<l>Mo ben parea çentil signor</l>
<l>E pro e nobele conbatador,</l>
<l>Pluxor n'abate con la lança,</l>
<l>Che may nonn aue rechourança;</l>
<l>Mo poy che lla spada taiente</l>
<l>El trasse fuora de presente,</l>
<l>En lle gran prexe allora se messe</l>
<l>O ch'ello le uedeua pluy spesse.</l>
<l>Ardidamente, con prodon,</l>
<l>En quelle feriua a bandon</l>
<l>Per tal força e per tal virtú,</l>
<l>Che in pocha d'ora el fo cognosú,</l>
<l>Ch'ell'era quel baron ancor,</l>
<l>Che tanto aueua prodeça in so cor.</l>
<l>Elmi el fendea e chanpiony,</l>
<l>Vsbergi e schudi rie e bony:</l>
<l>Chi'l feria a colpo a plen,</l>
<l>Con verità ve digo ben,</l>
<l>Non auea de miedigo mestier,</l>
<l>Fosse pedon o chauallier.</l>
<l>Non g'era algun si pro ni forte,</l>
<l>Che paura non auesse de morte,</l>
<l>Vegando li colpi, ch'el feria,</l>
<l>En quella parte, o ch'el uegnia.</l>
<l>Ne alla força del so braço</l>
<l>Non g'era algun si fermo laço</l>
<l>De elmo o de schudo, la o ch'el branchasse,</l>
<l>Ch'el non ronpesse e schauaçasse.</l>
<l>Tanto feri a destra et a senestra,</l>
<l>Che in quel dy la soa man destra</l>
<l>Alli perssiany fo tal nemiga,</l>
<l>De questo no ue mento miga,</l>
<l>Che con l'ayda delly barony,</l>
<l>Che era con luy lial e bony,</l>
<l>Fo schonfiti e sbaratadi</l>
<l>Lor innemixi e deschaçadi.</l>
</lg>
<lg>
<l>Ora oldí vn pocho, s'el ue plaxe,</l>
<l>Di do fijolly de Plaçidaxe,</l>
<l>Che tanto era pro et isnelly</l>
<l>Et intro tuti adorny et belly;</l>
<l>Li qual ponto non sapea,</l>
<l>Se l'un all'altro se partegnea,</l>
<l>Ni non cognosea altro pare</l>
<l>In questo mondo ni altra mare,</l>
<l>Se no li uillany, per chu li era</l>
<l>Per lor uegnudy in questa verra.</l>
<l>Arditamente y se conbate:</l>
<l>Pluxor ne feriua et abate</l>
<l>Tragando dardy e lor lançony</l>
<l>Segondo homeny pedony:</l>
<l>Molte se fea redotar</l>
<l>Et intro tuti quanti aprixiar.</l>
<l>Lo maçor auea un lion</l>
<l>En lo schudo pento, con vn garçon</l>
<l>Portaua in bocha per senblante;</l>
<l>E l'altro vn louo, con vn fante</l>
<l>Portaua in  bocha altrosí:</l>
<l>Questo aueua çasschun per si</l>
<l>Portando in lor armadure</l>
<l>Per senblança de llor venture,</l>
<l>Onde y fo schossi e deliurady</l>
<l>E della morte liberady.</l>
</lg>
<lg>
<l>Cotal insengne per dretura,</l>
<l>Sicomo dixe la scriptura,</l>
<l>Portaua intranbi do fradelly,</l>
<l>Che era tanto pro e belly,</l>
<l>Che algun non se podea saçiar</l>
<l>Solamente pur del guardar</l>
<l>Vegando lo bello contegnimento</l>
<l>E'l so gran defendimento.</l>
<l>Non lly era algun, che lly contrasse,</l>
<l>Che tropo con lor guadagnasse.</l>
<l>Quel di li non parsse da uillany</l>
<l>En la grande hoste de romany:</l>
<l>Molto retrasse a sua natura</l>
<l>Et alla çentil portadura,</l>
<l>Donde li ensí primieramente,</l>
<l>Cho disse lo scripto che non mente.</l>
<l>Tanti colpi receueua et daua,</l>
<l>Che tuti se maraueiaua,</l>
<l>Como y podeua tanto durar.</l>
<l>Vegando-ly si ben prouar</l>
<l>L'onor li daua rie e bony</l>
<l>Della bataia di pedony.</l>
</lg>
<lg>
<l>Cossí durà infin a la sera</l>
<l>Quella bataia grande e fiera,</l>
<l>E molti ne fu conduti a morte</l>
<l>Di chaualieri pro et forte</l>
<l>E de barony e de villany,</l>
<l>Si perssiany como romany.</l>
<l>Mo alla perfin, ço dixe la ystoria,</l>
<l>Eustadio aue la uitoria,</l>
<l>E ssi schonfisse li soy innemixi,</l>
<l>Et aquistà molti payxi,</l>
<l>E si tanto se sforçà e fese,</l>
<l>Questo ve digo ben palexe,</l>
<l>Ch'ell'aue Persia in soa bayllia</l>
<l>E plen albitrio e signoria</l>
<l>Soura tute quelle contrade</l>
<l>De chastelly e de çitade,</l>
<l>Si che el no lly romaxe algun,</l>
<l>Ch'a lu non andasse per chomun:</l>
<l>Si lli çurà fe et humaço.</l>
<l>Et ello con prodomo e saço</l>
<l>Fe tute le forteçe guernir</l>
<l>E de sua çente romagnir,</l>
<l>De tal, como pensar el pote,</l>
<l>Che meio le guardasse tute,</l>
<l>A ço ch'ello auesse ben a plen</l>
<l>Tuta Persia messe a fren.</l>
</lg>
<lg>
<l>Quando Eustadio benedeto</l>
<l>Aue conquistà, com'io u'o dito,</l>
<l>Per bataia li soy innemisi</l>
<l>E sottomessi y so paysi,</l>
<l>Soa çente fexe aparechiar:</l>
<l>Endreto se messe a retornar</l>
<l>Con vitoria et con honor.</l>
<l>Chaualcha el baron con gran vigor</l>
<l>Con sua hoste e con sua gran çente</l>
<l>Enver de Roma aliegramiente,</l>
<l>Tanto l'andà, che vn dy el uenne</l>
<l>En vn bel prado, e lla se artenne</l>
<l>Per lo chalor, ch'era montado:</l>
<l>Ça era meçodí passado.</l>
<l>Sua hoste fe tuta restar;</l>
<l>Poy comandà de destirar</l>
<l>Vn molto richo pauion,</l>
<l>Che lla el uol far albergaxon,</l>
<l>Enfin che 'l chalor passerà</l>
<l>E lla maytina vignirà.</l>
<l>Cossí fo fato de prexente,</l>
<l>Se lla leçenda sua non mente.</l>
<l>En tal luogo el se artenne,</l>
<l>De che gran çoia li soruenne,</l>
<l>Segondo como aldir porí,</l>
<l>Se ben intender me uorí.</l>
<l>L'oste, como v'e deuisado,</l>
<l>Se allogà per tuto quel prado.</l>
<l>Molte trauache e molti pauiony</l>
<l>Fo destendú per lli barony.</l>
<l>Lo puouolo e la çente menuda</l>
<l>Altra couerta non a 'buda,</l>
<l>Mo çasschun su l'erba del chanpo</l>
<l>Se conçaua chu era stancho.</l>
<l>Vn poche de l'oste lutan</l>
<l>Andà vna turba de villan</l>
<l>Per chatar meio so bexogna.</l>
<l>Sicomo la scriptura desmogna,</l>
<l>Li uenne auesin d'un chastello,</l>
<l>Alladi d'un çardin molto hello,</l>
<l>Lo qual tegnia e possedea</l>
<l>Vna donna, che de ço uiuea.</l>
<l>La elly s'asentà comunalmente</l>
<l>Su l'erba uerde, tuta quella çente;</l>
<l>Poy començà a raxonar</l>
<l>Entro da lor e deuixar:</l>
<l>De llor veature çasschadun</l>
<l>Contaua tuti ad un ad un.</l>
<l>Entranbi fradelly era insudi</l>
<l>Dell' osste con quellor vegnudi,</l>
<l>Fijolly di questo Eustadio,</l>
<l>Sicomo fo plaxer de Dio.</l>
</lg>
<lg>
<l>Or intendé, per che mayniera</l>
<l>Venne al baron çoia plenera.</l>
<l>Quando tuti aue contado</l>
<l>Lor uenture e diuisado,</l>
<l>Li do fijolli del baron</l>
<l>Començà anch'elly per raxon</l>
<l>A dir le suo crudel venture,</l>
<l>Che lly auenne forte e dure:</l>
<l>Como l'un fo primeramente</l>
<l>Schosso da vn lion forte corente,</l>
<l>E l'altro da vn gran luuo stancho,</l>
<l>Che coreua atrauerso vn chanpo,</l>
<l>E che in bocha li portaua intranbi</l>
<l>In li boschaçi spessi e grandy,</l>
<l>Segondo como li mostraua</l>
<l>En li suo schudy ch'elly portaua;</l>
<l>E con per quelle so auenture</l>
<l>O lli fo dato queste armadure</l>
<l>Dalli villany di quella villa,</l>
<l>Che lly norigà e schosse in quella,</l>
<l>Per chu li era conbatudi</l>
<l>In quella bataia e uegnudy;</l>
<l>Como li non saueua altro pare</l>
<l>Ch'elly auesse, ni altra mare.</l>
</lg>
<lg>
<l>La donna, che guardaua lo çiardin,</l>
<l>S'iera trata li auisin,</l>
<l>Et ascholtaua honestamente</l>
<l>Le auenture de questa çente;</l>
<l>Perçò che molto uolentiera</l>
<l>L'aueria per ongny mayniera</l>
<l>Oldude nouelle de colú,</l>
<l>De lo qual la se partí da llu.     </l>
<l>E quando l'aldí quella ventura</l>
<l>De questi fanti cosí dura,</l>
<l>Gran meraueia li parete.</l>
<l>Allora li guardà e uete</l>
<l>Cossí adorny e cossí belly</l>
<l>Et intranbi do si çouençelly:</l>
<l>Lo cuor so li començà a retrar</l>
<l>E de soy fijoli a recordar,</l>
<l>Como ella li persse vna maytina</l>
<l>Chol so signor sulla marina,</l>
<l>Quando per força e per innoia</l>
<l>Fu retegnuda oltra sua voia.</l>
<l>Perçò non pote-lla sofrire</l>
<l>De lagremar con gran sospire;</l>
<l>Et in questo ella fe de prexente</l>
<l>Vn pensier subitamente,</l>
<l>Che l'anderà dallo signor,</l>
<l>Che iera de l'oste reçedor,</l>
<l>Dauanti luy se inçenoglerà,</l>
<l>E si dolcemente lo pregerà</l>
<l>Con reuerençia per pietade,</l>
<l>Ch'ello la conducha a saluitade</l>
<l>A Roma in soa conpagnia</l>
<l>Per soa bontade e cortexia,</l>
<l>Si ch'ella non reçeua oltraço</l>
<l>In la soa hoste ni dalmaço,</l>
<l>Ch'ella porà lla plu tosto auer</l>
<l>Nouelle del so signor sauer.</l>
<l>Quando questo inpensier aue fato, </l>
<l>Allò che plu non a demorato:</l>
<l>In via se messe, a l'oste venne,</l>
<l>E dentro dal pauion s'artenne</l>
<l>D'Eustadio, lo signor so.</l>
<l>Dauanti lu se messe allò,</l>
<l>Si llo prexe a saludar</l>
<l>Con reuerençia et inclinar,</l>
<l>E poy parlà si altamente,</l>
<l>Che intexa fo per molta çente:</l>
<l>"Quel Dio possente, lo qual fe</l>
<l>Tute le cosse, le qual se ue,</l>
<l>Salua tuti li chaualiery,</l>
<l>Pedony e donçelly e schudiery,</l>
<l>Che in questa hoste xe asenblady</l>
<l>E con vitoria xe tornady,</l>
<l>E soura tuti lo reçedor,</l>
<l>Lo qual è chauo dell'oste e signor".</l>
<l>Eustadio, che ll'a olduda,</l>
<l>Gran meraueia n'a 'buda,         </l>
<l>Vegando-la si franchamente</l>
<l>Parlar dauanti a luy prexente.</l>
<l>Si lli respoxe humile e plan,</l>
<l>Non parsse miga da villan:</l>
<l>"Madonna, quel Dio te sostegna,</l>
<l>Che tu as dito, e mantegna</l>
<l>En alegreça et in paxe.</l>
<l>Or ne dy ço che te plaxe,</l>
<l>Che nuy faremo tuto a plen</l>
<l>Lo to uoller, s'ell'è de ben."</l>
<l>La donna allora prexe a dire</l>
<l>Cossí, con vuy porí aldire.</l>
</lg>
<lg>
<l>"Misier," dis quella "la toa bontade</l>
<l>Me a dado sperança e segurtade</l>
<l>De uegnir a ti a gran baldeça</l>
<l>Oldando dir della toa francheça.</l>
<l>Perçò te priego, signor mio,</l>
<l>Per la uertude dell'alto Dio,</l>
<l>Che tu me menis in toa guida</l>
<l>Con ti a Roma la guernida,</l>
<l>In quella terra ch'io nasí.</l>
<l>E si ue digo ben cossí,</l>
<l>Ch'io fu ça la molto honorada</l>
<l>E richa donna et aprixiada</l>
<l>Per la prodeça e per lo inçegno</l>
<l>D'un mio signor, ch' era del regno</l>
<l>Chauo et fator, come se uu:</l>
<l>En cotal grado iera lu.</l>
<l>Molto l'amaua l' inperador,</l>
<l>E tuti li portaua grando honor;</l>
<l>Mo per vna crudel ventura,</l>
<l>Che lli auenne aspra et dura,</l>
<l>Ch'el persse tuto el so auer,</l>
<l>Questo ue digo ben per ver,</l>
<l>Lo prexe ad odio et a desdegno</l>
<l>L'inperador e quelly del regno.</l>
<l>Vn dy el se partí della terra</l>
<l>Çeladamente vna sera</l>
<l>Cun my et con tlue fantoliny,</l>
<l>Nostri fijolli piçeniny.</l>
<l>Tanto quella notte andassemo</l>
<l>Con gran pena, con nuy potessemo,</l>
<l>Che nuy çonçessemo la maytina</l>
<l>Ad un porto soura la marina,</l>
<l>E lla trouassemo de prexente</l>
<l>Vna naue apariada de çente,</l>
<l>La qual se uollea partir</l>
<l>Et in vn'altra terra çir.</l>
<l>Lo mio signor andè al paron,</l>
<l>Che molto fo rio e fellon:</l>
<l>Si llo pregà per charitade,</l>
<l>Cho homo che era in pouertade,</l>
<l>Che niente non lly aueua che dar,</l>
<l>Et in so naue lo llassasse intrar</l>
<l>Con mie fijolly e my apresso;</l>
<l>E si lly resposse adesso,</l>
<l>Ch'ello intrasse seguramente,</l>
<l>E non auesse tema de niente,</l>
<l>Che altro lo non domandaua</l>
<l>Al mio signor, che tanto amaua.</l>
</lg>
<lg>
<l>Cossí intrassemo per lo suo dito</l>
<l>En quella naue de quel maledeto,</l>
<l>Lo qual me fexe a força tegnir,</l>
<l>Con nu vegnisemo ad insir.</l>
<l>Lo mio signor, quando ço uete,</l>
<l>Molto forte smarido stete:</l>
<l>Si uolleua con luy tinçonar</l>
<l>De questo, ch'el feua, et blaxemar,</l>
<l>Quando el paron allò li disse,</l>
<l>Che se corando el no insisse</l>
<l>De prexente fuora della soa naue,</l>
<l>En mar sorçer si llo faraue</l>
<l>Chon soy fijolly a pe de luy,</l>
<l>Pur che ello l'oldisse parlar pluy,</l>
<l>Oldando lo mio signor questo,</l>
<l>Molto fo dolente e tristo:</l>
<l>Volesse o no, conuenne allora</l>
<l>Abandonar-me et insir fora.</l>
<l>Mie fijolly uiti porter,</l>
<l>E drieto li prexi a guardar,</l>
<l>Enfin ch'ello entrà in vna foresta</l>
<l>Plurando con li occhi della testa:</l>
<l>Poy no sap'io, che 'nde auenne,</l>
<l>Ne che viaço ch'elly tenne.</l>
<l>Cossí romax' io molto dolloroxa,</l>
<l>Con vuy aldí, et angostioxa,</l>
<l>Enfin ch'el uene può la note,</l>
<l>Che llo paron fe ço ch'el pote,</l>
<l>Voiando-me pur aforçar</l>
<l>E lla mia perssona vitoprar.</l>
<l>Mo Dio non uolsse consentir:</l>
<l>Vn tron da çiello fe vegnir,</l>
<l>Che quel maluaxio homo abissà</l>
<l>Con tuta la naue et rouerssà;</l>
<l>E me gità lo mar ad vna viua.</l>
<l>De questo payse sana e viua.</l>
<l>Quella note cossí passè</l>
<l>Con pena e con gran dollor assè;</l>
<l>Poy viny la doman adesso</l>
<l>Ad un chastello, che è qui apresso:</l>
<l>Con una donna me conçè</l>
<l>A star con essa, la qual io trouè</l>
<l>In questa terra, sauia et bona,</l>
<l>Plana et honesta de persona,</l>
<l>La qual me mostrà vn çardin,</l>
<l>Che ella aueua, bello e fin,</l>
<l>Che delle frute, che ne insiua,</l>
<l>Questa donna se 'n viueua.</l>
<l>Cossí demorie in queste contrade</l>
<l>Con questa donna in viritade,</l>
<l>Vadagnando sempre con le man</l>
<l>Lo nostro vin e llo nostro pan</l>
<l>Con gran fatiga e con gran dollor,</l>
<l>Stagando in paxe et in amor,</l>
<l>Enfin che lla dona venne a morte,</l>
<l>Che me lassà tuto per sorte</l>
<l>Quelle arnixe, che ella auea,</l>
<l>E 'l çardin, ch'ella possedea.</l>
<l>Londe io sum stada poueramente</l>
<l>In gran dollor et in gran stente</l>
<l>In queste contrade quatordexe anny,</l>
<l>Plançando sempre li mie danny,</l>
<l>Ch' io fi del mio dolce signor,</l>
<l>Ch'io perdi per tal eror</l>
<l>Con mie fijolly intranby doy,</l>
<l>Che may non sapi ço che'nde foy.</l>
<l>Non so, se elly è morti ne viuy,</l>
<l>Ni lla ch'i ssia pro ni chatiuy;</l>
<l>Vnde che per questa caxon</l>
<l>Io uegno a uu, çentil baron,</l>
<l>Pregando-ue per charitade,</l>
<l>Ch'io sia conduta a saluitade</l>
<l>A Roma in uostra conpagnia,</l>
<l>E no me sia fato alguna villania,</l>
<l>Eo non receua ni oltraço</l>
<l>En lla uostra hoste ni dalmaço;</l>
<l>Che lla porò al mio parer</l>
<l>Plu tosto nouelle auer</l>
<l>Del mio signor pro et acorto,</l>
<l>S'ello è viuo ne morto."</l>
</lg>
<lg>
<l>Quando lo baron l'aue ben</l>
<l>Intexo parlar cossí a plen,</l>
<l>O lla reguarda sotilmente:</l>
<l>Al cor li chaçe de prexente,</l>
<l>Ch'ell'a trouado soa muier;</l>
<l>Mo, sicomo sauio chaualier</l>
<l>Ched ello era, cortexe e bon,</l>
<l>Ancor la uol meter a raxon</l>
<l>E requerir e domandar</l>
<l>E de soa vita esprouar.</l>
<l>Perçò el disse: " Bella amiga,</l>
<l>Se con uerità uollé ch'io diga,</l>
<l>Io no sso, chom'io possa crere</l>
<l>Le parole, ch'io ue aldo dire:</l>
<l>Ne io, ni homo, che uedesse</l>
<l>La gran beltà, che de uu auesse</l>
<l>A dir cossí se stada in tal mayniera</l>
<l>Sofrando pouertade e pena,</l>
<l>Possando esser stada vu</l>
<l>A cotal asio con altrú;</l>
<l>Ch'el non è re ni inperador,</l>
<l>Che refudasse lo uostro amor</l>
<l>Vegando la uostra persona</l>
<l>D'ongny belleça cossì adorna.</l>
<l>Vnde io ue digo in veritade,</l>
<l>Che, sse uuy fe la mia uolontade,</l>
<l>Che uu uoiè sta note in leto</l>
<l>Dormir con my a gran delleto,</l>
<l>Io ue darò del mio auer</l>
<l>Tanto, como ue serà in plaxer;</l>
<l>Et ancora ve inprometo ben,</l>
<l>Ch'io ue meterò, tuto a desplen</l>
<l>En uostra bayllia lo mio texoro,</l>
<l>Quanto io n'o, arçento et oro.</l>
<l>Se uuy uorè esser mia amiga,</l>
<l>De questo non ue mento miga,</l>
<l>Io ue farò si grando honor,</l>
<l>Che may no llo auesse maçor;</l>
<l>Che vuy uedé ben, ch'io e signoria,</l>
<l>E soura tuti e' o balia;</l>
<l>Perçò lo deué uu ben far,</l>
<l>Ch'io ue porò ben meritar.</l>
<l>A Roma con my vigneré,</l>
<l>E sempre la con my staré:</l>
<l>Richa donna et honorada</l>
<l>Da tuti vu seré amada et aprixiada,</l>
<l>Dapò ch'ell'è morto e finito</l>
<l>Quello, ch'era uostro marito.</l>
<l>Io sum altrosí pro e çentil,</l>
<l>Como era lu, sauio e sotil.</l>
<l>Con altri non ue podé uu aprender,</l>
<l>Che cossí ben ue possa render</l>
<l>Per lo seruixio e guiderdon,</l>
<l>E sia chi vuol, conte o baron,</l>
<l>Con possio mi, ço ue digo ben.</l>
<l>Et inperçò ue chiero almen</l>
<l>Vn baxo in fina drueria</l>
<l>Per amor e per cortexia,</l>
<l>Ch'io v'enprometo ben e çuro,</l>
<l>E lialmente ve aseguro,</l>
<l>Che 'l vostro amor me a si conquixo,</l>
<l>Dapò ch'io veço el uostro vixo,</l>
<l>Che no aui may tanta innoia,</l>
<l>Ch'io non ebia mo plaxer e çoía,</l>
<l>Poy ch'io ue ueço qui al prexente</l>
<l>Dauanti mi si bella e çente.</l>
<l>Perçò ve priego per llo meio,</l>
<l>Che uuy façè per mio conseio."</l>
</lg>
<lg>
<l>Qvando Teofista la bella</l>
<l>Aue intexo questa nouella,</l>
<l>Como ello la recheria d'amor</l>
<l>Al cor n'aue si gran dollor</l>
<l>Ch'ella pensaua ben morir.</l>
<l>Non sepe che far ne che dir:</l>
<l>Lo cholor chanbià della faça,</l>
<l>Poy venne freda como glaça.</l>
<l>Entro da si fe priego a Cristo</l>
<l>Con doloroxo cor e tristo,</l>
<l>Che a questo ponto o l'ayda,</l>
<l>Se non, ch'ell'è morta e schernida.</l>
<l>E poy respoxe al sso baron,</l>
<l>Com'ella pote, per raxon,</l>
<l>Sicon quella che lla non cognosse,</l>
<l>Che ancora la non saueua, chi el fosse.</l>
<l>"Miser," disse quella "in ueritade,</l>
<l>Confidandome in toa bontade,</l>
<l>Io era dauanti a ti vegnuda,</l>
<l>E si te recheria ayda</l>
<l>Como a francho homo e lial,</l>
<l>Ch'io tegnia sença algun mal,</l>
<l>A ço ch'io fosse reguardada,</l>
<l>Et a Roma per ti menada,</l>
<l>Si ch'io non receuesse oltraço</l>
<l>Per algun homo ni dalmaço.</l>
<l>E tu è stado sollo quellù,</l>
<l>Che peço m'a dito ch'altrù;</l>
<l>Et as-me dado tal conseio,</l>
<l>Ch'io me laseraue ben meio</l>
<l>Arder in llo fuogo ardente</l>
<l>Vegando tuti de prexente,</l>
<l>Ch'io uolesse a ço consentir,</l>
<l>Ni ti ni altro homo seguir</l>
<l>Per tal mayniera, cho tu dis.</l>
<l>Perçò reguarda, chi tu sis,</l>
<l>E non abasar lo to honor.</l>
<l>Topina my del mio signor,</l>
<l>Che, quando l'iera in questo stado,</l>
<l>Cho tu sis mo, et in tal grado,</l>
<l>Lo no aueria miga algun,</l>
<l>Femena ni homo nisun,</l>
<l>Vedà secorsso ni ayda,</l>
<l>Ne desgità fora de soa guida,</l>
<l>Nian dito-lly altre parole</l>
<l>Deschonçe ni brute ni folle:</l>
<l>Ançi aueria sostegnú tuti,</l>
<l>Ch'auanti lu fosse produti.</l>
<l>E tu me uos condur a morte</l>
<l>Con le tuo rie parole e torte,</l>
<l>E far-me far quel ch'io non fi,</l>
<l>Dapoy che'l mio signor perdí.</l>
<l>Or non uoio plu demorar,</l>
<l>Misier, con uuy ni tinçonar.</l>
<l>Dapoy che ben non trouo in vu,</l>
<l>May no demanderò ad altrú</l>
<l>Altro secorsso se no a Dio,</l>
<l>Lo benedeto pare mio,</l>
<l>Allo qual è forsi de plaxer,</l>
<l>Ch'io debia sempre romagner</l>
<l>In queste contrade inchí a la fin."</l>
<l>Poy la çità lo chauo inclin:</l>
<l>Le lagrime li uenne allora</l>
<l>A gran fuson delly ochi fora.</l>
<l>Partir se uollea de prexente;</l>
<l>Quando lo baron veramente</l>
<l>Non la pote plu indurar,</l>
<l>Ni plu non lla uolsse prouar.</l>
<l>Viaçamente a lie se 'n vene,</l>
<l>El braço ai collo si lly tenne,</l>
<l>E ssi lla baxà per grando amor,</l>
<l>Laudando Cristo de bon cor,</l>
<l>Che prexentà li a soa muier,</l>
<l>Per chi ell'è stado in gran pensier.</l>
<l>Poy la retrasse inver de ssi;</l>
<l>E quando ella uete ben cossí,</l>
<l>La començà forte a cridar</l>
<l>Et altamente Dio clamar:</l>
<l>"Secore-me, signor Dio possente,</l>
<l>Da questo rio homo fradolente,</l>
<l>Ni ch'ell'ebia força ny baylia</l>
<l>De condur la persona mia</l>
<l>A soçura ni auolterio</l>
<l>Per so falso dexederio,</l>
<l>Con pesie all'amo io sum prenduta,</l>
<l>Se per ti eo non sum defenduta.</l>
<l>Santa Maria, mare de Dio,</l>
<l>Ça nonn è questo mio mario,</l>
<l>Quando ello m'a cossí forçada,</l>
<l>Con s'el m'auesse ça spoxata:</l>
<l>A ti me rendo e recomando,</l>
<l>E l'alturio si te domando."</l>
<l>Morta seraue da dollor</l>
<l>O strangosiada sença demor</l>
<l>La çentil donna, se plu stesse,</l>
<l>Quando Eustadio allò li disse:</l>
<l>"Madonna mia, non cridè plu.</l>
<l>Doncha non me cognosé uu?</l>
<l>Eo sum ben quel chaualier,</l>
<l>Che ue spoxà per soa muier.</l>
<l>Plaçidas sum: or me uedé,</l>
<l>Se quel che digo non credé.</l>
<l>Or sia loldato l'olto Dio,</l>
<l>Che n'a conçonti vu et io.</l>
<l>Per la sua grande pietade</l>
<l>Trouada u'o in chastitade.</l>
<l>Mo non auerò io plu grameça</l>
<l>In questo mondo ni tristeça,</l>
<l>Dapò ch'i'u'o apresso de my."</l>
<l>La donna, quando questo aldí,</l>
<l>La lo reguardà per lo vixo, </l>
<l>E quaxi si lly fo ben auixo,</l>
<l>Ch'ella lo cognosesse in quella</l>
<l>Ally ati so et alla fauella;</l>
<l>Mo per star plu seguramente</l>
<l>Ella li disse de prexente:</l>
<l>"Misier, non l'abiè a mal.</l>
<l>Se uuy se lo mio signor lial,</l>
<l>Mostre-me la plaga della testa,</l>
<l>Che quello me farà manifesta,</l>
<l>Se uuy seré lo mio signor,</l>
<l>Ch'io amo tanto de bon cor.</l>
<l>Poy si serò asegurada,</l>
<l>Che Dio me auerà auisada".</l>
</lg>
<lg>
<l>Heustadio oldando questo</l>
<l>Viaçamente allò fo presto:</l>
<l>Lo chapuçio el ss'a leuado,</l>
<l>Che ponto nonn a demorado,</l>
<l>Si sse plegà de bon cor fin</l>
<l>Dauanti la dona a chauo inclin,</l>
<l>E può li disse humilmente:</l>
<l>"Non ue dubitè di mi di niente;</l>
<l>Mo guardè, se io sum quellú,</l>
<l>Che tanto a 'bu dolor per uu".</l>
<l>La donna guarda e vete ben,</l>
<l>E si llo cognose a plen:</l>
<l>Allora ella aue tal alegreça,</l>
<l>Che 'l cuor li se sera da dolceça,</l>
<l>Si ch'ella caçe in pasmaxon</l>
<l>In lle braçe del so signor.</l>
<l>Non fo baron ni chaualier,</l>
<l>Che tuti non leuasse in piè;</l>
<l>E grande fo la çoia e lla festa,</l>
<l>Con lla scritura manifesta,</l>
<l>Che fexe tuta l' oste alor</l>
<l>Per l' alegreça del so signor.</l>
<l>E si non fo baron algun ni chaualier,</l>
<l>Pedon, seruente ni schudier,</l>
<l>Ch'al pauion non choresse,</l>
<l>Pur ch'acostar se podesse,</l>
<l>Per ueder la çentil donna</l>
<l>De Heustadio sauia et bona,</l>
<l>La qual çaxeua in pasmaxon</l>
<l>In braço del çentil baron:</l>
<l>Cossí strangosiada la donna,</l>
<l>Enfin ch'ella reuene, con Dio plaxete.</l>
<l>Li ochi aurí, e plu non tarda,</l>
<l>El so signor la reguarda,</l>
<l>Rengraçiando in so cor Cristo,</l>
<l>Che ll' aueua conduta a questo.</l>
<l>E poy la començà a parlar,</l>
<l>C'he plu non uolsse demorar:</l>
<l>Honestamente la prexe a dir,</l>
<l>Che pluxor barony la pote aldir:</l>
<l>"Misier," disse quella "Dio posente,</l>
<l>Lo qual cria-si tuta çente,</l>
<l>Per la soa dolçe pietade</l>
<l>Fata ne a questa bontade,</l>
<l>Che n'a conçonti viui e sany,</l>
<l>Siando stady tanto luntany.</l>
<l>Auer non credo may plu doia</l>
<l>In questo mondo ne innoia.</l>
<l>Mo ue rechiero per amor,</l>
<l>Çentil misier, sença demor,</l>
<l>Ch'el ue plaqua de mostrar-me allò</l>
<l>Li mie fijolly intranbi do,</l>
<l>Che della naue fuora ve uiti</l>
<l>Portar in braço si destriti.</l>
<l>Mostre-me-li, misier," disse quella</l>
<l>"Ch'io serò sempre uostra ançilla;</l>
<l>Che el cor me arde de ueder-lly,</l>
<l>Braçar e strençer e tegnir-lly,</l>
<l>Li quali io norí dolcemente</l>
<l>Del mio late charamente,</l>
<l>Che me insí delle mamelle,</l>
<l>Sença l'ayda delle altre baylle,</l>
<l>Che lly messi la late in bocha,</l>
<l>Perçò dollor al cor me tocha,</l>
<l>Se io non ueço, signor mio,</l>
<l>Agabito, lo mio dolçe fio,</l>
<l>E Teofisto altrosí,</l>
<l>Che dello mio corpo insí.</l>
<l>Or me lly mostrè, se uuy li aué:</l>
<l>Che per raxon mostrar me li doué".</l>
<l>Oldando lo baron questa nouella,</l>
<l>Al cor non li fo miga bella;</l>
<l>Ançi romase-llo si smarido,</l>
<l>Che tuto lo sangue li è fuçido,</l>
<l>Lo uixo muda de color</l>
<l>Per la recordança de llor,</l>
<l>La testa inclina inuerso la terra,</l>
<l>LO cor si lli strençe e serra,</l>
<l>Che ello non pote dir parola</l>
<l>Bona ni ria, sauia ni folla:</l>
<l>Si anderia ben vn villan</l>
<l>Plu de vn gran mijer lontan.</l>
<l>E quando lo pote auer largeça</l>
<l>De fauellar, la testa dreça.</l>
<l>A sua muier el prexe a dir</l>
<l>Lagrimando con gran sospir:</l>
<l>"Madonna, non me arecordè plu</l>
<l>Lo gran dollor, ch'i'o ueçú;</l>
<l>Che allo primier cominçamento</l>
<l>lo receuy si gran tormento,</l>
<l>Che may non l'aue homo tal;</l>
<l>Perché el fator d'ogno mal</l>
<l>Me corsse si aspramente adosso,</l>
<l>Che recordar ni dir no 'l posso.</l>
<l>Di nostri fijolly ue digo ben,</l>
<l>Che Dio n'a fato tuto a plen</l>
<l>Lo so plaxer, como signor</l>
<l>Ch'ello è de tuti criator,</l>
<l>Quelly non podemo recourar:</l>
<l>Altro ne conuien inpensar,</l>
<l>Ch'elli xe fenidy e trapassady,</l>
<l>E de questo mondo fuora andady</l>
<l>Ça longo tempo, ben ve 'l digo.</l>
<l>Perçò, madonna mia, ve priego,</l>
<l>Che vuy non ue dobiè smarir;</l>
<l>Che se a Roma podemo reuertir,</l>
<l>Altri fijolly poremo auer,</l>
<l>S'ello serà de Dio plaxer,</l>
<l>Che serà altrosí belly e finy,</l>
<l>Como iera li nostri piçeniny".</l>
</lg>
<lg>
<l>Molto deuenne angustioxa</l>
<l>La donna oldando questa coxa.</l>
<l>Con lagrime e con dolor de cor</l>
<l>Pregà e disse al so signor:</l>
<l>"Çentil misier, per cortexia</l>
<l>Conte me la uentura ria,</l>
<l>Chome de llor ne uenne dreto;</l>
<l>Che 'l cuor me arde e sta destreto,</l>
<l>Defin ch'io non sauerè ben</l>
<l>Quella ventura tuta a plen".</l>
<l>Quando Heustadio oldí cosí,</l>
<l>Gran sospir dal cuor l'insí.</l>
<l>E poy li començà a retrar</l>
<l>E per ordene tuto a raxonar</l>
<l>Tuta la crudel ventura,</l>
<l>Che lly auenne cossí dura,</l>
<l>De suoy fijolly, como o lli perse,</l>
<l>E che molte cose auerse</l>
<l>Li adeuene in quello çorno</l>
<l>Andando per lo boscho atorno,</l>
<l>Cho lo se partí da sua muier,</l>
<l>Ch'a força li tolsse lo noclier;</l>
<l>E como per quelle saluadegume</l>
<l>Anday infin ch'el çonse al flume,</l>
<l>E como ello uollsse oltrapassar</l>
<l>E l'aqua prouar e çerchar,</l>
<l>E como lo asentà lo maçor,</l>
<l>Et oltrapassà con lo menor,</l>
<l>E poy, como ello tornaua indriedo,</l>
<l>Ello uete vn gran lion ardido</l>
<l>Vegnir a so fijolo aspramente,</l>
<l>E si llo tolse incontenente,</l>
<l>Et in lo boscho lo portà via,</l>
<l>Plançando lo fante tutavia;</l>
<l>E poy, como indrieto ello se reuolsse,</l>
<l>Dall'altra parte vn luuo corsse</l>
<l>All'altro so menor fijolo,</l>
<l>De sulla riua lo brancha e tollo.</l>
<l>Ancora li disse lo gran dollor,</l>
<l>Ch'ello aue in quel di de llor,</l>
<l>Che poche men ch' el non morí,</l>
<l>Entro l' aqua se smarí;</l>
<l>E poy como lo deuenne in terra</l>
<l>Allo albergo in quella sera</l>
<l>A chaxa de vn prodon villan,</l>
<l>Che assè li donà vin e pan,</l>
<l>Çena et albergo al so voller,</l>
<l>Et alla fin, con fo in plaxer</l>
<l>De Dio, el demorà con lu,</l>
<l>E stete ben quatordexe anny e plu</l>
<l>Portando dollor et inpensier</l>
<l>Delly fijolly e della muier.</l>
<l>Che de io far si longo conto?</l>
<l>Tuto quanto li disse apunto</l>
<l>Ço che lly auenne per dritura</l>
<l>Della sua crudel uentura,</l>
<l>De che forte lagremaua</l>
<l>Li barony, che llo ascholtaua.</l>
</lg>
<lg>
<l>La donna, quando l'aue ben</l>
<l>Oldido lo so signor a plen,</l>
<l>Molto ella ne aue gran dollor:</l>
<l>Lo uixo chanbia di color</l>
<l>Oldando la pena e llo mal,</l>
<l>Che lli auenne cossí mortal,</l>
<l>Allora ella inpensa di prexente</l>
<l>A quella conpagnia de çente,</l>
<l>Che era per lo dreto chamin</l>
<l>Vegnudy lo dy al so çardin,</l>
<l>E como li dixea çasschadun</l>
<l>Le sue auenture per chomun.</l>
<l>Enperçò se prexe a recordar</l>
<l>De quello, che ella aueua oldido parlar</l>
<l>Ad intranbi li do çovençelly,</l>
<l>Che tanto li parete adorny e belly,</l>
<l>Che aueua lo louo e llo lion</l>
<l>In lor schudi per desmostraxon:</l>
<l>Como li fo cosí trouady,</l>
<l>E da quelle bestie recourady,</l>
<l>Segondo como l'oldí de çerto</l>
<l>Lo so dito tutto aperto.</l>
<l>Perçò li resalta lo cuor</l>
<l>A quello, che a dito lo so signor;</l>
<l>Vnde ella non uolse demorar,</l>
<l>Allo so signor prexe a parlar</l>
<l>Oldando l'altra baronia,</l>
<l>Che era con luy in conpagnia.</l>
<l>"Misier," disse quella "l'alto Dio</l>
<l>Poraue anchuo uoy et io</l>
<l>Allegrar conplidamente</l>
<l>De quel, che nuy semo perdente.</l>
<l>La uerità ue uoio dir</l>
<l>De ço, che Dio me fexe oldir,</l>
<l>Ananti ch'io vegnisse a uu,</l>
<l>Sicomo fo plaxer de llu.</l>
<l>Siando mi in quell'ora al mio çardin,</l>
<l>Açonsse e uene li auixin</l>
<l>Della uostra hoste vna conpagna,</l>
<l>Che sse asentà per lla chanpagna;</l>
<l>Poy començà la çasschadun</l>
<l>A dir le sso venture ad un ad un;</l>
<l>Et io me fixi tanto inanti,</l>
<l>Ch'io intixi ben de lor arquanti.</l>
<l>Entro da quelli oldí retrar</l>
<l>Do çouençelly e raxonar</l>
<l>De llor uenture aspre et dure,</l>
<l>Le qual y portaua in lle armadure:</l>
<l>Vn d'essi depento vn leon,</l>
<l>E l'altro vn luuo, con vn garçon,</l>
<l>Che çasschadun in bocha li tegnia,</l>
<l>E corando par che se 'nde fuçia.</l>
<l>De intranbi questi do aldí ben</l>
<l>Lor venture tute a plen,</l>
<l>Como a tuti elli raxonaua,</l>
<l>Che loro insegne significhaua</l>
<l>La recordança de lor uenture,</l>
<l>Che lli auene cossí dure,</l>
<l>De quelle bestie, che lly prexe.</l>
<l>Questo intix'io ben palexe.</l>
<l>Mo elli non saueua ben dir como,</l>
<l>E dir lo uero a nisun homo,</l>
<l>Sicomo garçony de piçolla etade,</l>
<l>Ch'elli era allora per veritade;</l>
<l>Mo quellor, clie lli reschatano,</l>
<l>Li fe creser e norigano,</l>
<l>Per lly quali elly era uegnudy</l>
<l>In questa hoste e conbatudy,</l>
<l>Li aueua dado quelle insegne</l>
<l>Per le plu propie e per lle plu dengne,</l>
<l>Che sse conuegnisse a llor,</l>
<l>A ço ch'elly auesse tutor          </l>
<l>In suo cuor la menbrança</l>
<l>Di quella soa renbenbrança,</l>
<l>O che elly douesse honorar</l>
<l>Quellor, che lly schosse, et amar</l>
<l>Soura çasschaduno, ch'è soto Dio.</l>
<l>Perçò ue digo, signor mio,</l>
<l>Che a l'oldir delle parolle</l>
<l>No asembra miga folle;</l>
<l>Vnde, se uuy mandè per essi,</l>
<l>Che elly vegna lor instessi,</l>
<l>Per lor poré uu meio oldir</l>
<l>Et in la veritade vegnir;</l>
<l>Che altro no poré far meio.</l>
<l>Or ge mandè per mio conseio,</l>
<l>Che'l cuor me da, ch'u uederé</l>
<l>Cossa, de che aliegro seré".</l>
</lg>
<lg>
<l>Heustadio fu pro e çentil</l>
<l>E sauio baron e sotil,</l>
<l>Quando ello le parole intexe,</l>
<l>Che disse soa muier in palexe,</l>
<l>Molto ello se maraueià,</l>
<l>Et in suo cuor si sse chanbià:</l>
<l>Per stenimento de dolceça</l>
<l>Lo cuor chanbià d'alegreça,</l>
<l>E poy demorar non uolse plu:</l>
<l>Vegnir si fe dauanti lu</l>
<l>Pluxor chaualier e serçenti,</l>
<l>De quellor ch'era plu fidenti;</l>
<l>Si lli comandà et disse,</l>
<l>Che allò de l'oste insisse,</l>
<l>E si andasse a quel çiardin,</l>
<l>Che a pe del chastello è si vixin,</l>
<l>E fa che tuta quella çente,</l>
<l>Che trouerà la de prexente,</l>
<l>Vegnir a luy in tal mayniera,</l>
<l>Che vno solo non esia de schiera,</l>
<l>Ançi s'aprexenta çaschadun</l>
<l>Dauanti luy ad un ad un</l>
<l>Con tute lor arme guarnide</l>
<l>De schudi e delle suo insengne fornide.</l>
<l>Allò sença demoramento</l>
<l>Fo fatto lo so comandamento.</l>
<l>Li messi so allò andà</l>
<l>A quello luogo, comandà</l>
<l>A quella çente, che uegnisse,</l>
<l>Che vn solo non rimagnisse,</l>
<l>Allo signor, che a per lor mandady,</l>
<l>Cholle suo arme apariady,</l>
<l>E de presente cossí venne</l>
<l>Çasschun de llor, plu non s'artenne.</l>
<l>Dauanti dij altri uegnia</l>
<l>Li do fradelly in conpagnia,</l>
<l>E ben pareua da chanpiony</l>
<l>Et intro tuti li plu bony.</l>
<l>Dauanti Eustadio çasschadun</l>
<l>Si sse aprexenta per comun;</l>
<l>Et quando li baron li uete,</l>
<l>Bella conpagnia li parete.</l>
<l>Allora ello comença a diuisar</l>
<l>Li do fradelly, e reguardar</l>
<l>Çasschadun d'essi per lo vyxo,</l>
<l>Enfin ch'elly li fo ben auixo,</l>
<l>Ch'elly poraue esser quellor,</l>
<l>Che lly daria allegreça al cor;</l>
<l>Mo quando ello vete le inpenture,</l>
<l>Ch'elly aueua in lle armadure,</l>
<l>Dello louo e dello lion,</l>
<l>Che portaua quey do garçon,</l>
<l>Adoncha non se pote retegnir,</l>
<l>Ch'el non gitasse gran sospir.</l>
<l>Poy li apella oldando ongnomo.</l>
<l>"Signor," disse "perqué e como</l>
<l>Vuy portè queste figure</l>
<l>Inpente in lle vostre armadure?</l>
<l>Chu ue lle de primieramente?</l>
<l>E donde se uu, e de qual çente?</l>
<l>Tuto questo uoio sauer</l>
<l>Da uu: or me dixé lo uer,</l>
<l>Ne non me dobiè mentire,</l>
<l>Se uuy non uollé tuti morire".</l>
</lg>
<lg>
<l>Agabito, che era lo maçor,</l>
<l>Respose allò sença demor:</l>
<l>"Misier," disse quello "in veritade</l>
<l>Ch'io ve dirò la claritade</l>
<l>Dello nostro fato si aperto,</l>
<l>Che ponto non ue serà couerto,</l>
<l>Secondo como vuy porí aldir ".</l>
<l>Allora el ly comença a dit</l>
<l>Primieramente como li uillan</l>
<l>Li reschosse viui e san</l>
<l>Dallo louo e dallo lion</l>
<l>Siando piçiny garçon,</l>
<l>Li qual in bocha portaua</l>
<l>A llor spelonche, o ch'elly andaua</l>
<l>Per douer-lly intranbi deuorar.</l>
<l>E poy li prexe a diuisar,</l>
<l>Como li uillan li fexe norir,</l>
<l>Creser e leuar e bayllir,</l>
<l>Enfin ch'elli xe vegnudy si grandy,</l>
<l>Cho sse podeua veder intranby.</l>
<l>Et ancora li disse, como eli era</l>
<l>Vegnú per elly in questa verra,</l>
<l>Como li receueria morte</l>
<l>Per sostener-lly in ongni corte,</l>
<l>Como quellor che altro pare</l>
<l>Non cognoseua ni altra mare:</l>
<l>Perçò ser-elly obedienti</l>
<l>A tuti lor comandamenti.</l>
<l>E  si  lly  disse,  como  le  insegne</l>
<l>Receuè per lle plu degne,</l>
<l>Ch'elly porta da lor villany,</l>
<l>Che lly norigà quatordexe anny,</l>
<l>E per dreta significhança</l>
<l>E per aperta demostrança,</l>
<l>A ço che, s'ello fosse algun homo,</l>
<l>Che sauesse ni che ni como</l>
<l>Li fosse conduti e menady</l>
<l>E per quelle do bestie pijady,</l>
<l>Che sse deuesse remenbrar</l>
<l>Per queste insegne et auisar</l>
<l>En tal mayniera, ch'elly podesse</l>
<l>Sauer chi li apartegnisse.</l>
</lg>
<lg>
<l>La o metea lo baron</l>
<l>Soy fijolly a tal raxon,</l>
<l>Intorno de lluy ascholtaua</l>
<l>I altri barony et lagrimaua</l>
<l>Per lla pietà, che lly vegnia</l>
<l>Delle parolle, ch'elly aldia,</l>
<l>De llor venture cossí dire,</l>
<l>Ch'elly aue per tal ver dire.</l>
<l>Heustadio guarda lo maçor,</l>
<l>Si llo domanda sença demor:</l>
<l>"Or me di, ch'io uoio sauer</l>
<l>E meio la ueritade auer</l>
<l>Da ti tuto imprimieramente,</l>
<l>Se tu te po arecordar niente,</l>
<l>Donde tu fosti la menado,</l>
<l>Ne per che mayniera lassado,</l>
<l>Quando te prexe lo lion,</l>
<l>Che tu portis per demostraxon.</l>
<l>Ancora, se tu te puos arecordare,</l>
<l>Voio sauer, se tu aueuy pare</l>
<l>Ne mare con ti, che ti menasse,</l>
<l>Ni altri con ti, che te aconpagnasse.</l>
<l>Or me di tuto per çertança</l>
<l>Quel che tu as in recordança..</l>
<l>Respuose lo fante: "Signor mio,</l>
<l>La uerità questo sa Dio.</l>
<l>Sapiè, ch'io nonn o miga a plen</l>
<l>La recordança de ço ben;</l>
<l>Mo pur lo me par ben auisar,</l>
<l>Con per insonio recordar,</l>
<l>Che nuy fossemo vna sera,</l>
<l>Quatro insissemo fuora della terra,</l>
<l>Mo io non so dir perché ni come,</l>
<l>Ni con la uerità l' auesse nome:</l>
<l>Vn homo fo et vna donna</l>
<l>Et vn altro de mia persona,</l>
<l>Lo qual era si peçenin,</l>
<l>Como era my, e fantolin.</l>
<l>Non so se ll'omo era mio pare,</l>
<l>Ne sse lla donna fo mia niare,</l>
<l>Ne sse llo fante per çerto</l>
<l>Me partegnia in nesun dreto;</l>
<l>Mo cossí ne portà in quella notte</l>
<l>L'omo e lla donna, como elly pote,</l>
<l>En le suo braçe infin a la maytina,</l>
<l>Che nuy çonçessemo alla marina.</l>
<l>En vna naue la intrassemo,</l>
<l>E tanto per lo mar andassemo,</l>
<l>Che nuy riuassemo ad vn porto;</l>
<l>E lla fo çasschadun acorto</l>
<l>Ad insir fuora della naue.</l>
<l>Altro ben dir non ue poraue,</l>
<l>Se non ch'io non uiti may plu</l>
<l>La donna, che uenne con nu:</l>
<l>Non so, s'ella romase la,</l>
<l>Ne se con altra çente andà.</l>
<l>Mo l'omo solo ne tolsse po</l>
<l>En lle suo braçe intranbi do:</l>
<l>Si 'nde portà tanto quello çorno</l>
<l>Andando per lo boscho atorno,</l>
<l>Fin ch'ello venne ad ariuar</l>
<l>Ad vna aqua, sicomo nle par,</l>
<l>E lla me senta-llo çoxo in terra,</l>
<l>E l'altro, cotal como el era,</l>
<l>Piçenino de quella etade,</l>
<l>Sicomo me par de ueritade,</l>
<l>El retenne solamente,</l>
<l>Si llo portà de prexente.</l>
<l>E como indriedo a my vegniua,</l>
<l>lo fo tolto d'en sulla riua,</l>
<l>Non so da bestie o da homo,</l>
<l>Ni chi el fosse ni como;</l>
<l>Mo pur li uillan della villa</l>
<l>Disse, ch'elly nle schosse in quella</l>
<l>Dentro la boccha de vn lion,</l>
<l>E quest'altro mio conpangnon,</l>
<l>Dixe altrosí veramente,</l>
<l>Ch'elly schosse da vn louo corente. "</l>
</lg>
<lg>
<l>Teofista, che era soa mare,</l>
<l>No llo pote plu durare,</l>
<l>Che llo so signor lo domandasse,</l>
<l>Ne d'altra cossa li prouasse.</l>
<l>Allora ela se'nde vene al maçor,</l>
<l>Si llo abraçà per grando amor.</l>
<l>Li ochi e la faça li a baxiado;</l>
<l>E poy a allo so signor parllado,</l>
<l>Oldando tuti rie e bony.</l>
<l>" Misier," disse quella " sti garçony,</l>
<l>Che tanto forte si ue someia,</l>
<l>Me da al cor gran maraueia,</l>
<l>Como vuy li pode plu prouar</l>
<l>Oldando-lly cossí raxonar;</l>
<l>Che ancomè abbiè per çerto</l>
<l>È cognosudo çasschun aperto.</l>
<l>Non uedé uu como è parisente?</l>
<l>Li ue semeia çertanamente</l>
<l>Alli ati suoy et alla fauella,</l>
<l>Ch'è tanto soaue e bella;</l>
<l>E my della guardadura,</l>
<l>Dello vixo e della portadura.</l>
<l>Questo si è Agabito lo maçor,</l>
<l>E quest'altro si è Teofisto lo menor,</l>
<l>Che per llo uoller dell'alto Dio</l>
<l>Ençenerasse in llo corpo mio:</l>
<l>De ço ne siè çerto e segguro:</l>
<l>Per uero nu lo uedemo, e' çuro."</l>
<l>Eustadio pro e çentil</l>
<l>Tanto li guarda per sotil,</l>
<l>Che ello li aue ben afiguradi</l>
<l>A llor senblança et auisady.</l>
<l>Allora ello no sse artiem,</l>
<l>Verso a lor se aprosima e vien:</l>
<l>Allò ch'ello li messe le braçe,</l>
<l>Si lly baxa li ochi e lle façe</l>
<l>Ben çento uolte per amor.</l>
<l>Tanto è ll'alegreça dello cor,</l>
<l>Ch'ello non se podea saçiar</l>
<l>De llor strençer e baxiar.</l>
<l>Della dona ue possio dir,</l>
<l>Ch'el par, ch'ella deça morir</l>
<l>Baxiando soy fijolly intranby.</l>
<l>Quelly che lla ue, piçolly e grandy,</l>
<l>N'auea al cor pietade,</l>
<l>Ço sapiè per ueritade,</l>
<l>Vegando lo pluro dell'alegreça,</l>
<l>Che ella si a cotanta dolceça.</l>
<l>Chon uuy aldí, per tal mayniera</l>
<l>Cristo, che è ueraxia lumiera,</l>
<l>Li asembla cossí tuti quatro,</l>
<l>Chom'io u'o dito e retrato:</l>
<l>La donna e llo signor e lly fantiny,</l>
<l>Li qual siando piçeniny</l>
<l>Lo diauolo fe despartir</l>
<l>Per far algun d'essi perir;</l>
<l>Mo ello no lly pote far danno</l>
<l>Per soa força e per inganno,</l>
<l>Che Dio li uolsse reguardar</l>
<l>E dalle suo man deliberar,</l>
</lg>
<lg>
<l>Grande fo la çoia e ll'alegreça,</l>
<l>Como ue digo per certeça,</l>
<l>Che tuta l'oste ingualmente</l>
<l>Faxea festa per lo baron posente,</l>
<l>Che soa muier auea trouada</l>
<l>Per cossí fatta destinada</l>
<l>E soy fijolly intranbi do altrosí.</l>
<l>Tre di stete connplidi cosí</l>
<l>Eustadio li atendado</l>
<l>Con tuta l'oste per lo prado,</l>
<l>Façando alegreça e çoia</l>
<l>Sença dollor e sença innoia;</l>
<l>E quando ad ello li parete</l>
<l>Eustadio pluy non stete.</l>
<l>Allò fe cridar e bandir,</l>
<l>Che tuti diebia-si guarnir</l>
<l>E llor arnixe apariar,</l>
<l>Che plu el non vuol demorar:</l>
<l>Andar se 'nde vuol dentro a Roma</l>
<l>Sença tardar, quest'è la somma.</l>
<l>Allora sença demoramento</l>
<l>Fatto fo lo sso comandamento.</l>
<l>Chi uedesse montar a destrieri</l>
<l>Quelly barony e chaualieri,</l>
<l>En schiera vegnir quelli pedony,</l>
<l>E li schudieri abater li pauiony,</l>
<l>E quelle trauache tronsar,</l>
<l>Soura li somieri alogar,</l>
<l>Ben parea çente adorna e presta,</l>
<l>Si tosto fe bella mouesta,</l>
<l>Che obediua allo so signor,</l>
<l>Eustadio allò sença demor</l>
<l>Soura vn destrier fo montado,</l>
<l>Con soy fijolly aconpagnado,</l>
<l>E soa muier apresso lu.</l>
<l>Rengraçiando va Iesú</l>
<l>Della vitoria, ch'ello a abudo,</l>
<l>Che ll'a conçonti et abatudo</l>
<l>Con soy fijolli e sua muier,</l>
<l>Per chu l'iera stado in tal pensier.</l>
<l>Cossí chaualcha plenamente</l>
<l>Con l'oste soa grande e posente</l>
<l>De dy e de notte e de ongny hora,</l>
<l>Che in luogo algun non fe demora,</l>
<l>Passando planure e chanpagne,</l>
<l>Deserti pluxor e montagne,</l>
<l>Ch'el uenne men de vna çornada</l>
<l>Auexin de Roma in vna contrada.</l>
<l>Or lasseremo qui vn pochetto</l>
<l>De Heustadio benedeto,</l>
<l>Defin che nu retorneron</l>
<l>Per retrar meio per raxon,</l>
</lg>
<lg>
<l>La soa legenda dixe tuto a plen,</l>
<l>A ço che tuti intenda ben,</l>
<l>Apertamente la sua vita,</l>
<l>E como ello fexe del mondo insita.</l>
<l>E si diremo dello demonio,</l>
<l>Como ello demostra per insonio</l>
<l>Allo inperador la tradixone,</l>
<l>La qual fo de consumaçione</l>
<l>De Heustadio pro e fier</l>
<l>E delly fijolli e della muier,</l>
<l>Segondo como vuy poré intender,</l>
<l>Se uuy me uorí ben atender,</l>
<l>Lo scrito dixe, e non mente,</l>
<l>Che llo diauolo fraudolente</l>
<l>Si aue molto grande dollor</l>
<l>Et invidia e grande yror</l>
<l>Dello plaxer e della vitoria</l>
<l>E dello honor e della gloria,</l>
<l>Che aueua Eustadio reçeuú,</l>
<l>Et ancora maçormente plu</l>
<l>Dello asenblamento della muier,</l>
<l>De chi ell'aue tanto pensier,</l>
<l>E delly soy fijolly altrosí,</l>
<l>Ch'ello aueua perduto cosí:</l>
<l>Or li a trouadi per uoller</l>
<l>De Dio e dello so plaxer,</l>
<l>Li qual ello li tolsse per inganno</l>
<l>Creçando-lly far dollor e danno:</l>
<l>Ora li ue-lly in tal grandeça</l>
<l>Conçonti altrosí in alegreça.</l>
<l>Perçò, como disse la scritura,</l>
<l>La note allò sença demora,</l>
<l>Siando lo inperador in lleto,</l>
<l>Dormando in paxie et in queto,</l>
<l>Lo diauolo soura lu se conça,</l>
<l>E per vixion li denonçia</l>
<l>La uegnuda del baron</l>
<l>Per so inganno e tradixon,</l>
<l>Digando: "Traien inperador,</l>
<l>Onta te cresie e gran dollor</l>
<l>De Plaçidas, che xe retorna</l>
<l>Con tuta l'oste sua adorna.</l>
<l>Morti e sconfiti ello a perssiany</l>
<l>E sottomessi ally romany,</l>
<l>De che ello a 'budo tanta gloria</l>
<l>E tal honor e tal vitoria,</l>
<l>Ch'ello no è romaxo algvn,</l>
<l>Baron ni chauallier nisiun,</l>
<l>Ne homo che sia de tal stado,</l>
<l>Che tuti non lly ebia çurado</l>
<l>Fedeltà de luy mantegnir</l>
<l>Encontra tuti e guarentir.</l>
<l>Perçò te se io dir per çerto,</l>
<l>E si te lo demostro aperto,</l>
<l>Che, se tu non te saueras ben</l>
<l>Preueder de questo a plen,</l>
<l>Tu non uederas conplido vn anno,</l>
<l>El te ne auignirà tal danno,</l>
<l>Che ello si te torà la signoria</l>
<l>De tuta Roma e lla bayllia,</l>
<l>Si che tu seras despodestado.</l>
<l>In tanto argoio ello è montado,</l>
<l>Che ello è deuegnudo cristian,</l>
<l>Ni plu non vuol esser pagan.</l>
<l>Ancora te digo per ver,</l>
<l>Ch'ello mena con luy soa muier</l>
<l>Et soy fijoily intranbi do,</l>
<l>Che ello li a trouadi, e' non sse cho,</l>
<l>Per ria dexauentura fella.</l>
<l>Doman aldiras la nouella.        </l>
<l>Or te sepis si contegnir,</l>
<l>Che tu non te lasis perir;</l>
<l>Che allo so poder ello te farà</l>
<l>Innoia molto, quanto ello porà. "</l>
<l>Poy se partí, e non stete plu</l>
<l>Lo demonio de soura lu.</l>
<l>L'enperador fo reueiado,</l>
<l>Dapò che llo demonio l'a lasado.</l>
<l>Entorno se començà a guardar,</l>
<l>D'angosia prexe a strasudar:</l>
<l>Niente a pe de si non uete,</l>
<l>De che forte smarido stete.</l>
<l>Si aue molto gran paura,</l>
<l>Mo tutavia l'a messe a chura</l>
<l>Quelle parolle, che ello aldy.</l>
<l>Cossí demorà infin al dy,</l>
<l>Che ello se leuà molto smarido</l>
<l>E de pensier forte stenido:</l>
<l>Chalçar se prexe et a uestir</l>
<l>E fuora de soa camera insir,</l>
<l>Como ello çonsse in lla gran salla,</l>
<l>Venne a lu su per la schalla</l>
<l>Viaçamente do mesaçieri</l>
<l>De Eustadio pro e fiery.</l>
<l>O ch'elly uete l'inperador,</l>
<l>A lluy se 'n ua sença demor</l>
<l>Vegando li barony tuti quanti:</l>
<l>Si sse inçenogla dauanti,</l>
<l>Poy lo comença a saludar</l>
<l>Cortexemente et inclinar.</l>
<l>"Misier," disse quelly "bone nouelle</l>
<l>Ve aduxemo, çoioxe e belle,</l>
<l>De Plaçidas lo pugnador,</l>
<l>Che per uuy e chauo e fator</l>
<l>De tuto l'inperio de Roma,</l>
<l>Che al so uoller lo reçe e domma.</l>
<l>Or sapiè, ch'ello e qui uixin</l>
<l>Con soa grande oste sença fin.</l>
<l>De tuta Persia, che ello a auenta,</l>
<l>Le claue pe nuy ue aprexenta,</l>
<l>Per so prodeça e per so senno;</l>
<l>E si ll'a messa tuta quanta a freno,</l>
<l>E  lli  traditori  deslial,</l>
<l>Che era uxi de far mal,</l>
<l/>
<l>Ello li a si destruti et infugady,</l>
<l>Che pochi n'è di lor schanpady,</l>
<l>Vnde per çerto in ueritade</l>
<l>May elly no auerà plu libertade</l>
<l>Homo nisun de contrastar</l>
<l>Allo inperio ni reuellar.</l>
<l>Si a-llo sotomessi li paysi</l>
<l>Et aquistado li toy innemisi;</l>
<l>E perçò li des tu grando honor</l>
<l>Portar con fe e con cuor,</l>
<l>Sicomo allo plu lial baron</l>
<l>E plu fedel e plu prodon,</l>
<l>Che auesse may Roma in bayllia</l>
<l>Ne soura i altri signoria.</l>
<l>En  Roma lo  uederí  entrar</l>
<l>Allò sença plu demorar</l>
<l>Con lla grande hoste, ch'ello mena,</l>
<l>Sença trauaia e sença pena,</l>
<l>Con soy fijolly e con sua muier,</l>
<l>Che allo retornar trouà l'altrier</l>
<l>Per molto strania ventura,</l>
<l>Siando luy in vna verdura</l>
<l>Atendato con soy barony</l>
<l>A trauache e molti pauiony;</l>
<l>Vnde ello è molto çoioxo,</l>
<l>Ed a tuti si è graçioxo,</l>
<l>Che çasschadun lo honora de cor fin</l>
<l>E con reuerença e con inclin.</l>
</lg>
<lg>
<l>L'enperador oldando questo</l>
<l>Alliegro se mostrò et auisto;</l>
<l>Mo intro lo so cuor tutavia</l>
<l>Lo repone soa fellonia.             </l>
<l>Poy demorar non uolsse plu:</l>
<l>Con li barony, che iera con lu,</l>
<l>Allora desexe lo palaço</l>
<l>Con allegreça e con sollaço.</l>
<l>Encontra lo çentil baron</l>
<l>Se'n ua a grande preçesion,</l>
<l>E quando ello l'aue auisado,</l>
<l>Vegando tuti elto l'a braçado.</l>
<l>Eustadio de prexente</l>
<l>Si lli inclina profundamente</l>
<l>Con li barony e chaualieri,</l>
<l>Che iera con luy, pro e fieri.</l>
<l>Se ll'alegreça fo grande,</l>
<l>De ço algun no me domande.</l>
<l>Tuto lo puouolo della terra</l>
<l>Corsse con molta alliegra çieta</l>
<l>Encontra lo xo uegnimento</l>
<l>Con çoia e con gran plaquimento.</l>
<l>Allora mena lo inperador</l>
<l>Allo templo allò sença demor,</l>
<l>O iera li suo domenedie</l>
<l>Falsi e maluaxi e molto rie,</l>
<l>D'oro e d'arçento lauorady,</l>
<l>Con piere preçioxe ornady.</l>
<l>Vegaado tuti de prexente</l>
<l>L'inperador con molta çente</l>
<l>Dentro dallo templo ello xe intrado,</l>
<l>Et la in quello luogo si è inçenoglado</l>
<l>Con tuti quanti li soy barony,</l>
<l>Che iera con luy rie e bony,</l>
<l>Dauanti vno suo dio maledeto.</l>
<l>Mo Heustadio benedeto</l>
<l>No'nde uolsse miga intrar:</l>
<l>De fuora stete ad aspetar,</l>
<l>Enfina che aue lo inperador</l>
<l>Fato reuerençia et honor</l>
<l>Ally soy domenedie falssi e boxari,</l>
<l>Ch'elly seruiua e tegniua-ly chari,</l>
<l>E plena fe aueua inn essi</l>
<l>Con quelly, che iera a llu sotomessi.</l>
<l>Sicomo çente, che non saueua,</l>
<l>Altro dio li non cognoseua;</l>
<l>Perçò li faxea honor e gloria,</l>
<l>Et quando elli aue vitoria</l>
<l>Soura alguna çente receuú,</l>
<l>A llor rendeua graçia e sallù.</l>
<l>Mo Heustadio, como io dissi,</l>
<l>Inclinar non uolsse ad essi;</l>
<l>Vnde questa fo la caxon</l>
<l>Della sua grieue passion,</l>
<l>Ch'ello sofrí benignatnente</l>
<l>Per Iesum Cristo onipotente,</l>
<l>Con uuy aldyré tuti quanti,</l>
<l>Se intender uorí plu auanti,</l>
</lg>
<lg>
<l>La senta scriptura desmogna,</l>
<l>Che uncha non aferma mençogna,</l>
<l>Che quando lo inperador crudel</l>
<l>E tuti quanti i altri so fedel</l>
<l>Aue inclinado alli soy die,</l>
<l>Lo se releuà dreto in pie,</l>
<l>Entorno se prexe a guardar:</l>
<l>De fuora del tempio lo uete star</l>
<l>Eustadio lo biado.</l>
<l>Inuer de luy se'n andè molto yrado,</l>
<l>Vegando tuti li soy baron,</l>
<l>Si llo messe a tal raxon:</l>
<l>"Di,Plaçidas, plenamente,</l>
<l>Oldando tuti de prexente,</l>
<l>La ueritade, per qual indreto</l>
<l>È tu romaxo qua de fuora ti solleto,</l>
<l>E non as uoiudo intrar</l>
<l>Alli nostri dij et inclinar,</l>
<l>Li qual te a fato tanto honor,</l>
<l>Che per lla possança de llor</l>
<l>Tu as vitoria receuuda,</l>
<l>E Persia a my sotometuda,</l>
<l>E a destruti li nostri innemisi,</l>
<l>Et aquistado molti payxi,</l>
<l>Che no'nde era obediente;</l>
<l>Et ancor te a-lly maçormente</l>
<l>Plena graçia donada,</l>
<l>Che toa muier tu as trouada</l>
<l>E toy fijolly intranbi do,</l>
<l>Che ça perdes' tu tempo fo.</l>
<l>Maluaxio guiderdon li rendis,</l>
<l>Quando a llor tu no atendis.</l>
<l>Or dy adoncha: per qual argoio</l>
<l>As tu fato cotanto innoio</l>
<l>A llor, et a nuy desenor?</l>
<l>Te tiens tu plu alto e maçor</l>
<l>Di nostri die e plu possente?</l>
<l>Or ne respondy studiosamente,</l>
<l>Aldando tuti rie e bon,</l>
<l>Ch'io te inprometo per raxon:</l>
<l>Tu as ça meritado la morte,</l>
<l>Tanto è la onfexa grande et forte ".</l>
</lg>
<lg>
<l>Qvando Eustadio lo çentil</l>
<l>Aue intendudo ben per sotil</l>
<l>L'enperador e soa rechiesta,</l>
<l>Ch'ello li faxea cosí manifesta</l>
<l>En prexençia de bony e rie,</l>
<l>Perch'el no adora li suo die,</l>
<l>Ben uete, ch'ello è a ço messo,</l>
<l>Ch'ello li conuien responder adesso.</l>
<l>Perçò non uolsse denegar</l>
<l>La sua fe ni plu çellar;</l>
<l>Ma tutavia prega de bon cor</l>
<l>Subitamente lo sso criator,</l>
<l>Iesum Cristo benedeto,</l>
<l>Che lly dia tal intelleto,</l>
<l>Ch'el possa auer tanta vertú,</l>
<l>Ch'ello non ssia vncha dabatú</l>
<l>Ni per tormento ni per pene,</l>
<l>Çamay ni per mal ni per bene,</l>
<l>Donde ello se podesse partir</l>
<l>Ni fuor del so plaxer insir;</l>
<l>Che ss'ello receue passion,</l>
<l>Che ello ebia in le tenptaçion</l>
<l>Forteça de sofrir in paxe</l>
<l>Ogna cossa, che lly plaxe.</l>
<l>Poy responde sença demor</l>
<l>Franchamente a l'inperador.</l>
<l>"Misier," disse quello "io ue inprometo,</l>
<l>E si ue mostro ancora per dreto</l>
<l>Raxon, per ch'io non uolssi intrar</l>
<l>Alli uostri die ni inclinar.</l>
<l>Vuy saué ben tuti insomma,</l>
<l>Che ssiando my in Roma,</l>
<l>Allo primier tenpo ch'io inssí,</l>
<l>Vuy non sauesse may cossí</l>
<l>Apertamente la caxon ,</l>
<l>Della mia despartixon,</l>
<l>Como io ue dirò de prexente,</l>
<l>Oldando tuta uostra çente.</l>
<l>La uerità, questo sa ben</l>
<l>Ongna persona tuto a plen,</l>
<l>Che eba ponto te senno human,   </l>
<l>Ch'ello è solo vno Dio sopran,</l>
<l>Lo qual increà per çerto e fe</l>
<l>Tute le cosse, le qual se ue;</l>
<l>Mo tanto ne de de ueritade,</l>
<l>Che molti non sa la claritade</l>
<l>Della possança de quello Dio,</l>
<l>Como l'è diuiso e partio</l>
<l>En trinitade tuto quanto,</l>
<l>Pare e fijlio e spirito santo:</l>
<l>Mo nno perçò ello è dretamente</l>
<l>Vn solo Dio onipotente.</l>
<l>Questo disexe inprimiera</l>
<l>Per far Adamo allò in terra</l>
<l>Et Eua la nostra prima mare</l>
<l>Per acreser et amultiplichare,</l>
<l>A ço che de llor douesse insir</l>
<l>Quellor, che douesse adinplir</l>
<l>Li seçi, donde Luçibello</l>
<l>Chaçé in terra, lo qual iera cosí bello</l>
<l>Incontra lo so criator,</l>
<l>Che lli aueua dato tanto splandor,</l>
<l>Perçò questi do fo fati,</l>
<l>En paradiso fo possati;</l>
<l>Mo elly non stete miga tropo,</l>
<l>Che intranbi do fo laçadi al gropo</l>
<l>Dello demonio, che forma prexe</l>
<l>In vn serpente: tanto fexe,</l>
<l>Che lla femina mançà del pomo,</l>
<l>E quella ne de poy all'omo,</l>
<l>Per che fo poy intranbi do caçady,</l>
<l>E fuora del paradixo menady.</l>
<l>Onde per questa onfensione</l>
<l>leremo tuti quanti in perdiçione:</l>
<l>No 'nde era algun de tal bontade,</l>
<l>Che non andasse in oschuritade.</l>
<l>Perçò allora lo fiol de Dio ne prexe</l>
<l>Pietade de nuy, e perçò el desexe</l>
<l>En una verçene ponçella</l>
<l>Honesta e preçioxa e bella,</l>
<l>La qual aue nome Maria,</l>
<l>Che de graçia fo tuta plena.</l>
<l>E poy ello receuè passion</l>
<l>Per dar a nuy vita e saluaçion</l>
<l>A quellor, che xe stady eleti,</l>
<l>E dallo so pare benedeti.</l>
<l>Al terço di ello resusità,</l>
<l>E poy apresso en çiello montà:</l>
<l>Li bony el menà tuti afati,</l>
<l>Ch'ello aue dell'inferno trati.</l>
<l>Lo mondo die-llo ancora  çudigar,</l>
<l>E tuti quellor condanar,</l>
<l>Che no lly porta fe et amor,</l>
<l>E che no llo tiem  per so signor.</l>
<l>Cristo me aparse una maytina </l>
<l>Con vna luxe clara et fina,</l>
<l>Siando mi in llo boschaço </l>
<l>Grando e profondo et saluaço</l>
<l>En payxa et in chaçaxon</l>
<l>Con molti altri conpagnon;</l>
<l>Mo tuti era deschorady</l>
<l>E per lo boscho radegady,</l>
<l>Siando vna gran conpagnia</l>
<l>De çeruy, che ll'on vete in via.</l>
<l>Mo io solleto fu colú,</l>
<l>Che seguí lo çeruo de Iesù,</l>
<l>Lo qual si me menà e  conduse,</l>
<l>O che me aparsse la gran luxe</l>
<l>E lla uoxe de Dio in quella,</l>
<l>Che me insegnà la fe nouella</l>
<l>Dello nuouo testamento.</l>
<l>Vnde perçò io non ue mento:</l>
<l>La note io me fi batiçar,</l>
<l>Che plu non vulssi dimorar,</l>
<l>Con mia muier e mie folly,</l>
<l>Che no llo sape sauij ne folly.</l>
<l>Quatordexe anny xe passady,</l>
<l>Che nu fossemo batiçady.</l>
<l>D'allora in qua molto xe penado</l>
<l>Lo diauolo e trauaiado,</l>
<l>Como ello m'eba posudo far</l>
<l>Iesum Cristo abandonar:</l>
<l>Molto me a-llo fato auer dollor</l>
<l>En questo mondo e gran tristor,</l>
<l>Tormento, greueça e fatiga,</l>
<l>E grieue passion e gran briga.</l>
<l>Inprima me tolsse lo auer,</l>
<l>Sicomo vuy podè sauer,</l>
<l>Che in tre note sollamente</l>
<l>Lo non me romaxe niente,</l>
<l>Mobele ni stabele ch'io auesse,</l>
<l>Che tuto afato io non perdesse.</l>
<l>E poy me fe tuor mia muier</l>
<l>En vna naue ad vno noclier,</l>
<l>Con mie fijolly ad vn passaço</l>
<l>Da una vna aqua vesin de vn boschaço</l>
<l>Ad un louo et ad un lion,</l>
<l>Ch'io ueti uegnir per raxon</l>
<l>Corando per aspra mayniera</l>
<l>A pe dello fiume, o che io era.</l>
<l>Mie fiolly me tolse intranby doy,</l>
<l>Per chuy dolloroxo senpre fuy,</l>
<l>E puocho men ch'io non mory</l>
<l>Entro l'aqua, e si me smarí;</l>
<l>Mo Dio me aydà in quel ponto,</l>
<l>Che llo innemigo me aueua si conçonto.</l>
<l>De l'aqua io ensí, como vuy aldy,</l>
<l>E uiny ad albergo in quel dy</l>
<l>A caxa de vn prodon villan:</l>
<l>Con luy me conçiè lo  doman</l>
<l>A star, con fo plaxer de Dio,</l>
<l>Lo benedeto padre mio.</l>
<l>In quella villa con luy io stiti</l>
<l>Quatordexe anny tuti neti,</l>
<l>Portando dollor e pensier</l>
<l>De mie fijolly e de mia muier,</l>
<l>Enfin ch'ello a plaxudo a Cristo,</l>
<l>Lo qual è d'ongno ben maystro,</l>
<l>Che me a dado plena alegreça</l>
<l>De quello ch'io aueua tanta tristeça:</l>
<l>Ço è che io e mia muier pura</l>
<l>Trouada per bella ventura</l>
<l>Honestamente in chastitade,</l>
<l>Con mie fijolly in veritade</l>
<l>Sauij e freschi e belly et finy,</l>
<l>Ch'io persi si piçeniny.</l>
<l>Vnde perçò io die atender,</l>
<l>E quel signor graçia render,</l>
<l>Lo qual rengna in trinitade,</l>
<l>Che fato me a questa bontade,</l>
<l>Ço è Cristo, fijol de Dio".</l>
<l>L'inperador, che llo a aldio,</l>
<l>De inniquitade tuto se imprexe,</l>
<l>Con quello ch' auea luy palexe</l>
<l>Lo diauolo Satanas.</l>
<l>Si disse: "Como, Plaçidas,</l>
<l>È tu uegnudo doncha a tal,</l>
<l>Che tu despriexij e tiens a mal</l>
<l>Li nostri die e la nostra fe,</l>
<l>E as receuuda altra le</l>
<l>Cha quella, che a sempre abuda</l>
<l>Nostri anteçessory et mantegnuda?</l>
<l>En ueritade molto me par</l>
<l>Strania cossa da inpensar,</l>
<l>A dir che tu sies sollo quellú,</l>
<l>Che eba plu fe dreta cha nu,</l>
<l>Et intelleto et cognosança</l>
<l>In Dio et in lla sua possança.</l>
<l>Mo çerto mal conseio auesti,</l>
<l>Quando batexemo receuesti.</l>
<l>Or ue, se tu es ben inchantado</l>
<l>Per toa mateça e radegado:</l>
<l>Con se po creder questo dito,</l>
<l>Che quel, che fo in croxe fito</l>
<l>Per lly pie e per lle man,</l>
<l>Fosse fijol de Dio sopran,</l>
<l>A dir ch'ello fo preso e vendú,</l>
<l>Tradito e morto e confondú?</l>
<l>Quando ello non pote se aytar,</l>
<l>Con pora-llo altrú liberar?</l>
<l>Perçò te uoio de prexente</l>
<l>Pregar inprima dolcemente,</l>
<l>Che tu lassis questa follia</l>
<l>E questa toa credença ria,</l>
<l>E uien ad inclinar ally nostri die</l>
<l>Con riuerença ally so pie,</l>
<l>E debis a llor sacrifichar</l>
<l>E gran merçé de ti clamar,</l>
<l>Ch'i te perdona quelle onfexe,</l>
<l>Che tu as fato cossí pallexe:</l>
<l>Ço è che tu es batiçado,</l>
<l>Ça quatordexe anny è stado.</l>
<l>Ch'i è quellor in veritade,</l>
<l>Che trato te a de pouertade,</l>
<l>Et a-te restituydo a plen</l>
<l>Chotanto honor e cotanto ben;</l>
<l>Che toy fijoly xe vjuy e belly,</l>
<l>E tua muier insenbre con elly</l>
<l>Tu as trouady per sso voler:</l>
<l>Perçò non dies tu in altro die crer.</l>
<l>Or guarda quello clie tu faras,</l>
<l>E como tu responderas;</l>
<l>E per lo çerto ello è lo to meio,</l>
<l>Se tu crederas al mio conseio"b.</l>
</lg>
<lg>
<l>Heustadio allora sença paura</l>
<l>Si lli respoxe, e no fe plu demora.</l>
<l>"Misier," disse quello "queste parolle,</l>
<l>Che vuy dixé, io tegno per folle.</l>
<l>Mo quel signor, che uolsse in croxe</l>
<l>Morir, e si è veraxia luxe,</l>
<l>Collú si inclino e si sacrificho,</l>
<l>Laldo et adoro e glorificho.</l>
<l>Quellú si destrusse la morte,</l>
<l>E dello inferno speçà le porte,</l>
<l>Li bony ne trasse fuora, como io dissi,</l>
<l>Voiando luy morir per essi;</l>
<l>Poy lo terço dy resusità,</l>
<l>Et allo so pare in çiello montà</l>
<l>Con dretura et con raxon</l>
<l>In llo dy dell'asenssion,</l>
<l>Et ancora die-llo vegnir a desfar</l>
<l>Lo mondo tuto, e çudegar</l>
<l>Morti e viui, bony e rie.</l>
<l>Perçò non adoro li uostri die;</l>
<l>Che lle ydolle xe taiade</l>
<l>D'oro e d'arçento lauorade,</l>
<l>Che non po andar ni vegnir,</l>
<l>Ben ni mal far ni aldir;</l>
<l>Li qual si a man, pie e bocha,</l>
<l>E no po sentir chi lo tocha,</l>
<l>Ni çamè olde, ni entende,</l>
<l>Ni se algun li serue, ni onfende.</l>
<l>Perçò è mato chi in llor</l>
<l>A fe ni charità ni amor,</l>
<l>Sicomo cossa che xe tutti</l>
<l>Fata per man d'omo e produta;</l>
<l>Con ço sia che, s'ello viem,</l>
<l>Questo ve don a sauer bem,</l>
<l>Ch'i dia alguna responsion</l>
<l>Per tempo algun ni per staxon,</l>
<l>Ço xe diauolly infernally,</l>
<l>Che senpre die cosí far mally,</l>
<l>Che in llor se mete per inganno,</l>
<l>Et a çasschun responde danno.</l>
<l>Per tradir e per so adur</l>
<l>Tuto lo puouolo vuol condur</l>
<l>A morte et a cruçiamento</l>
<l>Entro lo inferno puçolento.</l>
<l>Ça sapiè per verità</l>
<l>E sença alguna falsità,</l>
<l>Che lly uostri domenedie si è maluax,</l>
<l>Con quelly co reçe Satanax.</l>
<l>Mo Iesum Cristo veramente,</l>
<l>Viuo fiol de Dio onipotente,</l>
<l>Lo qual incrià tuto questo mondo,</l>
<l>Lo çielo, lo abisso e llo profondo,</l>
<l>Collú me a dato dreta memoria</l>
<l>Et in questo mondo senno et gloria:</l>
<l>Coluy io die sempre honorar,</l>
<l>Seruir e temer et aprixiar,</l>
<l>Lo qual me a fato in ueritade</l>
<l>Retornar per soa bontade</l>
<l>Honestamente mia muier,</l>
<l>De chi aueua tanto pensier;</l>
<l>E mie fijolly è uiui e sany,</l>
<l>Che llo diauolo per suoy inganny</l>
<l>Mi tolsse per aspra mayniera</l>
<l>E per desauentura fiera,</l>
<l>Como io u'o dito e retrato:</l>
<l>Or me a-llo tanta graçia fato,</l>
<l>Che tuti quatro semo ad un.</l>
<l>Onde io digo a çasschedun,</l>
<l>Che a chotal Dio die ben seruir</l>
<l>E sempre amar et obedir;</l>
<l>Ch'ello è collú che po conuençer</l>
<l>Tuti li altri e destrinçer,</l>
<l>Sicomo quello ch'è souran.</l>
<l>Perçò son fato cristian,</l>
<l>E si uoio ben per luy morir</l>
<l>Ongny ora, che è de so plaxer".</l>
</lg>
<lg>
<l>Molto se inplí lo inperador</l>
<l>De yra grande e de furor</l>
<l>Oldando lo çentil baron,</l>
<l>Che lly oponeua cotal raxon</l>
<l>Dauanti tuta la soa çente</l>
<l>Parllando si dretamente:</l>
<l>Che lly soy die el despriexiaua</l>
<l>E chella fe, che ello adoraua,</l>
<l>E si credeua in Iesum Cristo,</l>
<l>Lo qual è ueraxio maystro.</l>
<l>Perçò ad Eustadio se'n uenne</l>
<l>Con inniquitade, plu non sse artenne:</l>
<l>Li llaçi li ronpe dello brandinier,</l>
<l>Li qual ello li aueua laçà inprimier</l>
<l>Per fin amor in drueria</l>
<l>Vegando soa chauallaria,</l>
<l>Poy li pella per grande yror</l>
<l>Li pelly della barba sença demor,</l>
<l>E per far-llo ancora plu vitoprar</l>
<l>Lo spiron destro li fe taiar</l>
<l>Da drieto a redente lo tallon.</l>
<l>Poy lo fe meter in prixion</l>
<l>Con soa muier insenbre lu</l>
<l>E soy fiolly intranbi do:</l>
<l>Sete di li fexe çunar,</l>
<l>Ch'elly non li de beuer ni mançar,</l>
<l>Chi doncha auesse ueçú ben,</l>
<l>Chon lo diauolo a llu viem,</l>
<l>E como spesso ello l'arsayua</l>
<l>En quella pena, ch'ello sofriua,</l>
<l>Digando-lly molto souente:</l>
<l>"Or as tu raxoneuolmente</l>
<l>Quel che tu as uoiudo auer.</l>
<l>E questo puos tu ben sauer,</l>
<l>Che io te o metú per toa mateça</l>
<l>De altura in gran baseça.</l>
<l>Tu es molto forte indurado,</l>
<l>Mo io te farò sclopo serado:</l>
<l>Perçò te farò io ancora tropo,</l>
<l>Che vncha may non fixi a Iopo</l>
<l>Ne a Iacopo lo Ysraello,</l>
<l>Che incontra me fexe reuello.</l>
<l>Lo me par che tropo dura</l>
<l>Nostra bataia e nostra chura.</l>
<l>Ancor te digo in veritade,</l>
<l>Che in ti me par gran crudeltade,</l>
<l>Quando non as de ti pesança.</l>
<l>Molto è ponta aguda lança</l>
<l>De fame, quando ella rechier.</l>
<l>Ebis merçé de toa muier,</l>
<l>E de toy fijolly intranbi altrossí,</l>
<l>Li qual tu ues perir cossí.</l>
<l>Non ues tu, como li se lança,</l>
<l>Che pocho men che elly no se mança</l>
<l>Entranbi do lor man da fame?</l>
<l>Ça non e-lly de fero ni de rame,</l>
<l>Che elly possa sofrir tal passion:</l>
<l>Ço puos tu ueder per raxon.</l>
<l>E tu medemo è si van,</l>
<l>Che gran mestier te aueria del pan.</l>
<l>Toa gran dureça, che xe si forta,</l>
<l>Si passa natura e sormonta,</l>
<l>Et incontra la scritura</l>
<l>Et ongna raxon e dretura,</l>
<l>Quando tu lassi perir cossí</l>
<l>E ti e lla toa carne altrossí;</l>
<l>Mo che tu deuessi auer</l>
<l>Con tua muier çoia e plaxer</l>
<l>E con toy fijolly, che as trouady,</l>
<l>Che dello to corpo xe inçenerady;</l>
<l>Se tu uos morir a tal tristeça,</l>
<l>Possando auer tanta allegreça.</l>
<l>Perçò te priego, e si te digo,</l>
<l>Che tu deuegnis mio amigo:</l>
<l>Lasar-te vençer, ch'io farè</l>
<l>Tanto per ti e perchaçerè,</l>
<l>Che tu seras delliberado</l>
<l>Et in llo primo stado tornado.</l>
<l>E se tu non lo fas, in ueritade</l>
<l>lo te afermo de segurtade,</l>
<l>Che io ho vno tal conseio messo,</l>
<l>Che ponto non firas desmesso</l>
<l>Co de fame auer tal pena,</l>
<l>Che uuy serí arssi la maytina</l>
<l>In vno toro de rame ardente</l>
<l>Tuti quatro comunalmente</l>
<l>En tal angoscia et ardor,</l>
<l>E cossí finiré con gran dollor.</l>
<l>Or pensa quello che tu faras,</l>
<l>E se tu creder me uoras".</l>
</lg>
<lg>
<l>Santo Eustadio benedeto</l>
<l>Non chura ponto lo sso deto,</l>
<l>Ançi penssa-llo de seruir a collú,</l>
<l>Che sse lassà morir per nu</l>
<l>E per tuti li altri pechator,</l>
<l>Ch'a llu se'n torna de bon cor.</l>
<l>Poy non uolsse plu demorar,</l>
<l>Sua muier prexe a confortar,</l>
<l>Et intranbi soy fijolly abraça,</l>
<l>E si lli baxa li ochi e lla faça;</l>
<l>E poy li disse humelmente:</l>
<l>"Fijolly mie, non ue temé niente,</l>
<l>Dollor ni fame ni fatiga,</l>
<l>Tormento, passion ni briga;</l>
<l>Ch'io ue inprometo ben e çuro,</l>
<l>Et con uerità ve aseguro,</l>
<l>Che inchí a puocho uederemo</l>
<l>Lo paradixo, e lla seremo.</l>
<l>Et in piçollo termine in uerità</l>
<l>Abiteremo nuy in lla çità,</l>
<l>La qual si a le uie e lle strade</l>
<l>D'oro fin tute smerade,</l>
<l>O che è le maxon glorioxe</l>
<l>Fondate de piere preçioxe;</l>
<l>Li muri xe clari como cristallo,</l>
<l>En lli qual non è altro metallo</l>
<l>Se no fin oro relluçente.</l>
<l>La dentro sta la bona çente,</l>
<l>Como xe li patriarcha santi</l>
<l>E lli profeti tutty quanti,</l>
<l>Li apostoli e lli confesor</l>
<l>E lli martori, che per grando amor</l>
<l>Per Iesum Cristo portà gran pena:</l>
<l>Or a-lli çoia si conplena</l>
<l>Con lly uerçeny benedeti</l>
<l>E con lly altri, che xe alleti,</l>
<l>Che bocha alchuna non lo poria dir</l>
<l>Ni cuor pensar ni regle oldir.</l>
<l>Perçò non deué uu dubitare ".</l>
<l>Et elly respoxe e disse: "Misier pare,</l>
<l>Sempre semo obedienti</l>
<l>A tuti li uostri comandamenti</l>
<l>Et de Iesum Cristo glorioxo:</l>
<l>De ço non siè dubitoxo;</l>
<l>Che nuy uolemo auanti morte</l>
<l>E grieue passion e forte,</l>
<l>Cha Iesum Cristo abandonar</l>
<l>Ni lla sua santa fe lasar",</l>
</lg>
<lg>
<l>Ben se mantien con gran sperança,</l>
<l>Con plena fe e segurança</l>
<l>Eustadio con soa conpagnia,</l>
<l>Clamando tutora la uerçene Maria,</l>
<l>Che lly dia graçia, s'ello plaxe,</l>
<l>Ch'i possa sostegnir in paxe</l>
<l>Ongna passion e tormento</l>
<l>Segondo lo so plaquimento,</l>
<l>A ço ch'elly sia con ly elleti</l>
<l>In llo so regno puri e neti</l>
<l>A ueder la faça resplandente</l>
<l>Del so fijollo onipotente,</l>
<l>Demorando nella sua gloria</l>
<l>Con allegreça e con vitoria.</l>
</lg>
<lg>
<l>Cossí demorà infin a lo otauo dy</l>
<l>Eustadio, segondo con uuy aldy,</l>
<l>Che llo inperador mandà per lu,</l>
<l>Che indusar non volsse plu</l>
<l>Per lla mala instigaçion</l>
<l>Dello falsso inemigo fellon.</l>
<l>Dauanti se lli fe vegnir legady</l>
<l>Tuti quatro allady allady;</l>
<l>Poy li començà a recherir,</l>
<l>Oldando tuti prexe a dir:</l>
<l>"Di-me, Plaçidas, como as tu fato?</l>
<l>Che pensier tu as retrato</l>
<l>Con toy fijolly e toa muier?</l>
<l>Da ti uoio pur sauer,</l>
<l>Se uu laseré la fe uostra,</l>
<l>Che prexa aué incontra la nostra,</l>
<l>E se ancor uollé inclinar</l>
<l>Alli nostri die e sacrifichar,</l>
<l>Li qualli a possança e baylia</l>
<l>Soura tuti e signoria,</l>
<l>Co sempre a fato li nostri antisi,</l>
<l>Ch'a sottomesso li soy inemisi</l>
<l>Per la graçia e per llo uoller</l>
<l>Delli nostri dij, che lli da el poder</l>
<l>A collú plaxe de ben far.</l>
<l>Perçò me fas maraueiar,</l>
<l>Plaçidas, in ueritade,</l>
<l>Vegando la toa inniquitade;</l>
<l>Che tanto honor tu as abú,</l>
<l>Che lli nostri dij te a concedú,</l>
<l>Li qual te a dado plaxer e çoia;</l>
<l>E mo li fas tu tanta innoia,</l>
<l>Che tu no lly vuos inclinar</l>
<l>Ni hobedir ni adorar,</l>
<l>Per coluy, che morí in croxe</l>
<l>Con tante pene fo ontoxe.</l>
<l>Onde io te priego si dolcemente,</l>
<l>Che tu sis hobediente</l>
<l>Alli nostri die, como semo nuy:</l>
<l>Cossí dobiè esser anche vuy</l>
<l>E llasar star quella mateça,</l>
<l>Che uu aué tegnú si llonga peça,</l>
<l>Ço è batexemo, che uu auesse,</l>
<l>E quella le, che uu receuesse:</l>
<l>Ch'io ue farò tanto honor,</l>
<l>Che may non lo auesse maçor,</l>
<l>Ch'io ue darò la signoria</l>
<l>De tuta Roma e lla bayllia</l>
<l>Plu plenamente, ch'u non auesse</l>
<l>Lo primier dy che uuy ne insisse.</l>
<l>E se uu non lo fe, io ue aseguro,</l>
<l>Con ueritade si ue çuro,</l>
<l>Che arder ve farò de prexente</l>
<l>En vno toro de rame ardente.</l>
<l>La dentro seré uu destexi:</l>
<l>Ça non aueré uu tal amixi,</l>
<l>Che de ço ue possa aydar;</l>
<l>E lla ve farò tanto star,</l>
<l>Che uu seré deuentady çener,</l>
<l>Se al mio uoller non uolé atender:</l>
<l>E questo si o prexo per conseio,</l>
<l>Or uedé qual ue par lo meio:</l>
<l>O adorar li nostri die,</l>
<l>Como fa tuti bony e rie,</l>
<l>E far-lly sacrificio et honor;</l>
<l>O uolly morir a tal dollor,</l>
<l>Como io ue o dito de prexente.</l>
<l>Mo rispondy viaçamente,</l>
<l>Oldando tuta questa vixenda,</l>
<l>Si che çasschunò de nu ue intenda".</l>
</lg>
<lg>
<l>Qvesto moto ti respoxe</l>
<l>Eustadio in plana uoxe:</l>
<l>"Misier," disse quello "io uoio ben,</l>
<l>Che tu sepis tuto a plen,</l>
<l>E ti e tuti li toy barony,</l>
<l>Che bon conseio non ne donny.</l>
<l>Nuy non uollemo abandonar</l>
<l>La nostra fe ni rellasar,</l>
<l>Ni non uollemo, questa è la fin,</l>
<l>Far sacrificio ni inclin</l>
<l>Alli toy domenedij ni obedir,</l>
<l>Ni ti medieximo plu seruir.</l>
<l>Martori uollemo esser bene</l>
<l>Per quello signor, che durà pene</l>
<l>Sulla croxe cossí forte</l>
<l>Per nu redemir della morte,</l>
<l>Mo tu as lo cuor si duro e ffellon,</l>
<l>Che in ti nonn è senno ni raxon ,</l>
<l>Questo te possio ben dir</l>
<l>Con uerità, se tu uuol oldir,</l>
<l>Che da ti xe molto luntanada</l>
<l>Ongne dretura e deseurada.</l>
<l>Tanto as le tuo ydolle adorade</l>
<l>E lle tuo gran malliçie vsade,</l>
<l>Che tu es tuto adeuegnú</l>
<l>Chatiuo et lasso et desperdú,</l>
<l>Dio per lla soa misericordia</l>
<l>De nostra vera fe concordia,</l>
<l>Quando ello uolsse suxo la croxe</l>
<l>Morir per dar-ge vita e luxe.</l>
<l>Mo inuer lo sso pare benedetto</l>
<l>Non sse acorda llo cuor maledetto;</l>
<l>Perçò te conduxe e mena</l>
<l>Lo diauollo in soa chadena.</l>
<l>Onde io te digo per to meio,</l>
<l>Che tu credis al mio conseio:</l>
<l>Lassa star le ydolle maluas,</l>
<l>Le qual çirchunda Satanas,</l>
<l>Che tute è soe abitaçion</l>
<l>E soy templi e soe maxon;</l>
<l>E credy in quel signor eterno,</l>
<l>Che uolsse suplichar lo inferno,</l>
<l>E che llo terço dy resusità,</l>
<l>E può apresso in çiello montà.</l>
<l>Chollú è quello, che fexe lo mondo,  </l>
<l>Lo çiello e ll'abisso e llo profondo;</l>
<l>Et ancora mo ello die vegnir,</l>
<l>Quando serà lo sso plaxer,</l>
<l>A çudegar morti et viuy,</l>
<l>Boni et rie, pro e chatiuy.</l>
<l>Chollú porà esser biado,</l>
<l>Che ll'auerà seruido et amado;</l>
<l>Ch'ello n'auerà tal guiderdon</l>
<l>En la soa çellestial maxon,</l>
<l>Che regle non llo poraue intender</l>
<l>Ni bocha dir ni cor conprender ".</l>
</lg>
<lg>
<l>Santo Eustadio glorioxo</l>
<l>Era molto dexiroxo</l>
<l>De ssernionar-llo e chastigar,</l>
<l>Che ello se fesse batiçar.</l>
<l>Mo l'inperador non uolsse plu</l>
<l>Ascholtar dauanti lu;</l>
<l>Ma de prexente molto yrado</l>
<l>Ally soy seruenti a comandato,</l>
<l>Che suxo la plaça tuti quatro</l>
<l>Li menasse allò sença far altro.</l>
<l>Cossí fo fatto de prexente,</l>
<l>Como o lly disse apertamente.</l>
<l>Dauanti lo toro eli xe vegnudy,</l>
<l>Si che pluxor li a veçudy;</l>
<l>E lla li fe lo inperador</l>
<l>Nudo spoiar sença demor:</l>
<l>Con longe verçelle dure et grosse</l>
<l>Li fe ronper polpe et osse,</l>
<l>Tanto che in terra reschodea</l>
<l>Lo sangue viuo, che 'nde insia</l>
<l>A çasschun de quelly in me la plaça.</l>
<l>E molti se'n chovria la faça</l>
<l>Delli soy amixi benuoienti,</l>
<l>Che lli uedea star a tal tormenti;</l>
<l>Mo elly non olsaua contender</l>
<l>All'inperador lo so uoller ni offender;</l>
<l>Vnde perçò elli lagrimaua</l>
<l>Occhultamente, e blaxemaua</l>
<l>Lo inperador, che allo baron</l>
<l>Faxea durar tal passion.</l>
<l>Apresso questo, ch'io ue digo,</l>
<l>L'inperador, crudel innemigo,</l>
<l>Si fexe vn gran lion condur</l>
<l>In quella plaça per destrur</l>
<l>Eustadio con ly soy deuorar;</l>
<l>Lo qual auea fato far:</l>
<l>Ben terço dy non era pasudo.</l>
<l>Soura lo baron l'a metudo,</l>
<l>A ço ch'ello se saçiasse</l>
<l>Soura tuti quelly quatro, e diuorasse</l>
<l>Lu e lla donna e lly fiolly</l>
<l>Vegando tuti sauij e folly.</l>
<l>Ma Iesum Cristo non plaxete,</l>
<l>Cossí como oldir porete,</l>
<l>Mo llo lion, che lli a veçudy,</l>
<l>Fieramente ello li guarda:</l>
<l>A llor se'n ua, e plu non tarda:</l>
<l>En puocha d'ora li aue tuti</l>
<l>Morti e snenbrady e destruti.</l>
<l>In tal mayniera et in tal guiua</l>
<l>Lo lion fe de llor çustiçia.</l>
<l>Et Eustadio molto forte</l>
<l>Se smarí infin a la morte:</l>
<l>Veçando ço che aueua fato lo lion,</l>
<l>Crete, che per sso guiderdon</l>
<l>Iesum Cristo li llo faxesse,</l>
<l>Che anchora el lo uolesse</l>
<l>Da quella morte induxiar</l>
<l>Et vita in questo mondo dar.</l>
<l>Perçò lo prega-llo de bon cor</l>
<l>Con plena fe et con amor,</l>
<l>Che, ss'ello è de suo plaxer,</l>
<l>A lluy lassa-llo pervegnir,</l>
<l>A ço ch'ello non stia plu in briga</l>
<l>En questo mondo ni in fatiga.</l>
</lg>
<lg>
<l>Dapò che questo fo veçudo</l>
<l>Apertamente, e cognosudo</l>
<l>Per tuti ço, che llo lion fexe</l>
<l>In prexençia del puouolo cossí palexe,</l>
<l>Li amixi e lly benvoienti</l>
<l>De Eustadio e lly soy seruenti</l>
<l>Con parte dello puouolo ancor</l>
<l>Andè dreto allo inperador,</l>
<l>E si lly disse altamente</l>
<l>Oldando tuti de prexente:</l>
<l>"Misier," disse quelly "molto e mal</l>
<l>Conseio as prexo et deslial,</l>
<l>Quando tu vuos per tal maniera</l>
<l>Meter a morte cossí fiera</l>
<l>Vno delly toy barony plu lial,</l>
<l>Che tu abis may abudo ingual.</l>
<l>Adoncha te plaxe de consumar</l>
<l>Chollú, che tu festi tanto cerchar</l>
<l>Per tuto 'l mondo et in ongny luogo,</l>
<l>E mo lo uuos tu arder in fuogo?</l>
<l>Xe questo lo merito e llo plaxer,</l>
<l>Che tu li fas per ço auer,</l>
<l>Abiando-te tante bataie</l>
<l>Fate con pena e con trauaie?</l>
<l>Ancora par in llo so schudo</l>
<l>Li colpy, ch'ello a receuudo</l>
<l>Conbatando sollamente</l>
<l>Per ti e per lla nostra çente.</l>
<l>Vnde nuy te dixemo insoma,</l>
<l>Che'l to uoller refrena e doma,</l>
<l>Ch'ello no'nde plaxe questo seruixio,</l>
<l>Che tu ebis fato tal çudiçio,</l>
<l>Che per llo puouolo non e-llo uoiudo,</l>
<l>Ni per nu oldido ni consentudo.</l>
<l>Perçò te uolemo beri dir,</l>
<l>Ch'ello nonn è degno de morir,</l>
<l>Che tu sas ben, ch'el non è raxon,</l>
<l>Che ello muora a tal passion".</l>
</lg>
<lg>
<l>Oldando questo lo inperador</l>
<l>Se inplí de argoio e de furor,</l>
<l>Como coluy che era çircondado</l>
<l>Da diauolly in ongny lado,</l>
<l>E si respoxe furioxamente,</l>
<l>Vegando tuti de prexente.</l>
<l>"Signori, vuy aué intexo ben "</l>
<l>Disse lo inperador Traiem</l>
<l>"Con Plaçidas ne a diuisado,</l>
<l>Ch'ello è cristian baptiçado,</l>
<l>E soa muier insenbre con lu,</l>
<l>Con soy fijolly intranbi do:</l>
<l>Alli nostri die non vuol seruir,</l>
<l>Sacrifichar-lly ni obedir;</l>
<l>Ançi me par che ello uuol pur</l>
<l>Tuta la nostra fe destrur.</l>
<l>Perçó li o prexi e lligady</l>
<l>E grieuemente tormentady,</l>
<l>E perçò li farò arder,</l>
<l>Che algun non lly porà ualler,</l>
<l>Se uu medeximy per llor.</l>
<l>E uollé uu meter in eror</l>
<l>Tuta la fe, che nuy tegnimo,</l>
<l>E lla credença, che nuy auemo?</l>
<l>Or uedé adoncha, in che mayniera</l>
<l>Vuy fe per lor questa pregiera,</l>
<l>E se vu raxon podé auer</l>
<l>De contrastar lo mio uoller.</l>
<l>Vnde perçò comando e digo</l>
<l>A chi vuol esser mio amigo,</l>
<l>Che non me debia plu pregar,</l>
<l>Ni de parolle contastar</l>
<l>De quel, ch'io uoio far a plen.</l>
<l>E chi 'l farà, ço sapiè ben,</l>
<l>lo li farò arder e fenir</l>
<l>Et insembre con lor morir".</l>
<l>A questo moto non fo nisun,</l>
<l>Piçollo ni grando algun,</l>
<l>Che olsasse dir parolla</l>
<l>Bona ni ria, sauia ne folla;</l>
<l>Ançi romasse-lly si spauentady,</l>
<l>Como elly fosse ça prexi e lligady.</l>
</lg>
<lg>
<l>Apresso questo per inçegno</l>
<l>Traiem inperador maligno</l>
<l>Si llo fe ben ligar e prender;</l>
<l>E poy non uolsse plu atender,</l>
<l>Siando lo toro ben rodente,</l>
<l>Si como lo fuogo ardente:</l>
<l>Et Eustadio lo çentil chauallier</l>
<l>Con soy fijolly e soa muier,</l>
<l>O lli fe tuti quatro ligar,</l>
<l>Et intro dallo toro gitar</l>
<l>Per vna porta piçeneta,</l>
<l>Che suxo la schiena iera dreta.</l>
<l>E poy lo fe serar per uero</l>
<l>Cun grosse chatene de fero,</l>
<l>A ço che fuogo ni chalura</l>
<l>Insir non potesse may fuora.</l>
<l>Mo nian perçò li benedeti</l>
<l>Martori de Cristo etleti</l>
<l>Li non sentí flanma ni dollor,</l>
<l>Pena ni doia ni chalor;</l>
<l>Anançi començà de prexente</l>
<l>A glorifichar Dio onipotente</l>
<l>Con dolçi salmy tutora cantando,</l>
<l>La soa vertude sempre loldando,</l>
<l>Ch'elli era conduti a questa fin.</l>
<l>Poy pregà Cristo re devin,</l>
<l>Che tute quante le persone,</l>
<l>Che al mondo fosse rie e bone</l>
<l>En pena, in briga ni in dollor,</l>
<l>Che lly clamasse de bon cor,</l>
<l>Che Iesum Cristo li souengna</l>
<l>Per lla soa gran vertude benigna;</l>
<l>Ancora mo, s'ello auegnisse,</l>
<l>Che algun so fijolo perdesse</l>
<l>In boscho, in strada ni in chamin,</l>
<l>Che lly clamasse de cor fin,</l>
<l>Che Iesun Cristo ge li renda e dia</l>
<l>Per la soa bontade e cortexia,</l>
<l>A ço ch'elly senta la dolceça,</l>
<l>Ch'elly aue di soy et alegreça.</l>
<l>Et alla fin comunalmente</l>
<l>Priega Iesum Cristo per tuta çente,</l>
<l>Che maçor de çaschun l'auese</l>
<l>Allo chudier di, se lly plaxese,</l>
<l>Ch'el farà lo çudigamento,</l>
<l>Quando serà so plaquimento,</l>
</lg>
<lg>
<l>Quando conplida fo e dita</l>
<l>La oraçion soa benedeta,</l>
<l>Iesum Cristo la exaldí bene.</l>
<l>Or aldy ço che adeuene,</l>
<l>Quando li uene a douer fenir,</l>
<l>E lle aneme de llor corpi insir.</l>
<l>Lo sole, che era chiaro e luçente,</l>
<l>Se oschurà lo somiente</l>
<l>In tal mayniera, che ll'un l'altro</l>
<l>Non se poteua far reguardo,</l>
<l>Ne plu ni men co si no auesse</l>
<l>Ochi in testa, chi uedesse.</l>
<l>Si 'n uenne lo tempo forte duro,</l>
<l>E l'aiere spauroxo e schuro,</l>
<l>La terra tremà in la citade</l>
<l>E per tute quelle contrade</l>
<l>Sifattamente, che maxon,</l>
<l>Chastello, tore ni doion</l>
<l>No romaxe, chi non tremasse,</l>
<l>Che pluxor non trabuchasse.</l>
<l>Lo toro caldo e afochado,</l>
<l>Che iera de rame traçitado,</l>
<l>Intro lo qual era serady</l>
<l>Li quatro martori biady,</l>
<l>Començà a brayr e cridar</l>
<l>E tal enbastia menar,</l>
<l>Como ello sentisse ueramente</l>
<l>Lo calor del fuogo ardente,</l>
<l>E fosse stado de carne viuo.</l>
<l>Perçò no fo pro ni chatiuo</l>
<l>Ni homm algun de tal ualor,</l>
<l>Medeximo l'inperador,</l>
<l>Che non tremasse de paura,</l>
<l>Veçando l'oura cossí dura:</l>
<l>Tuti si credeua perire</l>
<l>E subitamente morire.</l>
<l>Chosí durà quel gran tormento</l>
<l>E quel dolor e quello spauento</l>
<l>Da terça infin a ora di sesta.</l>
<l>Po uenne con molta gran festa</l>
<l>Li angnoli de Cristo potente</l>
<l>Chon luxe e con odor potente</l>
<l>A questi quatro preçioxi</l>
<l>Martori santi gloriosi:</l>
<l>Le aneme tolle con dolçor</l>
<l>E con maraueioxo odor,</l>
<l>In ciello le porta cantando</l>
<l>Chon grande allegreça dernenando,</l>
<l>Si lle prexenta degnamente</l>
<l>Nete e pure e reluçente</l>
<l>Dauanti Cristo glorioxo,</l>
<l>Lo qual fue suo ueraxe spoxo,</l>
<l>E lli corpi, che romaxe in terra,</l>
<l>Fo trouady in tal manyera,</l>
<l>Che uestimente ne chauelly,</l>
<l>Charne, osse ad algun d'elly</l>
<l>Non sse trouà, che sse bruxasse,</l>
<l>Ni che fuogo ponto tochasse.</l>
<l>Li corpi so ne fo tolleti</l>
<l>Chosí intregi sany e neti,</l>
<l>Cun in quell'ora, ch'elly fo ueçudy,</l>
<l>Quando in prima fo metudy,</l>
<l>Per tuti, ch'iera la prexente;</l>
<l>Se no tanto solamente</l>
<l>Le aneme era insude,</l>
<l>E in paradixo reçeuude.</l>
<l>Inn allegreça e in gran çoia,</l>
<l>Sença dollor e sença innoia</l>
<l>Li regna sempre comunal</l>
<l>In quella gloria eternal,</l>
<l>La qual elli merytà auer.</l>
<l>Signori, eo ue don ben a sauer,</l>
<l>A tuti quanti rie e bony,</l>
<l>Che Franceschin dito Griony</l>
<l>Questa leçenda conçità</l>
<l>Siando in grande oschurità,</l>
<l>E lla rismà cossí in latin</l>
<l>Per la graçia dello re divin</l>
<l>A onor de Cristo glorioxo</l>
<l>E de questo santo preçioxo,</l>
<l>Et oltrassí con deuoçion,</l>
<l>Meio ch'io sapi con raxon,</l>
<l>A ço che tuta buona çente</l>
<l>L'intendy bene apertamente.</l>
<l>Vnd'io li priego per amor,</l>
<l>Chi l'oldirà de bon cor,</l>
<l>Ch'elly debia in cortexia</l>
<l>Pregar la uerçene Maria</l>
<l>E questo santo inchoronado,</l>
<l>Lo qual fo da Cristo clamado,</l>
<l>(Chi lly dia graçia d'entrar</l>
<l>In la sua gloria e habitar)</l>
<l>Ch'io possa a uixo a uixo</l>
<l>Veder Cristo in paradixo,</l>
<l>Or pregemo de bon cuore</l>
<l>Iesum lo dolce saluadore</l>
<l>Per la sua gran misericordia,</l>
<l>Ch'el ne dia paxe e concordia</l>
<l>Tal, che nu possamo uegnir</l>
<l>In la sua gloria permanir,</l>
<l>O che abita li santi</l>
<l>In allegreça e in chanti,</l>
<l>A regnar insembre cum eorum</l>
<l>Senper in secula seculorum.</l>
</lg>
<lg>
<l>Amen.</l>
<l>Corando li anny dell'auenimento</l>
<l>Del nostro signore mille treçento</l>
<l>E vintiuno fo conplí tuto</l>
<l>Questo libro a moto a moto</l>
<l>De santo Heustadio per uer,</l>
<l>Cossí como vuy podí ueder:</l>
<l>Ch'ell'è tuto in latin trato</l>
<l>E for de la scritura extrato,</l>
<l>In tal guixa che tuta çente</l>
<l>L'intenda ben apertamente;</l>
<l>Che molta çente al mondo a</l>
<l>De tal, che scritura non sa;</l>
<l>Ch'i non poria miga intender:</l>
<l>Perçò me conven destender,</l>
<l>E o-lo fato in tal guixa,              </l>
<l>Chon dixe la scritura de la sancta glixa.</l>
<l>Perçò ui priego in charità,</l>
<l>Ch'ello plaqua a la uostra bontà</l>
<l>Pregar per my lassà catiuo</l>
<l>Iesum lo fiol de Dio viuo,</l>
<l>Vu, bona çente, chi oldiré,</l>
<l>O che de bocha leçeré,</l>
<l>Ch'ello me traça de prexon,</l>
<l>De pene e d'afliçion,</l>
<l>Chon honor e con vitoria</l>
<l>Me lassi entrar nella sua gloria,</l>
<l>O sta li gloriosi santi</l>
<l>In allegreça tuti quanti.</l>
<l>Como colú che molto cura,</l>
<l>Me metí a retrar questa scritura.</l>
<l>Or sia loldà Cristo benedetto,</l>
<l>Fijol de Dio viuo predetto,</l>
<l>E lla sua madre preçioxa,</l>
<l>Verçene mare glorioxa.</l>
<l>Amen.</l></lg></div1></body></text></TEI.2>
