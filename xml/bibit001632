<?xml version="1.0" encoding="UTF-8"?>
<!DOCTYPE TEI.2 SYSTEM "http://backend.bibliotecaitaliana.it/DTD/bibit.dtd">
<TEI.2>
<teiHeader>
  <fileDesc>
    <titleStmt>
      <title>Rime marittime</title>
      <author>Giovambattista Marino</author>
    </titleStmt>
    <extent>46 Kb in UTF-8</extent>
    <publicationStmt>
      <publisher>Biblioteca Italiana</publisher>
      <pubPlace>Roma</pubPlace>
      <date>2003</date>
      <idno>bibit001632</idno>
      <availability>
        <p>Questa risorsa digitale è liberamente accessibile per uso
              personale o scientifico. Ogni uso commerciale è vietato</p>
      </availability>
    </publicationStmt>
    <seriesStmt>
      <title>Collezione BibIt</title>
    </seriesStmt>
    <sourceDesc>
      <bibl>
        <title>Rime marittime</title>
        <author>Marino, Giovambattista</author>
        <editor id="ed">Besomi, Ottavio</editor>
        <editor id="ed2">Marchi, Costanzo</editor>
        <editor id="ed3">Martini, Alessandro</editor>
        <publisher>Panini</publisher>
        <pubPlace>Modena</pubPlace>
        <date>stampa 1988</date>
      </bibl>
    </sourceDesc>
  </fileDesc>
  <encodingDesc>
                  <samplingDecl>
                    <p>Tutti i materiali paratestuali della fonte cartacea non riconducibili alla
                      responsabilità dell'autore dell'opera sono stati soppressi nella versione
                      digitale</p>
                  </samplingDecl>
                  <editorialDecl>
                    <correction method="silent" status="medium">
                      <p>Livello medio: controllo a video con collazione con edizione di
                      riferimento</p>
                    </correction>
                    <quotation form="data" marks="all">
                      <p>I simboli di citazione e di discorso diretto presenti sulla fonte cartacea
                        sono stati rappresentati sulla versione digitale</p>
                    </quotation>
                    <hyphenation eol="none">
                      <p>I trattini di sillabazione a fine riga sono stati soppressi e le parole
                        ricomposte</p>
                    </hyphenation>
                  </editorialDecl>
    <classDecl><taxonomy id="CDD"><bibl>Classificazione Decimale Dewey</bibl></taxonomy><taxonomy id="CGB"><bibl>Classificazione generi BibIt</bibl></taxonomy></classDecl></encodingDesc>
  <profileDesc>
    <creation>
      <date>600</date>
    </creation>
    <langUsage><language id="ita"/></langUsage>
    <textClass>
      <keywords scheme="CDD">
        <term>851.5 - Poesia italiana del periodo della decadenza, 1585-1748.</term>
      </keywords>
      <keywords scheme="CGB">
        <term>Poesia</term>
      </keywords>
    </textClass>
  </profileDesc>
  <revisionDesc>
    <change>
      <date>Data sconosciuta anteriore al 2000</date>
      <respStmt>
        <name>CIBIT - Roma</name>
      </respStmt>
      <item>Digitalizzazione</item>
    </change>
    <change>
      <date>Data sconosciuta anteriore al 2000</date>
      <respStmt>
        <name>CIBIT - Roma</name>
      </respStmt>
      <item>Correzione linguistica</item>
    </change>
    <change>
      <date>2003-11-17T00:00:00.000+02:00</date>
      <respStmt>
        <name>Sonia Sabelli</name>
        <name>BIBIT</name>
      </respStmt>
      <item>Codifica XML - Codifica con software</item>
    </change>
    <change>
      <date>2003-12-01T00:00:00.000+02:00</date>
      <respStmt>
        <name>Elena Pierazzo</name>
        <name>BIBIT</name>
      </respStmt>
      <item>Validazione</item>
    </change>
  </revisionDesc>
</teiHeader>

<text>
<body>


<div1 type="poesia">
<head>1</head>
<argument><p rend="italic">Proemio alle rime marittime</p></argument>

<lg type="sonetto">
<lg>
<l>La nobil cetra, ond'Arion primero</l>
<l>l'onde affrenò su l'animato legno,</l>
<l>indi d'Austro placar solea lo sdegno</l>
<l>e 'ntenerir gli scogli il gran Sincero:</l>
</lg>
<lg>
<l>quella, cui pescator mai, né nocchiero</l>
<l>da che sacra a te pende, aver fu degno,</l>
<l>possente dio, ch'hai del'ondoso regno</l>
<l>quasi Giove secondo, il sommo impero,</l>
</lg>
<lg>
<l>sostien ch'io tocchi; e, tua mercé, concorde</l>
<l>(Lilla insegnando a risonar l'arene)</l>
<l>al dolce plettro il rozo canto accorde.</l>
</lg>
<lg>
<l>E perdona a l'ardir, se mal conviene</l>
<l>sì roca voce a sì famose corde,</l>
<l>ond'appreso i concenti han le sirene.</l>
</lg>
</lg>
</div1>

<div1 type="poesia">
<head>2</head>
<argument><p rend="italic">Descrive un Aurora marittima, in tempo che vide la sua ninfa</p></argument>

<lg type="sonetto">
<lg>
<l>Spuntava l'alba, e 'l rugiadoso crine</l>
<l>già la stella d'Amor sparso cogliea,</l>
<l>e già grembi di fior, nembi di brine</l>
<l>dal celeste balcon Clori scotea.</l>
</lg>
<lg>
<l>Le cerulee bellezze e mattutine</l>
<l>il mar dal ciel, il ciel dal mar prendea:</l>
<l>e tranquillo e seren senza confine</l>
<l>un mar il ciel, un ciel il mar parea.</l>
</lg>
<lg>
<l>Ridean vestiti di smeraldo i lidi,</l>
<l>di smeraldo gli scogli; era ogni speco</l>
<l>d'argento, di zaffir, di perle adorno:</l>
</lg>
<lg>
<l>quando mi volsi, e la mia Lilla io vidi,</l>
<l>e dissi: – Or chi menar potea mai seco,</l>
<l>altri che 'l mio bel sol, sì lieto giorno? –</l>
</lg>
</lg>
</div1>

<div1 type="poesia">
<head>3</head>
<argument><p rend="italic">Descrizzione dell'apparir del sole</p></argument>

<lg type="sonetto">
<lg>
<l>Rotte già l'onde da l'ardenti rote</l>
<l>fiammeggian là nel luminoso Eoo,</l>
<l>e fa l'aurato fren sonar Piroo</l>
<l>mentre che 'l salso umor dal crin si scote.</l>
</lg>
<lg>
<l>Sorgete (ecco ecco il sol, che 'l mar percote)</l>
<l>Craton, Sergesto, Oronte et Alcinoo:</l>
<l>e voi di Nereo figlie e d'Acheloo</l>
<l>salutatelo a prova in dolci note.</l>
</lg>
<lg>
<l>Ecco che già de l'acque il molle argento</l>
<l>indorato da tepidi splendori</l>
<l>fa tremolar con cento lampi e cento.</l>
</lg>
<lg>
<l>Chino ognun, lieto ognun meco l'onori,</l>
<l>e 'n lui (spargendo odor d'Arabia al vento)</l>
<l>de la mia Lilla il simulacro adori.</l>
</lg>
</lg>
</div1>

<div1 type="poesia">
<head>4</head>
<argument><p rend="italic">Per la illustrissima et eccellentissima signora prencessa di
Stigliano, mentre andava in barca per la riviera di Posilipo</p></argument>

<lg type="sonetto">
<lg>
<l>Non così bella mai per l'onda egea</l>
<l>con le Grazie e gli Amori in schiera accolta</l>
<l>lungo il lido di Cipro uscìo talvolta</l>
<l>la sua conca rotando Citerea,</l>
</lg>
<lg>
<l>come vid'io, non so se ninfa o dea</l>
<l>in ricca poppa assisa: e bionda e folta</l>
<l>la chioma a' lievi zefiri disciolta</l>
<l>su 'l legno d'Argo il vello d'or parea.</l>
</lg>
<lg>
<l>Sospiravano i venti, e l'acque stesse</l>
<l>al folgorar de la novella Aurora</l>
<l>d'amorose faville erano impresse.</l>
</lg>
<lg>
<l>E curvandosi il mar sotto la prora</l>
<l>con rauco mormorio parea dicesse:</l>
<l>– Et io m'inchino a riverirla ancora. –</l>
</lg>
</lg>
</div1>

<div1 type="poesia">
<head>5</head>
<argument><p rend="italic">Navigazione d'Amore</p></argument>

<lg type="sonetto">
<lg>
<l>A due di duo begli occhi Orse fatali</l>
<l>e 'nver la tramontana d'un bel volto</l>
<l>su la materna conca Amor rivolto</l>
<l>spargea per tutto il mar fiamme immortali.</l>
</lg>
<lg>
<l>Egli l'arco timon, remi gli strali</l>
<l>fatto, e 'l candido lino agli occhi tolto</l>
<l>e 'n sembianza di vela a l'aria sciolto,</l>
<l>l'aure movea col ventillar de l'ali.</l>
</lg>
<lg>
<l>Et – Arda pur felice ai fuochi miei</l>
<l>(dicea l'acque solcando) il vostro core,</l>
<l>freddi del salso mondo umidi dei:</l>
</lg>
<lg>
<l>poiché 'nvaghito di sì chiaro ardore,</l>
<l>per dar al corso suo porto in costei,</l>
<l>fatto è nocchiero e navigante Amore. –</l>
</lg>
</lg>
</div1>

<div1 type="poesia">
<head>6</head>
<argument><p rend="italic">Descrive una ninfa che spiega le chiome sopra il mare</p></argument>

<lg type="sonetto">
<lg>
<l>Avea su per lo mar, del biondo crine</l>
<l>la pescatrice mia sciolto il tesoro</l>
<l>quasi nova Fortuna, e Noto e Coro</l>
<l>preziose ne fean dolci rapine.</l>
</lg>
<lg>
<l>Ondeggiavan per l'onde in onde d'oro</l>
<l>sparse le fila rilucenti e fine;</l>
<l>et invide scorgean l'onde marine</l>
<l>più bella dea d'Amor nascer da loro.</l>
</lg>
<lg>
<l>Corsero agli ami in que' bei lacci tesi</l>
<l>guizzando i pesci amorosetti e lieti</l>
<l>d'un dolce foco in mezo l'acque accesi.</l>
</lg>
<lg>
<l>E disser prigionieri a Dori, a Teti</l>
<l>con la lingua d'Amor, ch'io solo intesi:</l>
<l>– Dolce è morir fra sì pompose reti. –</l>
</lg>
</lg>
</div1>

<div1 type="poesia">
<head>7</head>
<argument><p rend="italic">Le offre alcuni coralli</p></argument>

<lg type="sonetto">
<lg>
<l>Un bosco di coralli in que' confini</l>
<l>là dove giace il mar placido e muto</l>
<l>fu l'altr'ier, Lilla mia, da me veduto</l>
<l>mentr'io stava a raccor nicchi et echini.</l>
</lg>
<lg>
<l>Oggi v'andai soletto, e i cristallini</l>
<l>fondi tutti cercai stanco e battuto,</l>
<l>e dal profondo scoglio aspro et acuto</l>
<l>con gran forza e sudor colsi i più fini.</l>
</lg>
<lg>
<l>Duo tronchi a cento rami i' pria ne scelsi</l>
<l>per far le corna a la tua cerva, e poi</l>
<l>altre branche minori anco ne svelsi.</l>
</lg>
<lg>
<l>Qui gli serb'io: ma se da me tu vuoi</l>
<l>di coralli sì bei doni sì eccelsi,</l>
<l>dona i coralli a me de' labri tuoi.</l>
</lg>
</lg>
</div1>

<div1 type="poesia">
<head>8</head>
<argument><p rend="italic">Accenna un affanno sopragiuntogli col turbamento d'un notturno
sereno</p></argument>

<lg type="sonetto">
<lg>
<l>Tacean sotto la notte Austri e procelle,</l>
<l>pigro giacea senz'onda il mar Tirreno,</l>
<l>e lui ferian d'un tremolo baleno</l>
<l>le faci eterne a meraviglia belle.</l>
</lg>
<lg>
<l>Splendea con chiare e lucide fiammelle</l>
<l>per entro il bel tranquillo il bel sereno:</l>
<l>ond'io, ch'apria co' remi a l'acque il seno,</l>
<l>credea solcar lo ciel, gir per le stelle.</l>
</lg>
<lg>
<l>La mia leggiadra e piccioletta nave</l>
<l>quella parea che ne' celesti giri</l>
<l>più di nembo o tempesta ira non pave.</l>
</lg>
<lg>
<l>Quando da lo spirar de' miei sospiri</l>
<l>gonfia la vela, un mar profondo e grave</l>
<l>mi sommerse di pianti e di martiri.</l>
</lg>
</lg>
</div1>

<div1 type="poesia">
<head>9</head>
<argument><p rend="italic">Al pesce spada</p></argument>

<lg type="sonetto">
<lg>
<l>O terror d'ogni rete e d'ogni nassa,</l>
<l>pesce guerrier, che la lucente spada</l>
<l>vibri per l'acque, e de l'algosa strada</l>
<l>cerchi la parte più riposta e bassa:</l>
</lg>
<lg>
<l>vien con l'acuta punta e 'l cor mi passa</l>
<l>sì ch'io traffitto in mezo al mar ne cada,</l>
<l>e col corpo insepolto intorno vada</l>
<l>l'ombra errando di me dolente e lassa.</l>
</lg>
<lg>
<l>Forse, qual del Gorgon su 'l lido moro</l>
<l>fu dal sangue il corallo, e qual già tinto</l>
<l>da quel de' duo fedeli il bianco moro,</l>
</lg>
<lg>
<l>tal poscia ancor del mio vedran dipinto</l>
<l>l'azur de l'onde (e con pietà) s'io moro,</l>
<l>que' duo begli occhi, ond'io fui prima estinto.</l>
</lg>
</lg>
</div1>

<div1 type="poesia">
<head>10</head>
<argument><p rend="italic">Dona un vezzo di perle alla sua ninfa</p></argument>

<lg type="sonetto">
<lg>
<l>Quante per queste mai piagge arenose,</l>
<l>mentre del tuo rigor seco si dolse,</l>
<l>il misero Filen per gli occhi sciolse</l>
<l>stille dal cor vivaci e rugiadose,</l>
</lg>
<lg>
<l>tutte in lucide perle e preziose</l>
<l>de' tuoi begli occhi il sol ratto le volse;</l>
<l>poscia di loro Amor, che le raccolse,</l>
<l>questo monil di propria man compose.</l>
</lg>
<lg>
<l>Prendilo o Lilla in dono, e fregio intorno</l>
<l>fanne al bel collo, onde di tua bellezza</l>
<l>aggian tutt'altre ninfe invidia e scorno.</l>
</lg>
<lg>
<l>Forse n'avrai di vie maggior ricchezza,</l>
<l>se (tua mercé) fia che 'l suo pianto un giorno</l>
<l>come fu già di duol, sia di dolcezza.</l>
</lg>
</lg>
</div1>

<div1 type="poesia">
<head>11</head>
<argument><p rend="italic">Rassomiglia gli arnesi della nave a cose amorose</p></argument>

<lg type="sonetto">
<lg>
<l>Pari al mio generoso alto desio</l>
<l>non alza arbore eccelsa altera nave;</l>
<l>né ferma in mar profondo àncora grave</l>
<l>che la mia fé pareggi e l'amor mio.</l>
</lg>
<lg>
<l>Al laccio, ch'un crin vago al cor m'ordio,</l>
<l>simile attorto canape non have;</l>
<l>né gonfia le sue vele aura soave</l>
<l>sì come un fiato che spirar sent'io.</l>
</lg>
<lg>
<l>Né fender fosco ciel vide mai stella</l>
<l>cauto nocchier, che de' begli occhi, ond'ardo,</l>
<l>non sia d'assai men luminosa e bella.</l>
</lg>
<lg>
<l>Né legno a miglior via smarrito e tardo</l>
<l>rivolse indica pietra, eguale a quella,</l>
<l>ov'Amor serba il foco e spunta il dardo.</l>
</lg>
</lg>
</div1>

<div1 type="poesia">
<head>12</head>
<argument><p rend="italic">Per alcune frutta di mare che aveva donate alla sua ninfa</p></argument>

<lg type="sonetto">
<lg>
<l>Ricci pungenti, o misero Fileno,</l>
<l>a chi (sia pur il cor) doni non cura</l>
<l>recasti in dono. Un dono omai procura</l>
<l>che lei rassembri, e la contenti a pieno.</l>
</lg>
<lg>
<l>Ché, se pari al rigor ch'ella ha nel seno,</l>
<l>lor di scogli e di spine armò natura,</l>
<l>sott'aspre punte e scorza alpestra e dura</l>
<l>dolce frutto e gentil chiudono almeno.</l>
</lg>
<lg>
<l>Dono le fia più caro un'orsa, un angue;</l>
<l>ma più, s'egli averrà che tu le porte</l>
<l>un vaso o del tuo pianto o del tuo sangue.</l>
</lg>
<lg>
<l>Chi non sa ciò che sia malvagia sorte,</l>
<l>chi vago di morir vivendo langue,</l>
<l>ami costei, ch'è quant'amar la morte.</l>
</lg>
</lg>
</div1>

<div1 type="poesia">
<head>13</head>
<argument><p rend="italic">Amorosa desperazione</p></argument>

<lg type="sonetto">
<lg>
<l>Se 'n te sdegno, in me duol più sempre abonda,</l>
<l>perfida Lilla, e se tapino e scalzo</l>
<l>scorrendo i lidi ognor di balzo in balzo</l>
<l>antro non ho, ch'al tuo furor m'asconda:</l>
</lg>
<lg>
<l>deh perché, quando in su 'l mattin per l'onda</l>
<l>spiego la rete, o la sollevo et alzo,</l>
<l>nel procelloso mar non caggio e sbalzo?</l>
<l>né meco insieme il mio legnetto affonda?</l>
</lg>
<lg>
<l>Lasso, che 'n van dal mar crudele omai</l>
<l>pietade attendo; e 'l foco, ond'io sfavillo,</l>
<l>spegner ne l'acque sue non spero mai.</l>
</lg>
<lg>
<l>Ché, se la pioggia, che sì larga io stillo,</l>
<l>il perturba talor, tu tosto il fai</l>
<l>col sol degli occhi tuoi piano e tranquillo.</l>
</lg>
</lg>
</div1>

<div1 type="poesia">
<head>14</head>
<argument><p rend="italic">Scusa la sua povertà </p></argument>

<lg type="sonetto">
<lg>
<l>Tal qual mi vedi, o dispietata Lilla,</l>
<l>vil cittadin di queste grotte alpine,</l>
<l>testor di reti e lanciator d'ombrine,</l>
<l>per me si strugge la famosa Eurilla.</l>
</lg>
<lg>
<l>Per me si strugge, e sì d'Amor sfavilla</l>
<l>ch'accende di sospir l'alghe vicine,</l>
<l>e quest'onde tranquille e cristalline</l>
<l>turba col pianto, che dagli occhi stilla.</l>
</lg>
<lg>
<l>E sai pur che di lei non ha Nereo</l>
<l>figlia più degna, e (fuor che te) sì bella</l>
<l>non ne vede il Tirren, l'Adria o l'Egeo.</l>
</lg>
<lg>
<l>Ricco io non son, ma tu d'Amor rubella</l>
<l>se' tesoro del mar: di te mi feo</l>
<l>ricca la mente e 'l cor povera stella.</l>
</lg>
</lg>
</div1>

<div1 type="poesia">
<head>15</head>
<argument><p rend="italic">Chiama inessorabile la sua ninfa</p></argument>

<lg type="sonetto">
<lg>
<l>Tante non han su 'l crin falde nevose</l>
<l>ne l'algente stagion l'Alpi canute,</l>
<l>né tanti molli giunchi, alghe minute</l>
<l>fiede il Tirren su per le rive erbose,</l>
</lg>
<lg>
<l>quant'io per te d'Amor nel petto ascose</l>
<l>porto, Lilla crudel, gravi ferute,</l>
<l>né, se non da le tue, spero salute,</l>
<l>che già pria mi ferir, luci amorose.</l>
</lg>
<lg>
<l>Ma tu rigida mia, di questi lidi</l>
<l>ninfa non deggio dir, fera non voglio,</l>
<l>de' pianti del tuo misero ti ridi.</l>
</lg>
<lg>
<l>Et hai sì pari a la beltà l'orgoglio</l>
<l>che se pur, lasso, al mio pregar t'assidi,</l>
<l>vivo scoglio rassembri assiso in scoglio.</l>
</lg>
</lg>
</div1>

<div1 type="poesia">
<head>16</head>
<argument><p rend="italic">A Tritone et a Proteo</p></argument>

<lg type="sonetto">
<lg>
<l>Triton, deh s'hai pietà de' miei tormenti,</l>
<l>gonfia la tromba tua torta et adonca,</l>
<l>e 'ndietro a suon di rauca voce e tronca</l>
<l>richiama i bianchi e procellosi armenti.</l>
</lg>
<lg>
<l>Proteo e tu, che gli affreni e gli rallenti</l>
<l>e guidi fuor de la muscosa conca,</l>
<l>che riedano a la cupa ima spelonca</l>
<l>da' lor liquidi paschi omai consenti.</l>
</lg>
<lg>
<l>Tornin tranquilli i molli campi azurri,</l>
<l>sia la foce d'Eolia in tutto chiusa,</l>
<l>restin taciti i venti, e l'onde immote.</l>
</lg>
<lg>
<l>Perché dal fremer lor, da' lor sussurri</l>
<l>fatta sorda omai Lilla, empia si scusa</l>
<l>che i miei preghi, i miei pianti udir non pote.</l>
</lg>
</lg>
</div1>

<div1 type="poesia">
<head>17</head>
<argument><p rend="italic">Essagera la crudeltà della sua ninfa</p></argument>

<lg type="sonetto">
<lg>
<l>Desta dal pianger mio, già d'oro adorno</l>
<l>apre l'uscio del ciel, lascia Pone,</l>
<l>e fattasi l'Aurora al suo balcone</l>
<l>dà congedo a le stelle, annunzia il giorno.</l>
</lg>
<lg>
<l>E di me, ch'a turbar sempre ritorno</l>
<l>co' pianti e co' sospir Teti e Giunone,</l>
<l>pietosa, da l'eterna aurea magione</l>
<l>lagrime piove di cristallo intorno.</l>
</lg>
<lg>
<l>Ode Cinzia i miei stridi; e quel candore,</l>
<l>onde il suo freddo volto appar d'argento,</l>
<l>è sol di doglia e di pietà pallore.</l>
</lg>
<lg>
<l>Freme il mar, trema l'alga e geme il vento,</l>
<l>la notte stessa ha del mio stato orrore:</l>
<l>Lilla, e te sol non move il mio lamento.</l>
</lg>
</lg>
</div1>

<div1 type="poesia">
<head>18</head>
<argument><p rend="italic">Ad un mergo, che a mezza notte lo svegliava</p></argument>

<lg type="sonetto">
<lg>
<l>E tu pur (lasso) incontr'a me congiuri,</l>
<l>vago del mio penar, mergo importuno?</l>
<l>Et a me di riposo ancor digiuno</l>
<l>col canto intempestivo il sonno furi?</l>
</lg>
<lg>
<l>Ancor non ha de l'aria ai campi oscuri</l>
<l>tolto Notte il suo velo umido e bruno,</l>
<l>né da le molli piume è di Nettuno</l>
<l>sorto co' crini il sol lucidi e puri.</l>
</lg>
<lg>
<l>Questi, che credi mattutini albori,</l>
<l>son raggi de la candida sorella</l>
<l>di lui, ch'ancor riposa in grembo a Dori.</l>
</lg>
<lg>
<l>E tu sai che non vien l'alba novella</l>
<l>a fugar l'ombre et a sgombrar gli orrori,</l>
<l>se pria non spunta in mar l'alma mia stella.</l>
</lg>
</lg>
</div1>

<div1 type="poesia">
<head>19</head>
<argument><p rend="italic">Sopra un'ostrica</p></argument>

<lg type="sonetto">
<lg>
<l>Questo, che quasi un pargoletto scoglio</l>
<l>per durissima scorza aspro e sassoso,</l>
<l>Lilla, e di scaglie rigido e nodoso,</l>
<l>dal mar divello e nel mio grembo accoglio,</l>
</lg>
<lg>
<l>rassembra me, cui sol d'alto cordoglio</l>
<l>circonda un ocean torbido ondoso,</l>
<l>cui schiantar mai non valse Austro cruccioso</l>
<l>di martir grave o di feroce orgoglio.</l>
</lg>
<lg>
<l>E se, qual rozo, il tuo pensier m'aborre,</l>
<l>da quel ch'entro nascondo, esca potrai</l>
<l>a la tua ferità spesso raccorre.</l>
</lg>
<lg>
<l>Anzi pur te rassembra, a cui se mai,</l>
<l>qual famelico polpo, il cor sen corre,</l>
<l>in pena de l'ardir, morte gli dai.</l>
</lg>
</lg>
</div1>

<div1 type="poesia">
<head>20</head>
<argument><p rend="italic">Commenda il mestier della pesca</p></argument>

<lg type="sonetto">
<lg>
<l>Ch'io basso, io vile, io pescator mi sia,</l>
<l>e preso aggia dal mar rozi costumi,</l>
<l>torcer non dei per questo i dolci lumi,</l>
<l>Lilla gentil, da la bassezza mia.</l>
</lg>
<lg>
<l>Pescò pur egli il padre Glauco, e pria</l>
<l>che de l'immondo suo con cento fiumi</l>
<l>purgato fusse da' cerulei numi,</l>
<l>le scagliose del mar prede seguia.</l>
</lg>
<lg>
<l>Già non son un de' pescator mendici</l>
<l>che 'l vitto, ignudo al sol, col fil pendente</l>
<l>da la povera canna si procaccia.</l>
</lg>
<lg>
<l>Ma con lo spiedo aguzzo e col tridente</l>
<l>d'ingorde foche e d'orche e di pistrici</l>
<l>nate a la morte altrui, seguo la traccia.</l>
</lg>
</lg>
</div1>

<div1 type="poesia">
<head>21</head>
<argument><p rend="italic">Loda l'arte pescareccia e la marinaresca</p></argument>

<lg type="sonetto">
<lg>
<l>Perch'io col curvo e pargoletto legno</l>
<l>radendo vada quest'amiche rive,</l>
<l>e con le reti il cibo onde si vive</l>
<l>merchi, m'hai forse, o vaga Lilla, a sdegno.</l>
</lg>
<lg>
<l>Lasso, e chi fia che per l'ondoso regno</l>
<l>il navigio e la pesca aborra o schive,</l>
<l>s'ancor lassù (come si conta e scrive)</l>
<l>fatta la nave e 'l pesce è stella e segno?</l>
</lg>
<lg>
<l>Ma che altro che mar è il mondo tutto,</l>
<l>sempre commosso? or par che scemi, or cresca,</l>
<l>e per venti sospir, per onde ha lutto.</l>
</lg>
<lg>
<l>Amor (non ch'altri) Amor naviga e pesca:</l>
<l>ahi, che 'l mio cor nuotando entro 'l suo flutto</l>
<l>preso rimase, e tua belta fu l'esca.</l>
</lg>
</lg>
</div1>

<div1 type="poesia">
<head>22</head>
<argument><p rend="italic">Invita la sua ninfa all'ombra</p></argument>

<lg type="sonetto">
<lg>
<l>Or che l'aria e la terra arde e fiammeggia,</l>
<l>né s'ode Euro che soffi, aura che spiri,</l>
<l>et emulo del ciel, dovunque io miri,</l>
<l>saettato dal sole, il mar lampeggia;</l>
</lg>
<lg>
<l>qui, dove alta in su 'l lido elce verdeggia</l>
<l>le braccia aprendo in spaziosi giri,</l>
<l>e del suo crin ne' liquidi zaffiri</l>
<l>gli smeraldi vaghissimi vagheggia,</l>
</lg>
<lg>
<l>qui qui, Lilla, ricovra, ove l'arena</l>
<l>fresca in ogni stagion, copre e circonda</l>
<l>folta di verdi rami ombrosa scena.</l>
</lg>
<lg>
<l>Godrai qui meco inun l'acque e la sponda,</l>
<l>vedrai scherzar su per la riva amena</l>
<l>il pesce con l'augel, l'ombra con l'onda.</l>
</lg>
</lg>
</div1>

<div1 type="poesia">
<head>23</head>
<argument><p rend="italic">Loda le bellezze della sua ninfa</p></argument>

<lg type="sonetto">
<lg>
<l>In vece di canzon queste parole</l>
<l>cogliendo in cerchio le bagnate sarte</l>
<l>disse Filen, poi che spiegate e sparte</l>
<l>ebbe l'umide reti al novo sole:</l>
</lg>
<lg>
<l>– Smalti e vesta le piagge ignude e sole</l>
<l>porpora et oro in questa e 'n quella parte,</l>
<l>e i giunchi e l'alghe inculte a parte a parte</l>
<l>fioriscano di rose e di viole.</l>
</lg>
<lg>
<l>Goda felice il mar, goda e trionfi,</l>
<l>e de l'alta beltà, che sì mi piacque,</l>
<l>lieto e superbo infin al ciel si gonfi,</l>
</lg>
<lg>
<l>poiché novella in lui Venere nacque,</l>
<l>che spiegando d'Amor novi trionfi,</l>
<l>un novo paradiso ha fatto l'acque. –</l>
</lg>
</lg>
</div1>

<div1 type="poesia">
<head>24</head>
<argument><p rend="italic">Descrive un dolfino corso al canto della sua ninfa</p></argument>

<lg type="sonetto">
<lg>
<l>Mentr'oggi assisa in su le piagge erbose</l>
<l>là dove i flutti il mar di Cuma affrena</l>
<l>la tua Lilla, o Filen, la tua sirena</l>
<l>cantando inteneria l'aure amorose,</l>
</lg>
<lg>
<l>uscir de le sue tane umide algose</l>
<l>tratto dal canto, et appressar l'arena</l>
<l>pesce vid'io, che con la curva schiena</l>
<l>l'onde raddoppia a le campagne ondose.</l>
</lg>
<lg>
<l>Curvo anco ha il rostro, e 'n cento globi attorta</l>
<l>la coda inalza, e con veloce corso</l>
<l>forcuta luna in su l'estremo ei porta.</l>
</lg>
<lg>
<l>Mente a la fera Amor diede, e discorso,</l>
<l>che lascivetta de la ninfa accorta</l>
<l>baciolle il piede e le suppose il dorso.</l>
</lg>
</lg>
</div1>

<div1 type="poesia">
<head>25</head>
<argument><p rend="italic">Affetti di Gelosia</p></argument>

<lg type="sonetto">
<lg>
<l>Lilla, qualor vegg'io che 'l ciel s'avolga</l>
<l>di spessa nebbia, o fremer vento ascolto,</l>
<l>temo non Borea per quest'aria sciolto</l>
<l>novella Orizia ti rapisca e tolga.</l>
</lg>
<lg>
<l>E s'egli avien che 'l nero vel si sciolga</l>
<l>de l'atre nubi in molle nembo e folto,</l>
<l>temo allor Giove in pioggia d'oro involto</l>
<l>del tuo bel, del mio bene il fior non colga.</l>
</lg>
<lg>
<l>Se miro il carro d'or lo dio di Delo</l>
<l>chinar ver l'onde, a te là dove sei</l>
<l>temo non scenda, e non ti porti in cielo.</l>
</lg>
<lg>
<l>Temo ancor Teti stessa, o chiuso in lei</l>
<l>celeste amante; e tutto foco e gelo</l>
<l>temo gli scogli e 'l mar, non che gli dei.</l>
</lg>
</lg>
</div1>

<div1 type="poesia">
<head>26</head>
<argument><p rend="italic">A Miseno</p></argument>

<lg type="sonetto">
<lg>
<l>In questo mar, qual fulmine che piomba,</l>
<l>precipitasti, o misero Miseno</l>
<l>ch'osasti apar, sciolto a l'audacia il freno,</l>
<l>con l'araldo de l'acque enfiar la tromba.</l>
</lg>
<lg>
<l>Ma, se dal divin suon, ch'alto rimbomba,</l>
<l>vinto e morto cadesti a l'onde in seno,</l>
<l>ignudo esposto in su la riva almeno</l>
<l>donotti amica man pietosa tomba.</l>
</lg>
<lg>
<l>L'infelice Filen, cui cetra diede</l>
<l>sì dolce il ciel ch'a l'armonia ch'ei spiega</l>
<l>volontario Triton la palma cede,</l>
</lg>
<lg>
<l>cade di doglia, e la crudel ch'ei prega,</l>
<l>mentre in un mar di pianto estinto il vede,</l>
<l>del suo marmoreo cor l'urna gli nega.</l>
</lg>
</lg>
</div1>

<div1 type="poesia">
<head>27</head>
<argument><p rend="italic">Parla delle bellezze della sua ninfa e delle sue pene</p></argument>

<lg type="sonetto">
<lg>
<l>Né tante intorno a sé, dentro e di fore</l>
<l>ha la tracina ria spine nocenti,</l>
<l>quante rigide punte, aghi pungenti,</l>
<l>misero, ascose in duo begli occhi Amore.</l>
</lg>
<lg>
<l>Né tante accender sòle il pescatore</l>
<l>quando i suoi raggi il sol ne l'acqua ha spenti</l>
<l>d'odorifero pin facelle ardenti</l>
<l>quante n'ha nel bel volto, e nel mio core.</l>
</lg>
<lg>
<l>Né tante in su 'l mattin tender vid'io</l>
<l>reti, lacciuoli et ami in questi scogli,</l>
<l>quanti a me lasso un biondo crin n'ordio.</l>
</lg>
<lg>
<l>Ma tu, sola cagion de' miei cordogli,</l>
<l>Lilla, la piaga, il foco, il nodo mio,</l>
<l>ché non sani, non tempri e non disciogli?</l>
</lg>
</lg>
</div1>

<div1 type="poesia">
<head>28</head>
<argument><p rend="italic">Sdegno amoroso</p></argument>

<lg type="sonetto">
<lg>
<l>Abbia chi mai per te pianti e sospiri</l>
<l>sparge, nemico il ciel, nemico il vento;</l>
<l>e 'l piè gli avolga in cento nodi e cento</l>
<l>brancuto pesce, e giù nel fondo il tiri.</l>
</lg>
<lg>
<l>Trovi chi mai per te pene e martiri</l>
<l>soffre, turbato il più tranquillo argento;</l>
<l>e l'ossa, gioco del suo bianco armento,</l>
<l>nel tempestoso Egeo Proteo raggiri.</l>
</lg>
<lg>
<l>Sia chi ti crede mai, d'empio corsaro</l>
<l>preda, onde 'l giogo e 'l fren sostenga e morda</l>
<l>di prigion dura e di servaggio amaro.</l>
</lg>
<lg>
<l>O più che Scilla e che Cariddi ingorda,</l>
<l>orca, mostro maggior del nostro faro,</l>
<l>più che mar, più che scoglio, iniqua e sorda.</l>
</lg>
</lg>
</div1>

<div1 type="poesia">
<head>29</head>
<argument><p rend="italic">Rimprovera alla sua ninfa la rotta fede</p></argument>

<lg type="sonetto">
<lg>
<l>– Allor che fé cangiando, il core e i passi</l>
<l>fia ch'altrove rivolga, o che s'asconda</l>
<l>Lilla dal suo Filen, dura quest'onda,</l>
<l>e questo scoglio liquido vedrassi – .</l>
</lg>
<lg>
<l>Nel molle suol, là fra l'arene e i sassi,</l>
<l>che fanno a Mergellina e seggio e sponda,</l>
<l>empia così scrivesti; ond'io gioconda</l>
<l>lieto da indi in poi la vita trassi.</l>
</lg>
<lg>
<l>Comincia or dunque a liquefarti o scoglio,</l>
<l>comincia ad indurarti onda Tirrena:</l>
<l>Lilla contro Filen s'arma d'orgoglio,</l>
</lg>
<lg>
<l>Lilla è d'altrui, Filen lasciato in pena.</l>
<l>Folle chi crede (or men rammento e doglio)</l>
<l>a parole di donna, e scritte in rena.</l>
</lg>
</lg>
</div1>

<div1 type="poesia">
<head>30</head>
<argument><p rend="italic">Narra alcuni amori di pesci</p></argument>

<lg type="sonetto">
<lg>
<l>Oggi là dove il destro fianco ad Ischia</l>
<l>rode il Tirren col suo continuo picchio</l>
<l>vidi conca con conca, e nicchio e nicchio</l>
<l>baciarsi, e com'a l'un l'altro si mischia.</l>
</lg>
<lg>
<l>E la biscia del mar, che pur s'arrischia</l>
<l>venirne infin colà presso il crocicchio,</l>
<l>ove del sole al luminoso spicchio</l>
<l>la chiama l'angue innamorato, e fischia.</l>
</lg>
<lg>
<l>E vidi anco d'amor l'algente anguilla</l>
<l>arder fra l'acque; e gir di grotta in grotta</l>
<l>i lor maschi seguendo occhiate e salpe.</l>
</lg>
<lg>
<l>Né però vidi mai, perfida Lilla</l>
<l>te fatta a me cortese, e se non rotta,</l>
<l>men dura del tuo cor la rigid'Alpe.</l>
</lg>
</lg>
</div1>

<div1 type="poesia">
<head>31</head>
<argument><p rend="italic">Conta le sue amorose passioni</p></argument>

<lg type="sonetto">
<lg>
<l>Dal dì che gli occhi a' tuoi begli occhi femmi</l>
<l>aprir Amor, dond'egli il primo colpo</l>
<l>mi trasse al cor, là nel natal d'Eumolpo,</l>
<l>volgon sei verni già, se ben soviemmi:</l>
</lg>
<lg>
<l>altro mai, Lilla mia, cibo non diemmi</l>
<l>ch'affanno e pena, e quanto lui n'incolpo,</l>
<l>tanto te del mio mal dolce discolpo,</l>
<l>te, che l'arene indori e l'acque ingemmi.</l>
</lg>
<lg>
<l>Ma pria romper col gomito la selce</l>
<l>e col fiato scaldar quel freddo tufo</l>
<l>spero, che te, d'ogni mio duol ministra.</l>
</lg>
<lg>
<l>Or mi rimembra, oimè, che d'arid'elce</l>
<l>colà presso Pioppin con la sinistra</l>
<l>cornice il tutto a me predisse il gufo.</l>
</lg>
</lg>
</div1>

<div1 type="poesia">
<head>32</head>
<argument><p rend="italic">Bestemmie desperate d'un pescatore amante</p></argument>

<lg type="sonetto">
<lg>
<l>– Squarci, e lunge i miei lini Austro dal porto</l>
<l>giri, e fiacchi i miei remi irato flutto;</l>
<l>tra le Sirti il mio legno erri distrutto,</l>
<l>o sia di Scilla entro le fauci absorto.</l>
</lg>
<lg>
<l>Non sia giamai da destra stella scorto,</l>
<l>né mai mi veggia indosso abito asciutto;</l>
<l>peran le fila e i giunchi; e 'l mondo tutto</l>
<l>s'armi, e l'inferno e 'l ciel, perch'io sia morto.</l>
</lg>
<lg>
<l>Ché diletto il morir mi fora, e vanto,</l>
<l>s'ad altro non nacqu'io fra' pescatori</l>
<l>ch'a dar tributo al mar d'eterno pianto.</l>
</lg>
<lg>
<l>Viver non deggio in sì penosi amori.–</l>
<l>Così cruccioso un dì dicea Cloanto,</l>
<l>et un antro vicin rispose: – Mori –.</l>
</lg>
</lg>
</div1>

<div1 type="poesia">
<head>33</head>
<argument><p rend="italic">Racconta i suoi amorosi affanni</p></argument>

<lg type="sonetto">
<lg>
<l>Lasciai per queste a me funeste rive</l>
<l>fiume ch'argento ha l'acque et or l'arene;</l>
<l>e per te che mi sprezzi, o bella Irene,</l>
<l>di lui mille sprezzai figlie lascive.</l>
</lg>
<lg>
<l>Or il calamo e 'l laccio, onde si vive,</l>
<l>rotto, più del pescar non mi soviene;</l>
<l>e le reti e le nasse, o vote o piene,</l>
<l>nuotan disperse, e van di guardia prive.</l>
</lg>
<lg>
<l>Oggi Licon di là presso Marisco</l>
<l>– Corri (gridommi) o Palemon, che fura</l>
<l>gli ami e la preda il predator Palisco. –</l>
</lg>
<lg>
<l>I' mel soffersi, e di ciò quella cura</l>
<l>prend'io, che prende Amor, quando languisco,</l>
<l>di mitigar la mia cocente arsura.</l>
</lg>
</lg>
</div1>

<div1 type="poesia">
<head>34</head>
<argument><p rend="italic">A Venere</p></argument>

<lg type="sonetto">
<lg>
<l>– Bella madre d'Amor, cortese nume,</l>
<l>da cui pace e piacer piove a la gente,</l>
<l>tu, ch'a la face tua soave ardente</l>
<l>vuoi ch'arda un gentil cor, non si consume:</l>
</lg>
<lg>
<l>deh, s'egli è ver che fra le salse spume</l>
<l>la cuna avesti in su l'Egeo nascente,</l>
<l>e s'or, che n'apri il giorno in oriente,</l>
<l>bagni ne l'onde il tuo ceruleo lume,</l>
</lg>
<lg>
<l>perché sostieni, oimè, ch'a poco a poco</l>
<l>(e colpa sol del tuo figliuol) chi tanto</l>
<l>suole in acqua valer, si strugga in foco? –</l>
</lg>
<lg>
<l>Così su 'l mar versando un mar di pianto,</l>
<l>a la stella d'Amor languido e fioco</l>
<l>mentre l'alba apparia, dicea Cloanto.</l>
</lg>
</lg>
</div1>

<div1 type="poesia">
<head>35</head>
<argument><p rend="italic">Dimostra nella sua ninfa ugual beltà e crudeltà </p></argument>

<lg type="sonetto">
<lg>
<l>O se scherzi, o se nuoti, o se disciogli</l>
<l>a l'aura il crine e 'l canto, o Galatea;</l>
<l>se con Spio per l'arena e Panopea</l>
<l>conche, perle, coralli aduni e cogli,</l>
</lg>
<lg>
<l>tante in te grazie e tai bellezze accogli</l>
<l>che non ninfa costei, ma certo è dea</l>
<l>(i' fra me dico) e forse è Citerea</l>
<l>scesa dal terzo ciel fra questi scogli.</l>
</lg>
<lg>
<l>Ma se pur, come suoli, aspra e spietata</l>
<l>ver me ti mostri, e se da' pianti miei</l>
<l>fuggi con fronte rigida e turbata:</l>
</lg>
<lg>
<l>Venere (i' dico allor) ben è costei,</l>
<l>ma dal ciel no, dal mar superbo è nata,</l>
<l>ond'atti apprende sì crudeli e rei.</l>
</lg>
</lg>
</div1>

<div1 type="poesia">
<head>36</head>
<argument><p rend="italic">Paragona il mare alla sua ninfa</p></argument>

<lg type="sonetto">
<lg>
<l>Tu Galatea mia bella hai nel bel volto</l>
<l>l'ostro più bel che l'oceano asconda:</l>
<l>tu ne la chioma innanellata e bionda</l>
<l>l'oro più fin de l'oriente accolto.</l>
</lg>
<lg>
<l>A la bocca gentil cede di molto</l>
<l>qual più raro corallo è sotto l'onda;</l>
<l>a qual conca di perle è più feconda</l>
<l>il bel riso, il bel pianto il pregio ha tolto.</l>
</lg>
<lg>
<l>Ma come non ha il mar pompa o ricchezza</l>
<l>che 'n te non spieghi Amor, così l'orgoglio</l>
<l>del mar serbi egualmente, e la fierezza.</l>
</lg>
<lg>
<l>E perché cresca eterno il mio cordoglio,</l>
<l>celi in un mar di grazie e di bellezza</l>
<l>uno spirto di fera, un cor di scoglio.</l>
</lg>
</lg>
</div1>

<div1 type="poesia">
<head>37</head>
<argument><p rend="italic">Le dona alcuni pesci</p></argument>

<lg type="sonetto">
<lg>
<l>Questo cesto d'echini e questa sporta</l>
<l>di pesci colma, in vece di saluto,</l>
<l>or che dal mar di Baia egli è venuto,</l>
<l>Ofelte, o Cromi, il pescator ti porta.</l>
</lg>
<lg>
<l>Tu non schifar, cortese ninfa accorta,</l>
<l>del fido amante il povero tributo:</l>
<l>havvi il pesce squamoso, havvi il barbuto,</l>
<l>v'ha quel con coda d'angue aspra e ritorta.</l>
</lg>
<lg>
<l>Mira fra lor quel picciolin, che mista</l>
<l>ha di verde la spoglia, et ancor vivo</l>
<l>sparso rosseggia di purpurea lista.</l>
</lg>
<lg>
<l>Egli dal più fecondo e più lascivo</l>
<l>membro del re s'appella. Ah tu fai vista</l>
<l>ritrosa non saper nome sì schivo.</l>
</lg>
</lg>
</div1>

<div1 type="poesia">
<head>38</head>
<argument><p rend="italic">Doni d'un pescatore alla sua ninfa</p></argument>

<lg type="sonetto">
<lg>
<l>Perché 'l sostegno a' suoi desir non manche,</l>
<l>che può più, Cromi, il poverello Ofelte?</l>
<l>Da le viscere a Teti a forza svelte</l>
<l>a te sol serba le vermiglie branche.</l>
</lg>
<lg>
<l>A te le conche rugiadose e bianche,</l>
<l>a te le perle preziose e scelte,</l>
<l>or da l'indiche arene, or da le celte,</l>
<l>non ha le voglie di recar mai stanche.</l>
</lg>
<lg>
<l>Né solo i frutti e i fior d'Ischia e di Baia,</l>
<l>ma l'odorate lagrime di Mirra</l>
<l>fin d'Arabia t'adduce, e di Pancaia.</l>
</lg>
<lg>
<l>Fa sonar del tuo nome e Pindo e Cirra:</l>
<l>ma tu pur se' di sasso, ond'è che paia</l>
<l>per lui tornato il secolo di Pirra.</l>
</lg>
</lg>
</div1>

<div1 type="poesia">
<head>39</head>
<argument><p rend="italic">Narra gli effetti della bellezza amata</p></argument>

<lg type="sonetto">
<lg>
<l>Spargon d'odor più grato il lido nostro</l>
<l>qualor scendi a la pesca, o bella Nice,</l>
<l>il musco, il limo e l'alga; e la murice</l>
<l>vie più fino riveste e lucid'ostro.</l>
</lg>
<lg>
<l>Latte versa la sepia, e non inchiostro,</l>
<l>né più con Alcion duolsi Ceice;</l>
<l>la murena le spine, e la pistrice</l>
<l>depon l'orgoglio, e seco ogni altro mostro.</l>
</lg>
<lg>
<l>De' tuoi begli occhi al sol la cella opaca</l>
<l>lieta e carca d'Amor disserra, et esce</l>
<l>l'ostrica, la cochiglia e la lumaca.</l>
</lg>
<lg>
<l>Ride l'aria e la terra, a galla il pesce</l>
<l>scherza, il vento si posa, il mar si placa.</l>
<l>Sol te presente il mio dolor più cresce.</l>
</lg>
</lg>
</div1>

<div1 type="poesia">
<head>40</head>
<argument><p rend="italic">Si lamenta della durezza della sua ninfa</p></argument>

<lg type="sonetto">
<lg>
<l>Fama è tra noi, Dirce crudel, che volto</l>
<l>fu da Medusa in selce il mauro Atlante;</l>
<l>or io cangiato a' tuoi begli occhi avante</l>
<l>ho il cor in foco e 'n freddo marmo il volto.</l>
</lg>
<lg>
<l>Né scoglio è in queste piagge arido incolto</l>
<l>che di diaspro armato, o di diamante,</l>
<l>non abbia dal tuo rigido sembiante</l>
<l>de la durezza sua l'essempio tolto.</l>
</lg>
<lg>
<l>Quel corallo, che dianzi io del mar trassi</l>
<l>tenero vinchio, or qualitate e forma</l>
<l>presa da la tua mano, ecco s'impetra.</l>
</lg>
<lg>
<l>Ma qual miracol fia, qualora in sassi</l>
<l>la virtù del tu' aspetto altrui trasforma,</l>
<l>s'ancor te stessa hai trasformato in pietra?</l>
</lg>
</lg>
</div1>

<div1 type="poesia">
<head>41</head>
<argument><p rend="italic">Ragiona delle trasformazioni di Circe</p></argument>

<lg type="sonetto">
<lg>
<l>Tra questi lidi stessi e questi chiostri,</l>
<l>ove l'onde tirrene Euro scompiglia,</l>
<l>solea del Sol l'incantatrice figlia</l>
<l>trasformar già gli umani corpi in mostri.</l>
</lg>
<lg>
<l>Or tu maga d'Amor qui ne dimostri</l>
<l>opre troppo maggior di meraviglia,</l>
<l>ch'hai virtù nel bel volto e ne le ciglia</l>
<l>di mutar, come vuoi, gli animi nostri.</l>
</lg>
<lg>
<l>O pur tornasse in questo secol Circe,</l>
<l>che sparso del suo magico veneno</l>
<l>obliar mi facesse il dolor mio.</l>
</lg>
<lg>
<l>E la forma cangiassi, o bella Dirce,</l>
<l>in qualche stranio pesce, e poi fuss'io</l>
<l>di tua man preso, e ti guizzassi in seno.</l>
</lg>
</lg>
</div1>

<div1 type="poesia">
<head>42</head>
<argument><p rend="italic">Finge che Tritone seguiti Cimotoe</p></argument>

<lg type="sonetto">
<lg>
<l>Per lo Carpazio mar l'orrida faccia</l>
<l>del feroce Triton, che la seguia,</l>
<l>la ritrosa Cimotoe un dì fuggia</l>
<l>sì come fera sbigottita in caccia.</l>
</lg>
<lg>
<l>Seguiala il rozo, e con spumose braccia</l>
<l>l'acque battendo e ribattendo gia,</l>
<l>e con lubrico piè l'umida via</l>
<l>scorreva intento a l'amorosa traccia,</l>
</lg>
<lg>
<l>– Qual pro (dicendo) ov'ha più folta e piena</l>
<l>l'alga, fuggir quel dio, ch'ogni procella</l>
<l>con la torta sua tromba acqueta e frena?</l>
</lg>
<lg>
<l>Tra queste squamme, a la scagliosa ombrella</l>
<l>di questa coda, in questa curva schiena</l>
<l>vien sovente a seder la dea più bella. –</l>
</lg>
</lg>
</div1>

<div1 type="poesia">
<head>43</head>
<argument><p rend="italic">Descrive una tranquillità notturna</p></argument>

<lg type="sonetto">
<lg>
<l>Pon mente al mar, Cratone, or che 'n ciascuna</l>
<l>riva sua dorme l'onda, e tace il vento,</l>
<l>e Notte in ciel di cento gemme e cento</l>
<l>ricca spiega la vesta azurra e bruna.</l>
</lg>
<lg>
<l>Rimira, ignuda e senza nube alcuna,</l>
<l>nuotando per lo mobile elemento,</l>
<l>misto e confuso l'un con l'altro argento,</l>
<l>tra le ninfe del ciel danzar la Luna.</l>
</lg>
<lg>
<l>Ve' come van per queste piagge e quelle</l>
<l>con scintille scherzando ardenti e chiare</l>
<l>volte in pesci le stelle, i pesci in stelle.</l>
</lg>
<lg>
<l>Sì puro il vago fondo a noi traspare</l>
<l>che fra tanti dirai lampi e facelle:</l>
<l>– Ecco in ciel cristallin cangiato il mare. –</l>
</lg>
</lg>
</div1>

<div1 type="poesia">
<head>44</head>
<argument><p rend="italic">Alla sepoltura di Jacopo Sannazaro, ch'è in Mergellina presso
Napoli</p></argument>

<lg type="sonetto">
<lg>
<l>Ecco il monte, ecco il sasso, ecco lo speco,</l>
<l>che 'l pescator, che già solea nel canto</l>
<l>girsen sì presso al gran pastor di Manto,</l>
<l>presso ancor ne la tomba accoglie seco.</l>
</lg>
<lg>
<l>Or l'urna sacra adora, e spargi meco,</l>
<l>CRATON, fior da la man, dagli occhi pianto:</l>
<l>che del Tebro e de l'Arno il pregio e 'l vanto</l>
<l>in quest'antro risplende oscuro e cieco.</l>
</lg>
<lg>
<l>Pon mente come (ahi stelle avare e crude)</l>
<l>piagne pietoso il mar, l'aura sospira</l>
<l>là dove il marmo aventuroso il chiude.</l>
</lg>
<lg>
<l>Fan nido i cigni entro la dolce lira,</l>
<l>e 'ntorno al cener muto, a l'ossa ignude</l>
<l>stuol di meste sirene ancor s'aggira.</l>
</lg>
</lg>
</div1>

<div1 type="poesia">
<head>45</head>
<argument><p rend="italic">Ai corsari che costeggiavano la riviera di Taranto</p></argument>

<lg type="sonetto">
<lg>
<l>Arpie del mar, che da l'estreme sponde</l>
<l>venite a depredar le nostre arene,</l>
<l>e fosco intorno il ciel lasciate, e piene</l>
<l>di spavento e d'orror le piagge e l'onde,</l>
</lg>
<lg>
<l>lunge da queste rive alme e feconde,</l>
<l>e da queste innocenti aure serene</l>
<l>l'ali spiegate; e ne le proprie vene</l>
<l>ite a sfogar l'avare voglie immonde.</l>
</lg>
<lg>
<l>Schiera d'ingordi e spaventosi mostri</l>
<l>Proteo contro v'irriti; e 'l re de' venti</l>
<l>l'acque e i nembi congiuri a danni vostri.</l>
</lg>
<lg>
<l>Venga chi degli artigli aspri e pungenti</l>
<l>l'arme rintuzzi; et a le penne, ai rostri</l>
<l>sien le stelle nemiche e gli elementi.</l>
</lg>
</lg>
</div1>

<div1 type="poesia">
<head>46</head>
<argument><p rend="italic">Descrive il golfo di Lepanto,presso gli scogli Curzolari, dove fu
rotta l'armata del Turco</p></argument>

<lg type="sonetto">
<lg>
<l>Questo è il mar di Corinto: ecco ove l'empio</l>
<l>stuol d'oriente il gran navilio assalse;</l>
<l>qua sotto entra Acheloo ne l'acque salse,</l>
<l>là presso ha varco di Giunone il tempio.</l>
</lg>
<lg>
<l>TICO, qui fé con memorando essempio</l>
<l>il giovinetto ibero, a cui non valse</l>
<l>difesa oppor, de l'idolatre e false</l>
<l>squadre del fier Soldan mortale scempio.</l>
</lg>
<lg>
<l>Raccolto Proteo il suo ceruleo armento</l>
<l>l'alta strage predisse; e Triton poi</l>
<l>cantolla a suon d'orribil corno al vento.</l>
</lg>
<lg>
<l>Squallido e più che mai torbido a noi</l>
<l>nodrì gran tempo il liquido elemento</l>
<l>di cadaveri e sangue i mostri suoi.</l>
</lg>
</lg>
</div1>

<div1 type="poesia">
<head>47</head>
<argument><p rend="italic">Sotto i segni della vicina tempesta adombra i pericoli d'una
temuta avversità </p></argument>

<lg type="sonetto">
<lg>
<l>D'un'alta rupe, ove talor s'imbosca</l>
<l>l'accorto Ofelte un dì gridar s'udiva:</l>
<l>– Traete i legni, o pescatori, a riva,</l>
<l>che 'l sol pallido è fatto e l'aria è fosca.</l>
</lg>
<lg>
<l>Chi fia che non preveggia o non conosca</l>
<l>che la procella minacciata arriva?</l>
<l>Strider sent'io la liquefatta oliva,</l>
<l>volar vegg'io la mal presaga mosca.</l>
</lg>
<lg>
<l>Mirate là le folighe scherzare</l>
<l>sovra l'asciutto, e la scagliosa luna</l>
<l>de la schiena i delfin mostrar su 'l mare.</l>
</lg>
<lg>
<l>Par voglia già con sanguinosa e bruna</l>
<l>luce il ciel dirne, et Iri or che n'appare:</l>
<l>– Nocchier, non sia chi creda oggi a Fortuna. –</l>
</lg>
</lg>
</div1>

<div1 type="poesia">
<head>48</head>
<argument><p rend="italic">A Nettuno</p></argument>

<lg type="sonetto">
<lg>
<l>Dio, che de l'ampio in tre diviso impero</l>
<l>il gran mondo de l'acque avesti in sorte,</l>
<l>padre Nettuno, al cui scetro severo</l>
<l>tutta ubidisce la cerulea corte,</l>
</lg>
<lg>
<l>i' canterò del tuo tridente altero</l>
<l>le glorie e i pregi, e del tuo braccio forte</l>
<l>com'a una scossa sua nacque il destriero,</l>
<l>e di Troia per lui cadder le porte,</l>
</lg>
<lg>
<l>se la mia frale e combattuta barca</l>
<l>trarrai del golfo periglioso infido</l>
<l>mentr'oggi sì crudel pelago varca,</l>
</lg>
<lg>
<l>e se da scogli e Sirti a miglior nido</l>
<l>volta, e di ricche merci ornata e carca,</l>
<l>fia da la destra tua sospinta al lido.</l>
</lg>
</lg>
</div1>

<div1 type="poesia">
<head>49</head>
<argument><p rend="italic">Spera dopo il travaglio la prosperità </p></argument>

<lg type="sonetto">
<lg>
<l>Dir ben poss'io (se non m'inganna il vero,</l>
<l>se la speme o 'l veder non è fallace):</l>
<l>Riede il bel tempo, e la tempesta ha pace,</l>
<l>e già cessa del mar l'orgoglio altero.</l>
</lg>
<lg>
<l>Sorga meco omai lieto ogni nocchiero</l>
<l>la santa a salutar mirabil face</l>
<l>del vicino seren nunzia verace,</l>
<l>ond'io morte non temo, e porto spero.</l>
</lg>
<lg>
<l>Eccola in su l'antenna; ecco la proda</l>
<l>precorre un'aurea imago; ecco un delfino,</l>
<l>che fende il mar con l'argentata coda.</l>
</lg>
<lg>
<l>Glauco vegg'io, ch'a l'impeto marino</l>
<l>sottrae le vele, e di sua man le snoda:</l>
<l>destri presagi al mio sdruscito pino.</l>
</lg>
</lg>
</div1>

<div1 type="poesia">
<head>50</head>
<argument><p rend="italic">Accenna con l'allegoria d'una procella un suo fortunevole
avvenimento</p></argument>

<lg type="sonetto">
<lg>
<l>Fuggiam, legno infelice, ecco Aquilone</l>
<l>di novo il bel seren cangia in oscuro;</l>
<l>già ne minaccia col piovoso Arturo</l>
<l>di nembi armato il gelido Orione.</l>
</lg>
<lg>
<l>Ma non veggia i' più mai lieta stagione,</l>
<l>chiaro ciel, piano mar, porto securo:</l>
<l>pria morto mi vedrai, qual Palinuro</l>
<l>cader, ch'abbandonar remo o timone.</l>
</lg>
<lg>
<l>Tuoni Giove, se sa; Fortuna, a scherno</l>
<l>il tuo furor, la tua turbata fronte</l>
<l>prendo, né tem'io più tempesta o verno.</l>
</lg>
<lg>
<l>Forse con miglior sorte ir con Caronte</l>
<l>spero (se giusta legge è ne l'Inferno)</l>
<l>l'onde a solcar di Stige e d'Acheronte.</l>

</lg>
</lg>
</div1>
</body>
</text>
</TEI.2>
