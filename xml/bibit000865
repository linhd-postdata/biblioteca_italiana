<?xml version="1.0" encoding="UTF-8"?>
<!DOCTYPE TEI.2 SYSTEM "http://backend.bibliotecaitaliana.it/DTD/bibit.dtd">
<TEI.2>
<teiHeader>
  <fileDesc>
    <titleStmt>
      <title>Odi e Inni</title>
      <author>Giovanni Pascoli</author>
    </titleStmt>
    <extent>206 Kb in UTF-8</extent>
    <publicationStmt>
      <publisher>Biblioteca Italiana</publisher>
      <pubPlace>Roma</pubPlace>
      <date>2004</date>
      <idno>bibit000865</idno>
      <availability>
        <p>Questa risorsa digitale è liberamente accessibile per uso
              personale o scientifico. Ogni uso commerciale è vietato</p>
      </availability>
    </publicationStmt>
    <seriesStmt>
      <title>Collezione BibIt</title>
    </seriesStmt>
    <sourceDesc>
      <bibl>
        <title>Poesie</title>
        <title type="part">Nuovi poemetti ; Canti di Castelvecchio ; Odi e inni</title>
        <author>Pascoli, Giovanni</author>
        <editor id="ed">Vicinelli, Augusto</editor>
        <publisher>Mondadori</publisher>
        <pubPlace>Milano</pubPlace>
        <date>1997</date>
      </bibl>
    </sourceDesc>
  </fileDesc>
  <encodingDesc>
                  <samplingDecl>
                    <p>Tutti i materiali paratestuali della fonte cartacea non riconducibili alla
                      responsabilità dell'autore dell'opera sono stati soppressi nella versione
                      digitale</p>
                  </samplingDecl>
                  <editorialDecl>
                    <correction method="silent" status="medium">
                      <p>Livello medio: controllo a video con collazione con edizione di
                      riferimento</p>
                    </correction>
                    <quotation form="data" marks="all">
                      <p>I simboli di citazione e di discorso diretto presenti sulla fonte cartacea
                        sono stati rappresentati sulla versione digitale</p>
                    </quotation>
                    <hyphenation eol="none">
                      <p>I trattini di sillabazione a fine riga sono stati soppressi e le parole
                        ricomposte</p>
                    </hyphenation>
                  </editorialDecl>
    <classDecl><taxonomy id="CGB"><bibl>Classificazione generi BibIt</bibl></taxonomy></classDecl></encodingDesc>
  <profileDesc>
    <creation>
      <date>900</date>
    </creation>
    <langUsage><language id="ita">Italiano</language><language id="lat">Latino</language></langUsage>
    <textClass>
      <keywords scheme="CGB">
        <term>Poesia</term>
      </keywords>
    </textClass>
  </profileDesc>
  <revisionDesc>
    <change>
      <date>Data sconosciuta anteriore al 2000</date>
      <respStmt>
        <name>LIZ</name>
      </respStmt>
      <item>Correzione linguistica</item>
    </change>
    <change>
      <date>Data sconosciuta anteriore al 2000</date>
      <respStmt>
        <name>LIZ</name>
      </respStmt>
      <item>Correzione linguistica</item>
    </change>
    <change>
      <date>2003-02-10T00:00:00.000+02:00</date>
      <respStmt>
        <name>Marta Zanazzi</name>
        <name>BIBIT</name>
      </respStmt>
      <item>Codifica XML - Codifica manuale</item>
    </change>
    <change>
      <date>2004-07-15T00:00:00.000+02:00</date>
      <respStmt>
        <name>Carla Deiana</name>
        <name>BIBIT</name>
      </respStmt>
      <item>Validazione</item>
    </change>
  </revisionDesc>
</teiHeader>

<text>
<front>
<epigraph>
<p><hi rend="sc">CANAMUS</hi></p>
<ab type="dedica"><hi rend="sc">ALLA GIOVINE ITALIA</hi></ab></epigraph>
</front>
<body>
<div1 type="pref">
<head rend="italic">PREFAZIONE</head>
<p rend="italic"><hi rend="sc">PER</hi> voi io canto, o giovinetti e fanciulle: solo per voi. Quali altri seguirebbero, con l'agevole docilità che la poesia richiede, il poeta, sì quando narra la comunione che passa per il viotterello, sì quando descrive Achille e il suo cavallo che si parlano negli occhi? Gli uni si sentono offesi dalle preterie cristiane, gli altri si mostrano uggiti dalle favole pagane. "Altri tempi!" dicono gli uni e gli altri. E mi par di vedere i sogghigni sopra la <hi rend="tondo">Porta santa</hi>, e ho ancora nell'orecchio gli anatemi a proposito del <hi rend="tondo">Pope</hi>. E quelli che, leggendo l'inno al puro di sangue figlio dell'eroe, avessero approvato il sognatore della pace, trovandosi poi avanti l'inno alle batterie siciliane ruggirebbero contro il cantore della guerra. E chi si commuove per il re che muore in piedi, non vuole poi sentir parlare di carcere che si schiuda e di catene che si sciolgano: e chi accoglie nel cuore il giuramento dei redivivi nelle parole di Mazzini, respinge e aborre il pane di farro guadagnato dal duca degli Abruzzi. E a cui dispiacque una poesia, una strofa, una parola del libro, tornerà con animo mutato sul tanto che forse gli era piaciuto e che non gli piacerà più. E così dunque dovranno far tutti, e tutti così faranno.</p>
<p rend="italic">Voi, no. A voi può piacere nel tempo stesso la slitta dei cani che va piccola e nera sulla neve, e il pope trasfigurato che passa il fiume vermiglio; voi potete ugualmente amare le brevichiomate vergini che danno i tre baci della risurrezione ai loro uccisori, e il vecchierello schiavo di Dio che mura le pietre secolari.</p>
<p rend="italic">Nessuno è, spero, intorno a voi e in voi che v'imponga una scelta, di suo gusto, tra le tante cose che voi sentite belle e buone. E così, per ora e, come vi auguro, per sempre, voi potete godere la poesia della vita, perché avete la libertà.</p>
<p rend="italic">Non io godo ora, o giovinetti e fanciulle, nel dar fuori questo libro, sebbene nel farlo a parte a parte anch'io godessi! Ora, no. Quei tali che ho detto, e che non pretendo mi leggano, sogliono chiedere, non, Chi sei? ma, Che cosa sei? cioè, di qual parte? - Di nessuna: <foreign lang="lat" rend="tondo">homo sum</foreign>. - Eppure ci sono certe fatali divisioni per le quali un uomo non può trovarsi di qua e di là, senza essere uomo o doppio o mezzo... Per esempio, sei per la fede o per la scienza? Sei, nel gran conflitto economico, col lavoro o col capitale? - Non tengo da quelli che siffatta divisione ammettono come fatale e naturale: tanto posso rispondere.</p>
<p rend="italic">La fede? Ve la chiedono come una cosetta da nulla che a negarla si sia degni del fuoco, che si usava un tempo, o della riprovazione, del ribrezzo, dello schifo universale, come si usa anche adesso. Si appagano che milioni e milioni e milioni di sordomuti intellettuali dicano "Noi crediamo tutto" senza nemmeno udire un articolo di questo tutto; simili al bonomo che si fida, e non vuol vedere la distinta, e paga senz'altro. Godono di tener sotto chiave, come la collana della Teda, il credo dei loro parrocchiani, che lo ritireranno il giorno del giudizio, e ora non lo vedono più: i loro parrocchiani, che essi dicono semplici di cuore e poveri in ispirito. Eh! via! no. L'intelletto deve intervenire in questa virtù che di tutte è la più difficile, sì che i teologi non la concepiscono se non come grazia; deve essere presente di continuo, l'intelletto, se ha da sottomettersi ed assentire. Ora si può fare della fede un segnacolo in vessillo, e si può dire alle genti, che seguano quella bandiera ciecamente, senza chiedere che cosa ella rappresenti? Non si può. L'intelletto non si deve riporre, quando si tratta di fede, come si fa riporre, quando si tratta di milizia e di battaglia.</p>
<p rend="italic">A dire il vero il più di quelli che seguono quella bandiera, sono più lontani dalla fede che quella bandiera vuol significare, che il più di quelli che si dinegano a seguirla; perché questi hanno vivo nello spirito l'elemento essenziale della fede, cioè l'atto della ragione. Non è impossibile, non è improbabile, non è insolito, che questi, dubitando e indagando, provando e riprovando, arrivino al punto estremo, in cui l'anima offra all'infinito mistero le sue vane ansie, e creda. Ora qual divisione è codesta che si crea nel genere umano, di uomini da una parte, che rispondendo Sì, mostrano di essere per il No, e di uomini dall'altra, la cui negazione può, anzi deve, essere il primo articolo del credo?</p>
<p rend="italic">La lotta? C'è sempre stata la lotta tra chi lavora e chi gode il frutto del lavoro altrui. La storia sembra anzi essere mossa dalla aspirazione di star bene in chi sta male, e di star meglio in chi sta bene. Sembra, non è; o meglio, non è mossa da quella sola energia. Oltre gli uomini occupati continuamente nella rissa della esistenza, vi sono quelli che vi si mettono in mezzo per sedarla. Oltre gli uomini ossessi dal dèmone della cupidigia e della rivalità, vi sono quelli che vogliono gettare dal cuore ogni acre fermento di contesa. Oltre gli uomini che non aspirano se non a star bene o meglio, vi sono quelli che non anelano se non a far bene, a fare, ogni giorno, ogni secolo, ogni millennio, meglio. Sono questi i veri uomini; di questi si compone la vera umanità, sempre, vogliam credere, progrediente nel dissomigliare alle bestie. Or bene, questi con le parole e più coi fatti e, sopra tutto, con l'esempio, hanno sempre cercato di disarmare i rapaci e di aiutare gli oppressi; e sono dunque nella lotta, ma non della lotta. Sono pacieri, non guerrieri. Essi non hanno altro fine, o almeno, quando anche sembri il fine sia diverso o non ne sia alcuno, non ottengono altro effetto, che di promuovere l'umanità del genere umano. Di questi bisogna essere: contro, cioè, la divisione, non o di qua o di là.</p>
<p rend="italic">Ma tristo a chi professa, non dico che adempisca, i principii che io dico! Credereste voi che sia bella la sorte di chi è terzo in una rissa, o sia mezzo tra due eserciti schierati in battaglia? Vedete il caso mio: quelli di cui ho cantata la comunione, mi scomunicano; quelli per cui ho gridato <hi rend="tondo">Pace!</hi> mi chiamano chierico. Ebbene? dicevo a principio, <foreign lang="lat" rend="tondo">Homo sum</foreign>, con le parole d'un pagano: dirò in fine, con le parole del vangelo, <foreign lang="lat" rend="tondo">Ecce homo!</foreign> Lo so, lo so, questo è il modo, non di piacere a tutti, ma di non piacere a nessuno!</p>
<p rend="italic">A nessuno? A voi, sì : a voi, giovinetti e fanciulle, a voi, che, di qualunque età siate, o serbate o ricuperate la santa giovinezza, la cara libertà dell'anima!</p>
<p rend="italic">E come vorrei che le mie poesie, oltre che fatte per voi, fossero anche degne di voi! E quante più di numero vorrei che fossero! Io sento di non avervi ancor detto nulla di ciò che avevo per i vostri cuori. E temo di andarmene, volgendomi disperatamente addietro per dirvi ciò che non dissi, e che è, sempre e ancora, il tutto. Bisogna affrettarsi, ora. Gli anni non vengono, ora: vanno.</p>
<p rend="italic">Pochi giorni sono, io, ritornato in questa mia buona madre Bologna, mi trovai d'un subito così ingrossate e moltipllcate nel pensiero le difficoltà d'un assunto, il quale tuttavia io non avevo accettato se non a molto mal in cuore, così d'un tratto impoverite e annichilite le mie attitudini, che invilii tutto e quasi disperai. Mezzo secolo di mia vita era da pochi giorni trascorso; e che cosa avevo fatto sino allora di veramente buono e durevole? E in quelli anni, ormai così pochi, che forse mi avanzavano, necessariamente meno vivi e vitali, che cosa di meglio e di più avrei potuto fare? Tristo e nero, or preceduto e or seguito da un mio fido compagno, un mattino io presi per un'erta solitaria, poco lontano da casa mia. Guardavo i ciottoli. Di lì a poco alzai gli occhi: una grande croce di sasso era avanti a me.</p>
<p rend="italic">E io mi fermai a quella croce che è il grande segnacolo dell'umanità; dell'umanità che tale è in quanto rinunzia, in parte o in tutto, a dà che par la legge di tutte le esistenze; alla lotta, vale a dire, per sé. Mi fermai, e mi volsi. La grande città si stendeva ai piedi di quella croce, e cominciava a due passi di lì; eppure pareva tutta quanta lontana: come se io la vedessi in sogno. Non la vedeva tutta, ma quanto vedeva, era essa, sì che pareva infinita. Una leggiera nebbia ondeggiava su lei, e s'indorava un poco al pallido sole invernale. Si distinguevano le grandi masse dei templi e le alte torri: proprio in faccia a me il sottile stelo dell'Asinella feriva di tra la nebbietta l'aria turchina. Qua e là un fioco e dolce suon di campane pareva la voce della poesia sull'immobilità della storia.</p>
<p rend="italic">E la mia vecchia Bologna mi parlò al cuore e mi parve che dicesse: "Non vedi ? Sono Bologna. Non ricordi? La tua giovinezza è qui. La tua povera giovinezza che tu non vivesti, io te l'ho serbata. È qui. Ce n'è un po' da per tutto, nelle vie e nelle piazze, nelle case e nelle chiese, nella vecchia Università, persino a San Giovanni in monte. È qui. Hai fatto bene a venire a riprendere ciò che lasciasti. Coraggio! ".</p>
<p rend="italic">Oh ! fosse vero, o giovinetti e fanciulle, che io potessi ritrovare le cose perdute! A voi io le renderei; e sarei felice io, del dono più a voi conveniente, che potessi farvi ancora!</p>
<closer>
<dateline>Bologna, 21 febbraio del 1906.</dateline>
</closer>
</div1>
<div1 type="pref">
<head rend="italic">AVVERTENZA</head>

<p rend="italic">Questa terza edizione si accresce di ciò che l'autore stesso aveva destinato a questo volume; ossia delle odi: <title>I crisantemi, A Gaspare Finali, A riposo, Alla cometa di Halley, Ad una rócca, Chavez</title> e <title>Abba</title>, e dell' <title>Inno a Dante degli emigrati italiani</title>. Ora questi otto lavori sono definitivamente a posto qui, e l'edizione non subirà in seguito altri mutamenti.</p>
<closer>
<dateline>Bologna, maggio del 1913.</dateline>
<signed>M. P.</signed>
</closer></div1>
<div1 type="sezione">
<head rend="italic">ODI</head>
<div2 type="poesia">
<head>LA PICCOZZA</head>
<lg type="ode">
<lg>
<l>Da me!... Non quando m'avviai trepido</l>
<l>c'era una madre che nel mio zaino</l>
<l>ponesse due pani</l>
<l>per il solitario domani.</l></lg>
<lg>
<l>Per me non c'era bacio né lagrima,</l>
<l>né caro capo chino su l'omero</l>
<l>a lungo, né voce</l>
<l>pregante, né segno di croce.</l></lg>
<lg>
<l>Non c'eri! E niuno vide che lacero</l>
<l>fuggivo gli occhi prossimi, subito,</l>
<l>o madre, accorato</l>
<l>che niuno m'avesse guardato.</l></lg>
<lg>
<l>Da me, da solo, solo e famelico,</l>
<l>per l'erta mossi rompendo ai triboli</l>
<l>i piedi e la mano,</l>
<l>piangendo, sì, forse, ma piano:</l></lg>
<lg>
<l>piangendo quando copriva il turbine</l>
<l>con il suo pianto grande il mio piccolo,</l>
<l>e quando il mio lutto</l>
<l>spariva nell'ombra del Tutto.</l></lg>
<lg>
<l>Ascesi senza mano che valida</l>
<l>mi sorreggesse, né orme ch'abili</l>
<l>io nuovo seguissi</l>
<l>su l'orlo d'esanimi abissi.</l></lg>
<lg>
<l>Ascesi il monte senza lo strepito</l>
<l>delle compagne grida. Silenzio.</l>
<l>Ne' cupi sconforti</l>
<l>non voce, che voci di morti.</l></lg>
<lg>
<l>Da me, da solo, solo con l'anima,</l>
<l>con la piccozza d'acciar ceruleo,</l>
<l>su lento, su anelo,</l>
<l>su sempre; spezzandoti, o gelo!</l></lg>
<lg>
<l>E salgo ancora, da me, facendomi</l>
<l>da me la scala, tacito, assiduo;</l>
<l>nel gelo che spezzo,</l>
<l>scavandomi il fine ed il mezzo.</l></lg>
<lg>
<l>Salgo; e non salgo, no, per discendere,</l>
<l>per udir crosci di mani, simili</l>
<l>a ghiaia che frangano,</l>
<l>io, io, che sentii la valanga;</l></lg>
<lg>
<l>ma per restare là dov'è ottimo</l>
<l>restar, sul puro limpido culmine,</l>
<l>o uomini; in alto,</l>
<l>pur umile: è il monte ch'è alto;</l></lg>
<lg>
<l>ma per restare solo con l'aquile,</l>
<l>ma per morire dove me placido</l>
<l>immerso nell'alga</l>
<l>vermiglia ritrovi chi salga:</l></lg>
<lg>
<l>e a me lo guidi, con baglior subito,</l>
<l>la mia piccozza d'acciar ceruleo,</l>
<l>che, al suolo a me scorsa,</l>
<l>riflette le stelle dell'Orsa.</l></lg>
</lg>
</div2>
<div2 type="poesia">
<head>LA LODOLA</head>
<lg type="ode">
<lg>
<l>Vidi sovente in mio cammin le rote</l>
<l>nere del falco meditante il salto</l>
<l>a piombo; e un'eco pure udii di note</l>
<l>lievi, più in alto.</l></lg>
<lg>
<l>Nell'alto, dove sia libero e solo,</l>
<l>getti non vista dalla via ch'io calco,</l>
<l>lodola, il canto; ben più su d'un volo</l>
<l>nero di falco.</l></lg>
<lg>
<l>In mio cammino nubi pesar grevi</l>
<l>sentii come su corpo morto velo</l>
<l>funebre; e un'eco pur udii di lievi</l>
<l>note, più in cielo.</l></lg>
<lg>
<l>Nel cielo, dove sia solo e sincero,</l>
<l>il canto inalzi, ove non è chi rubi,</l>
<l>lodola, il sole; ben più su d'un nero</l>
<l>volo di nubi.</l></lg>
<lg>
<l>Un inno sempre, un inno, nel cammino</l>
<l>della mia vita, puro agile e forte,</l>
<l>sopra il dolore, più su del destino,</l>
<l>oltre la morte!</l></lg>
</lg>
</div2>
<div2 type="poesia">
<head>A UNA MORTA</head>
<lg type="ode">
<lg>
<l>O tu che sei tra i vivi</l>
<l>solo perché ti penso;</l>
<l>come se odor d'incenso</l>
<l>fosse il pino che fu;</l></lg>
<lg>
<l>ma con me vivi, vivi</l>
<l>tu pure un po': tremando</l>
<l>l'attimo io vedo, quando</l>
<l>non ti peserò più!</l></lg>
<lg>
<l>Resta di me, pensiero!</l>
<l>Ch'io creda, o Dio! Tuoi servi,</l>
<l>Morte, sian vene e nervi;</l>
<l>pensiero, anima, no.</l></lg>
<lg>
<l>Ch'io resti col pensiero,</l>
<l>che non si estingua mai!</l>
<l>E sempre in me sarai,</l>
<l>in te sempre sarò.</l></lg>
<lg>
<l>Ma... Oh! l'eterna doglia</l>
<l>del mio pensiero sperso,</l>
<l>quando nell'Universo</l>
<l>cerchi ciò che non v'è!</l></lg>
<lg>
<l>quando le braccia voglia</l>
<l>per ricondurti al seno!</l>
<l>la bocca! gli occhi! almeno</l>
<l>perch'io pianga su te!</l></lg>
</lg>
</div2>
<div2 type="poesia">
<head>L'ULTIMO FRUTTO</head>
<lg type="ode">
<lg>
<l>Io t'amo, o tarda bacca selvatica,</l>
<l>che non maturi se non nell'intima</l>
<l>cucina, pendendo in corimbi</l>
<l>più su delle dita dei bimbi.</l></lg>
<lg>
<l>Te il più ritroso porta tra gli alberi</l>
<l>familiari, ed ultima, e piccola</l>
<l>ma cara, il villano ti coglie</l>
<l>pensoso al cader delle foglie;</l></lg>
<lg>
<l>e tu, mentre urlano aspre le raffiche,</l>
<l>ricordi ai bimbi chiusi che ronzano</l>
<l>per casa come api nel bugno,</l>
<l>le rosse ciliegie di giugno.</l></lg>
<lg>
<l>Rosea ma lazza come la vergine</l>
<l>che sul materno palpito s'educa,</l>
<l>tu ami la casa tranquilla,</l>
<l>tu ami il camino che brilla.</l></lg>
<lg>
<l>Maturi lenta come la vergine,</l>
<l>che un dì qualcuno stacca dai rosei</l>
<l>fratelli; e poi liba con lieto</l>
<l>stupore un suo miele segreto.</l></lg>
</lg>
</div2>
<div2 type="poesia">
<head>IL SEPOLCRO</head>
<lg type="ode">
<lg>
<l>Lasciate il sepolcro alla carie</l>
<l>che roda anche il nome a chi giace;</l>
<l>velato da parietarie</l>
<l>non resti che... <hi rend="sc">PACE</hi>...</l></lg>
<lg>
<l>S'attorcano insieme i vilucchi,</l>
<l>si strascichi il rovo e la vite</l>
<l>salvatica; e il vento v'ammucchi</l>
<l>le foglie marcite.</l></lg>
<lg>
<l>Un giorno verrà... Ma quel giorno</l>
<l>che strazi di fiori! che strappi</l>
<l>di ricci! che sperpero intorno</l>
<l>di candidi pappi!</l></lg>
<lg>
<l>Lasciate quell'edera! Ha i capi</l>
<l>fioriti. Fiorisce, fedele,</l>
<l>d'ottobre, e vi vengono l'api</l>
<l>per l'ultimo miele.</l></lg>
<lg>
<l>Che resti sospesa ai due bracci</l>
<l>di sasso muffito! Oh! non nuoce!</l>
<l>Lasciate che ancora l'abbracci</l>
<l>la vecchia mia croce!</l></lg>
</lg>
</div2>
<div2 type="poesia">
<head>IL VECCHIO</head>
<lg type="ode">
<lg>
<l>Che fa quel vecchio in cima al colle</l>
<l>tra i raggi dell'aurora?</l>
<l>che s'inginocchia su le zolle,</l>
<l>come uomo pio che adora?</l></lg>
<lg>
<l>Vanno per l'aria celestina</l>
<l>due nuvolette sole,</l>
<l>sul bianco vecchio che si china</l>
<l>venerabondo al sole.</l></lg>
<lg>
<l>La brezza in mano a lui tremare</l>
<l>fa un lungo esile stelo.</l>
<l>La terra è come un grande altare</l>
<l>donde egli l'offre al cielo.</l></lg>
<lg>
<l>E tutto già da monte a valle,</l>
<l>come se un tempio fosse,</l>
<l>risplende... Ma son foglie gialle,</l>
<l>ma son pampane rosse.</l></lg>
<lg>
<l>E quei due cirri in un sorriso</l>
<l>vanno lassù coi lembi</l>
<l>di rosa e d'oro... Ma l'avviso</l>
<l>sono di pioggie e nembi.</l></lg>
<lg>
<l>E il vecchio porge al sole eterno</l>
<l>l'esile vetta mossa</l>
<l>dal vento... Ma già presso è il verno,</l>
<l>è avanti lui la fossa.</l></lg>
<lg>
<l>La fossa è avanti lui... Ma esso</l>
<l>vi pianta un arbuscello;</l>
<l>e il lungo verno ch'è già presso,</l>
<l>lo inaffierà bel bello;</l></lg>
<lg>
<l>e il vento ch'ora lieve lieve</l>
<l>lo fa tremare, un giorno</l>
<l>gli sputerà contro la neve,</l>
<l>gli ruggirà d'intorno,</l></lg>
<lg>
<l>in vano! e il vecchio, tra qualche anno,</l>
<l>niuno dirà, Lo vidi:</l>
<l>il suo grande albero vedranno</l>
<l>che sarà tutto nidi.</l></lg>
</lg>
</div2>
<div2 type="poesia">
<head>L'AURORA BOREALE</head>
<lg type="ode">
<lg>
<l>Ai miei primi anni... infermo ero e lontano</l>
<l>da tombe amate... udivo dei compagni</l>
<l>il suon del sonno, uguale e piano,</l>
<l>sommosso da improvvisi lagni;</l></lg>
<lg>
<l>e, solo, e come chi non sa se giunga</l>
<l>mai, traversava con il mio martirio</l>
<l>io tutta l'oscurità, lunga,</l>
<l>con, sopra, il fisso occhio di Sirio.</l></lg>
<lg>
<l>E nella notte giovinetto insonne</l>
<l>vidi la luce postuma, lo spettro</l>
<l>dell'alba: tremole colonne</l>
<l>d'opale, ondanti archi d'elettro.</l></lg>
<lg>
<l>E sotto i flessili archi e tra le frante</l>
<l>colonne vidi rampollare il flutto</l>
<l>d'un'ampia chiarità, cangiante</l>
<l>al palpitare del gran Tutto.</l></lg>
<lg>
<l>Ti vidi, o giorno che dalla grande Orsa</l>
<l>inopinato esci nel cielo, e trovi</l>
<l>le costellazioni in corsa</l>
<l>dirette a firmamenti nuovi!</l></lg>
<lg>
<l>Ti vidi, o giorno che su l'infinita</l>
<l>via delle nebulose ultime e sole</l>
<l>appari. M'apparisti, o vita</l>
<l>che splendi quando è morto il sole.</l></lg>
<lg>
<l>Un alito era, solo, per il miro</l>
<l>gurge, di luce; un alito disperso</l>
<l>da un solo tacito respiro</l>
<l>e che velava l'universo:</l></lg>
<lg>
<l>come se fosse, là, per un istante,</l>
<l>immobile sul sonno e su l'oblio</l>
<l>di tutti, nella sua raggiante</l>
<l>incomprensibilità, Dio!</l></lg>
</lg>
</div2>
<div2 type="poesia">
<head>IL CANE NOTTURNO</head>
<lg type="ode">
<lg>
<l>Nell'alta notte sento tra i queruli</l>
<l>trilli di grilli, sento tra il murmure</l>
<l>piovoso del Serchio che in piena</l>
<l>trascorre nell'ombra serena,</l></lg>
<lg>
<l>là nell'oscura valle dov'errano</l>
<l>sole, da niuno viste, le lucciole,</l>
<l>sonare da fratte lontane</l>
<l>velato il latrato d'un cane.</l></lg>
<lg>
<l>Chi là, passando tardo per tacite</l>
<l>strade, fra nere siepi di bussolo,</l>
<l>con l'eco dei passi, in un'aia</l>
<l>destava quel cane, che abbaia?</l></lg>
<lg>
<l>Parte? ritorna? Lagrima? dubita?</l>
<l>ha in cuor parole chiuse che battono</l>
<l>col suono d'alterno oriuolo?</l>
<l>ha un'ombra, ch'è sola con solo.</l></lg>
<lg>
<l>Va! Va! gli dice la voce vigile</l>
<l>sonando irosa di tra le tenebre.</l>
<l>Traspare dagli alberi folti</l>
<l>la casa, che sembra che ascolti...</l></lg>
<lg>
<l>come tra il sonno, chiuse le palpebre</l>
<l>sue grandi... L'uomo dorme, ed un memore</l>
<l>suo braccio, sul letto di foglie,</l>
<l>sta presso la florida moglie.</l></lg>
<lg>
<l>E dorme nella zana di vetrici</l>
<l>la bimba, e gli altri piccoli dormono.</l>
<l>S'inseguono al buio con ali</l>
<l>di mosche i lor aliti uguali.</l></lg>
<lg>
<l>Uguali uguali, passano tornano</l>
<l>con ronzìo lieve, dentro le tenebre</l>
<l>cercandosi: e l'anime ancora,</l>
<l>si cercano, sino all'aurora,</l></lg>
<lg>
<l>per le ignorate lunghe viottole</l>
<l>del sonno; e al fine si ricongiungono;</l>
<l>e scoppia sul fare del giorno</l>
<l>l'allegro vocìo del ritorno.</l></lg>
</lg>
</div2>
<div2 type="poesia">
<head>LA CUTRETTOLA</head>
<lg type="ode">
<lg>
<l>Sii maledetto, lugubre bombito,</l>
<l>sparo che i colli franto iterarono,</l>
<l>urtata via via</l>
<l>la loro autunnale agonia;</l></lg>
<lg>
<l>scoppio donde ora resta una nuvola</l>
<l>grigia che pigra fuma nel vitreo</l>
<l>serale silenzio,</l>
<l>tra i salci colore d'assenzio!</l></lg>
<lg>
<l>C'era, de' doppi per la Vigilia</l>
<l>de' Morti, un vago pendulo palpito</l>
<l>appena: sol oggi</l>
<l>vedevo i castagni già roggi:</l></lg>
<lg>
<l>quando quel tuono per sempre il gracile</l>
<l>bisbiglio ruppe d'una cutrettola</l>
<l>oh! scesa nel piano</l>
<l>per questa sementa del grano.</l></lg>
<lg>
<l>Parea dicesse: - L'uomo, che semina,</l>
<l>io l'amo. Buono, con un suo vomere,</l>
<l>egli apre le zolle</l>
<l>scoprendo l'anelide molle.</l></lg>
<lg>
<l>Non sementina forse è quest'umida</l>
<l>giornata? Or ora goccie di nebbia</l>
<l>piovevano mute</l>
<l>su l'aride foglie cadute.</l></lg>
<lg>
<l>Ma non un muglio s'ode a cui correre</l>
<l>possa io sui toffi con tremiti agili</l>
<l>e balli, nel solco</l>
<l>che segue alle spalle il bifolco.</l></lg>
<lg>
<l>O dove è il curvo bifolco? Trepida</l>
<l>schiere ho vedute muovere squallide</l>
<l>in umile cappa</l>
<l>al luogo ov'è un solo che zappa.</l></lg>
<lg>
<l>Zappa, non ara; zappa e non semina;</l>
<l>talor con uno, pallido pallido</l>
<l>e tacito, appresso;</l>
<l>nell'ombra d'un lungo cipresso...</l></lg>
<lg>
<l>L'uomo è men lieto della cutrettola:</l>
<l>pensano e vanno, pensano e piangono;</l>
<l>ed oggi più. Certo</l>
<l>n'è causa quel campo deserto.</l></lg>
<lg>
<l>Oh! là tra i tanti fiori che odorano,</l>
<l>c'è il serpe. Io voglio domani al lugubre</l>
<l>umano aratore,</l>
<l>seguendone il solco "Fa cuore!"</l></lg>
<lg>
<l>vuo' dirgli: "è tanto dolce il tuo vivere,</l>
<l>che con la stessa marra a te semini</l>
<l>il grano, ed amico</l>
<l>tu scopri ad un altro il lombrico!..." -</l></lg>
</lg>
</div2>
<div2 type="poesia">
<head>L'ISOLA DEI POETI</head>
<lg type="ode">
<lg>
<l>Il treno andava. Gli occhi a me la brezza</l>
<l>pungea tra quella ignota ombra lontana;</l>
<l>e m'invadea le vene la dolcezza</l>
<l>antelucana:</l></lg>
<lg>
<l>e il capo mi si abbandonò. Tra i crolli</l>
<l>del treno allora non udii che un frùscio</l>
<l>uguale: il sonno avea spinto sui molli</l>
<l>cardini l'uscio,</l></lg>
<lg>
<l>e, di là d'esso, il fragor ferreo parve</l>
<l>piano e lontano. Ed ecco udii, ricordo,</l>
<l>il metro uguale, tra un vocìo di larve,</l>
<l>del tetracordo:</l></lg>
<lg>
<l>di là dal sonno, alcuno udii narrare</l>
<l>le due Sirene e il loro incantamento,</l>
<l>e la lor voce aerea, di mare</l>
<l>fatta e di vento:</l></lg>
<lg>
<l>gli udii narrare l'isola del Sole,</l>
<l>là dove mandre e greggie solitarie</l>
<l>pascono, e vanno dietro lor due sole</l>
<l>grandi armentarie,</l></lg>
<lg>
<l>con grandi pepli... Ed il tinnir cedeva</l>
<l>ad un'arguta melodia di canne:</l>
<l>udii cantare il fumo che si leva</l>
<l>dalle capanne,</l></lg>
<lg>
<l>le siepi in fiore, i mezzodì d'estate</l>
<l>pieni d'un verso inerte di cicale,</l>
<l>e rombi delle cupe arnie, e ventate</l>
<l>fresche di sale:</l></lg>
<lg>
<l>e chi cantava forse era un pastore</l>
<l>tutto nascosto tra le verdi fronde:</l>
<l>chiaro latrava un cane tra il fragore</l>
<l>vasto dell'onde.</l></lg>
<lg>
<l>Ecco e le cetre levano il tintinno</l>
<l>dorico, misto allo squillar del loto</l>
<l>chiarosonante. Ed improvviso un inno</l>
<l>sbalza nel vuoto:</l></lg>
<lg>
<l>l'aquila è in alto: fulgida nel lume</l>
<l>del sole: preda ha negli artigli: lente</l>
<l>ondoleggiando cadono giù piume</l>
<l>sanguinolente:</l></lg>
<lg>
<l>in alto in alto, sopra i gioghi bianchi</l>
<l>d'Etna, più su de' piccoli occhi torvi:</l>
<l>nelle bassure crocitano branchi</l>
<l>neri di corvi.</l></lg>
<lg>
<l>Quel crocitare mi destò. Di fronte</l>
<l>m'eri, o Sicilia, o nuvola di rosa</l>
<l>sorta dal mare! E nell'azzurro un monte:</l>
<l>l'Etna nevosa.</l></lg>
<lg>
<l>Salve, o Sicilia! Ogni aura che qui muove,</l>
<l>pulsa una cetra od empie una zampogna,</l>
<l>e canta e passa... Io era giunto dove</l>
<l>giunge chi sogna;</l></lg>
<lg>
<l>chi sogna, ed apre bianche vele ai venti</l>
<l>nel tempo oscuro, in dubbio se all'aurora</l>
<l>l'ospite lui ravvisi, dopo venti</l>
<l>secoli, ancora.</l></lg>
</lg>
</div2>
<div2 type="poesia">
<head>LA QUERCIA D'HAWARDEN</head>
<lg type="ode">
<lg>
<l>Quercia d'Hawarden, dove sei? Te pure,</l>
<l>come le quercie antiche dalle rame</l>
<l>secche, del parco, abbatté giù la scure.</l>
</lg>
<lg>
<l>O nidi che celava il tuo fogliame!</l>
<l>O nell'alto pietà stridula e varia</l>
<l>di voli fermi, come d'api a sciame!</l>
</lg>
<lg>
<l>O stormi usati che al dorar dell'aria</l>
<l>scendeano in te per celebrar la festa</l>
<l>della lor giovinezza, o centenaria!</l>
</lg>
<lg>
<l>O stormi erranti che per l'aria mesta</l>
<l>di nubi nere in te scendean fidenti</l>
<l>a sfidare il fragor della tempesta!</l>
</lg>
<lg>
<l>Giace la quercia che in balìa de' venti</l>
<l>per tanta età su roccia di granito</l>
<l>videro alzarsi immobile le genti.</l>
</lg>
<lg>
<l>Le genti, o vecchio grande uomo sparito,</l>
<l>vennero a te, che in terra profondavi</l>
<l>l'opera ed il pensier nell'infinito.</l>
</lg>
<lg>
<l>Popoli a te d'eroi vennero, schiavi;</l>
<l>e tu fremesti su le lor catene,</l>
<l>tu così grande come i lor grandi avi.</l>
</lg>
<lg>
<l>Ospite ad ogni vero, ad ogni bene,</l>
<l>tu, come ad ogni stormo, ad ogni nido,</l>
<l>quercia vestita d'edera e lichene;</l>
</lg>
<lg>
<l>tu, ad ogni sventura ospite fido,</l>
<l>albero antico, dove sei?... Dov'era</l>
<l>sol esso un bosco, non è più che lido:</l>
</lg>
<lg>
<l>lido a cui scaglia i flutti la bufera</l>
<l>che già s'appressa: già nel ciel di brage</l>
<l>dai quattro punti l'avvenir s'annera.</l>
</lg>
<lg>
<l>Vento di guerra, vortice di strage</l>
<l>corre la terra, e le speranze sante</l>
<l>nel cielo oscuro svolano randage.</l>
</lg>
<lg>
<l>È un gran deserto, tutto cose infrante,</l>
<l>sotto la nube che sibila e va,</l>
<l>la terra dove tu stavi gigante,</l>
</lg>
<lg>
<l>albero morto della libertà!</l>
</lg>
</lg>
</div2>
<div2 type="poesia">
<head>BISMARCK</head>
<lg type="ode">
<lg>
<l>Oh! no: quieto non lo so pensare</l>
<l>tra le quattro assi, l'uomo della guerra.</l>
<l>Egli era il vento; il mondo era il suo mare.</l>
</lg>
<lg>
<l>Egli era il vento: e qual sepolcro serra</l>
<l>il vento che vanì con un lamento,</l>
<l>poi che volò su l'onde e su la terra?</l>
</lg>
<lg>
<l>Ecco: egli leva dalla bara il lento</l>
<l>suo fasciame dell'ossa; e su le porte</l>
<l>esplora l'aria, corazziere attento,</l>
</lg>
<lg>
<l>dalla lunga ombra. A mano a man più forte,</l>
<l>viene un nitrito simile a procella.</l>
<l>Giunge il cavallo, scende giù la morte.</l>
</lg>
<lg>
<l>Con suono arido, quasi se ne svella,</l>
<l>scende, e per te tiene il cavallo al morso,</l>
<l>regge la staffa. Corazziere, in sella!</l>
</lg>
<lg>
<l>Il senz'indugio, il senza mai rimorso</l>
<l>tu sei. È neve il tuo pensier, sul monte;</l>
<l>e n'ha, qual fiume, il tuo volere il corso.</l>
</lg>
<lg>
<l>Tu sei la Forza. Avanti dunque, o conte,</l>
<l>principe, duca, esci dal tuo maniero,</l>
<l>galoppa su la cupa eco del ponte,</l>
</lg>
<lg>
<l>corri pel mondo, ancora tuo!... Guerriero</l>
<l>dalla lunga ombra, ferma il tuo cavallo</l>
<l>nel campo, sotto quello stormo nero!</l>
</lg>
<lg>
<l>Era una batteria quella od un vallo?</l>
<l>la mischia avvenne tra le arboree felci</l>
<l>o in miti solchi esperti del metallo?</l>
</lg>
<lg>
<l>Qual n'era il segno? il vischio reo dell'elci,</l>
<l>l'aquila adunca, il Cristo che perdona?</l>
<l>E furono le spade arma o le selci?</l>
</lg>
<lg>
<l>E questa romba è di cannon che tuona,</l>
<l>o d'una mandra che barrisce ancora,</l>
<l>di buoi Lucani? E per una corona</l>
</lg>
<lg>
<l>o per un cervo ucciso oggi vapora</l>
<l>quel sangue? E i corvi dalla rauca voce</l>
<l>scavano gli occhi a miei fratelli d'ora</l>
</lg>
<lg>
<l>o a vinti, là, gladiatori in croce?</l>
</lg>
</lg>
</div2>
<div2 type="poesia">
<head>FAVOLA DEL DISARMO</head>
<lg type="ode">
<lg>
<l>Il mandriano dell'Aràm riposa.</l>
<l>È questa l'ora che ciò ch'era in cielo</l>
<l>di nubi fosche, trascolora in rosa:</l>
</lg>
<lg>
<l>l'ora, che appressa ciò ch'è lungi: un velo</l>
<l>vela il presente, un raggio è sul passato;</l>
<l>ombra al deserto, luce sul Carmelo:</l>
</lg>
<lg>
<l>l'ora, o pastore del deserto ombrato,</l>
<l>che al tuo ricordo appressa ciò ch'è morto,</l>
<l>ed al tuo sonno ciò che non è nato.</l>
</lg>
<lg>
<l>Tu dormi: è pace. Ma qual urlo è sorto</l>
<l>rauco dall'ombra? Oh! tu dormi. Le fiere</l>
<l>bevono insieme a non so qual Marmorto;</l>
</lg>
<lg>
<l>scesero a bere acqua di pace, a bere</l>
<l>acqua d'oblìo. Perciò non temi: un'onda</l>
<l>sola è comune a tigri ed a pantere.</l>
</lg>
<lg>
<l>Bevono: veglia la pupilla tonda,</l>
<l>mentre le lingue rosse come brace</l>
<l>leccano l'acqua che dal muso gronda.</l>
</lg>
<lg>
<l>Pastore errante, e tu non vegli: è pace:</l>
<l>ogni belva disarma ora gli unghioni,</l>
<l>disarma l'odio del suo cuor pugnace...</l>
</lg>
<lg>
<l>No! veglia veglia! accendi i fuochi, i buoni</l>
<l>fuochi, in cui grande è l'umile virgulto!</l>
<l>Non senti come un brontolìo di tuoni?</l>
</lg>
<lg>
<l>Un bramito, un grugnito ed un singulto</l>
<l>di sangue: voci d'ira irrequiete:</l>
<l>ed ecco arde la rissa, arde il tumulto,</l>
</lg>
<lg>
<l>la guerra! Nelle cupe ombre segrete</l>
<l>arde la guerra: l'acqua della gora</l>
<l>non è bastata a tutta quella sete.</l>
</lg>
<lg>
<l>Ora, silenzio. Ma tu veglia ancora,</l>
<l>nutrisci il fuoco buono ed infinito;</l>
<l>veglia ed aspetta il raggio dell'aurora!</l>
</lg>
<lg>
<l>Qualcuno viene; solo uno: fuggito</l>
<l>o vincitore? Tacquero le iene.</l>
<l>Un urlo tuona; solo, ma ruggito;</l>
</lg>
<lg>
<l>ed è sol uno, ma leon, che viene.</l>
</lg>
</lg>
</div2>
<div2 type="poesia">
<head>AL CORBEZZOLO</head>
<lg type="ode">
<lg>
<l>O tu che, quando a un alito del cielo</l>
<l>i pruni e i bronchi aprono il boccio tutti,</l>
<l>tu no, già porti, dalla neve e il gelo</l>
<l>salvi, i tuoi frutti;</l>
</lg>
<lg>
<l>e ti dà gioia e ti dà forza al volo</l>
<l>verso la vita ciò che altrui le toglie,</l>
<l>ché metti i fiori quando ogni altro al suolo</l>
<l>getta le foglie;</l>
</lg>
<lg>
<l>i bianchi fiori metti quando rosse</l>
<l>hai già le bacche, e ricominci eterno,</l>
<l>quasi per gli altri ma per te non fosse</l>
<l>l'ozio del verno;</l>
</lg>
<lg>
<l>o verde albero italico, il tuo maggio</l>
<l>è nella bruma: s'anche tutto muora,</l>
<l>tu il giovanile gonfalon selvaggio</l>
<l>spieghi alla bora:</l>
</lg>
<lg>
<l>il gonfalone che dal lido etrusco</l>
<l>inalberavi e per i monti enotri,</l>
<l>sui sacri fonti, onde gemea tra il musco</l>
<l>l'acqua negli otri,</l>
</lg>
<lg>
<l>mentre sul poggio i vecchi deiformi</l>
<l>stavano, immersi nel silenzio e torvi</l>
<l>guardando in cielo roteare stormi</l>
<l>neri di corvi.</l>
</lg>
<lg>
<l>Pendeva un grave gracidar su capi</l>
<l>d'auguri assòrti; e presso l'acque intenta</l>
<l>era al sussurro musico dell'api</l>
<l>qualche Carmenta;</l>
</lg>
<lg>
<l>ché allor chiamavi come ancor richiami,</l>
<l>alle tue rosse fragole ed ai bianchi</l>
<l>tuoi fiori, i corvi, a un tempo, e l'api: sciami,</l>
<l>àlbatro, e branchi.</l>
</lg>
<lg>
<l>Gente raminga sorveniva, e guerra</l>
<l>era con loro; si sentian mugliare</l>
<l>corni di truce bufalo da terra,</l>
<l>conche dal mare</l>
</lg>
<lg>
<l>concave, piene d'iride e del vento</l>
<l>della fortuna. Al lido navi nere</l>
<l>volgean gli aplustri con d'opaco argento</l>
<l>grandi Chimere;</l>
</lg>
<lg>
<l>che avean portato al sacro fiume ignoto</l>
<l>un errabondo popolo nettunio</l>
<l>dalla città vanita su nel vuoto</l>
<l>d'un plenilunio.</l>
</lg>
<lg>
<l>Le donne, nuove a quei silvestri luoghi,</l>
<l>ora sciogliean le lunghe chiome e il pianto</l>
<l>spesso intonato intorno ad alti roghi</l>
<l>lungo lo Xanto;</l>
</lg>
<lg>
<l>ed i lor maschi voi mietean di spada,</l>
<l>àlbatri verdi, e rami e ceree polle</l>
<l>tesseano a farne un fresco di rugiada</l>
<l>feretro molle,</l>
</lg>
<lg>
<l>su cui deporre un eroe morto, un fiore,</l>
<l>tra i fiori; e mille, eletti nelle squadre,</l>
<l>lo radduceano ad un buon re pastore,</l>
<l>vecchio, suo padre.</l>
</lg>
<lg>
<l>Ed ecco, ai colli giunsero sul grande</l>
<l>Tevere, e il loro calpestìo vicino</l>
<l>fugò cignali che frangean le ghiande</l>
<l>su l'Aventino;</l>
</lg>
<lg>
<l>ed ululò dal Pallantèo la coppia</l>
<l>dei fidi cani, a piè della capanna</l>
<l>regia, coperta il culmine di stoppia</l>
<l>bruna e di canna;</l>
</lg>
<lg>
<l>e il regio armento sparso tra i cespugli</l>
<l>d'erbe palustri col suo fulvo toro</l>
<l>subitamente risalia con mugli</l>
<l>lunghi dal Foro;</l>
</lg>
<lg>
<l>e là, sul monte cui temean le genti</l>
<l>per lampi e voci e per auguste larve,</l>
<l>alta una nera, ad esplorar gli eventi,</l>
<l>aquila apparve.</l>
</lg>
<lg>
<l>Volgean la testa al feretro le vacche,</l>
<l>verde, che al morto su la fronte i fiocchi</l>
<l>ponea dei fiori candidi, e le bacche</l>
<l>rosse su gli occhi.</l>
</lg>
<lg>
<l>Il tricolore!... E il vecchio Fauno irsuto</l>
<l>del Palatino lo chiamava a nome,</l>
<l>alto piangendo, il primo eroe caduto</l>
<l>delle tre Rome.</l>
</lg>
</lg>
</div2>
<div2 type="poesia">
<head>GLI EROI DEL SEMPIONE</head>
<lg type="ode">
<lg>
<l>Sotterra due vaporiere immote,</l>
<l>divise da una grande porta,</l>
<l>aspettano. Un'ardente ansia le scuote.</l>
<l>Un urlo va per l'aria morta.</l>
</lg>
<lg>
<l>Porta di ferro, oggi è il trionfo! Muovi</l>
<l>su gli aspri cardini sonanti!</l>
<l>Apriti, o porta dei millenni nuovi!</l>
<l>O nuovi vincitori, avanti!</l>
</lg>
<lg>
<l>Voi per lunghi anni, a un'invisibil guerra</l>
<l>sacrando le rubeste vite,</l>
<l>avanzavate ignudi eroi sotterra</l>
<l>al rombo della dinamite.</l>
</lg>
<lg>
<l>Da voi fuggiva a passo a passo il monte</l>
<l>tremando per le cupe mine:</l>
<l>voi tergevate dal sudor la fronte</l>
<l>seduti su le sue rovine.</l>
</lg>
<lg>
<l>Erano, là, le tenebre primeve,</l>
<l>il peso bruto, il muto oblio;</l>
<l>qua, il lampo, il soffio, la parola breve:</l>
<l>là era il Caos, qua era Dio.</l>
</lg>
<lg>
<l>Riposa, o Dio! Loda le tue giornate</l>
<l>col lieto rimbombar del tuono!</l>
<l>Uomini, è il giorno settimo: guardate</l>
<l>che ciò che voi faceste, è buono!</l>
</lg>
<lg>
<l>E riposate! E pace all'arma, o forti,</l>
<l>che al buio sfavillò sul quarzo!</l>
<l>Poi, per rifarla lucida, i vostri orti</l>
<l>coltare voi potrete in marzo.</l>
</lg>
<lg>
<l>Ognuno, il vostro: l'orto che vi renda,</l>
<l>su l'ampia tavola di faggio,</l>
<l>l'erbe non compre per la pia merenda</l>
<l>nel giorno di Calendimaggio.</l>
</lg>
<lg>
<l>Porta di ferro, apriti!... Ma lontani,</l>
<l>lavoratori, per la valle</l>
<l>voi siete, la mercede nelle mani</l>
<l>ed il piccone su le spalle.</l>
</lg>
<lg>
<l>Le spalle voi volgete oggi al traforo</l>
<l>della montagna di granito...</l>
<l>Oh! non divina sorte del lavoro,</l>
<l>che attrista quando sia compito!</l>
</lg>
<lg>
<l>Voi riprendete la perpetua via</l>
<l>da dove, a dove si lavora.</l>
<l>"Quale Ararat, qual Monte Sant'Elia,</l>
<l>compagni, il nostro acciaio vuol ora?</l>
</lg>
<lg>
<l>Qual mare, dighe contro cui si franga,</l>
<l>com'uomo contro l'ira sua?</l>
<l>qual lago chiede il rostro della vanga?</l>
<l>qual terra il solco della prua?</l>
</lg>
<lg>
<l>Quali altre vie, per ghiacci o per sabbioni,</l>
<l>cerca il vapore, che, nei cupi</l>
<l>silenzi, mostri i rossi occhi ai leoni,</l>
<l>che sperda col suo fischio i lupi?"</l>
</lg>
<lg>
<l>Latin sangue, gentil sangue errabondo,</l>
<l>tu sei qual eri nel tuo giorno:</l>
<l>ancora sai tutte le vie del mondo...</l>
<l>non sai più quella del ritorno.</l>
</lg>
<lg>
<l>Voi siete ancor le ferree coorti,</l>
<l>voi siete i veliti e triari...</l>
<l>ma i morti d'ora non son più che morti,</l>
<l>intorno per le terre e i mari.</l>
</lg>
<lg>
<l>Porta di ferro!... Oh! chiama tu, grande Urbe,</l>
<l>le tue legioni veterane</l>
<l>dalla vittoria! A quelle eroiche turbe</l>
<l>dà gl'inni del trionfo, e il pane.</l>
</lg>
</lg>
</div2>
<div2 type="poesia">
<head>AL SERCHIO</head>
<lg type="ode">
<lg>
<l>O Serchio nostro, fiume del popolo!</l>
<l>tu vai sereno come un gran popolo,</l>
<l>lasciate le placide cune,</l>
<l>muove all'officina comune;</l>
</lg>
<lg>
<l>le molte cune, tremule e garrule</l>
<l>come sorgenti sotto i lor alberi,</l>
<l>lasciate alle floride donne,</l>
<l>cammina al lavoro in colonne;</l>
</lg>
<lg>
<l>cammina, ed empie d'un lungo murmure</l>
<l>le vie, per mano tenendo i piccoli</l>
<l>che vanno garrendo alle scuole,</l>
<l>com'anche le lodole, al sole:</l>
</lg>
<lg>
<l>al sole! al sole! come le lodole</l>
<l>che, avanti ancora l'alba, lo cercano,</l>
<l>che dalla purezza sublime</l>
<l>dei cieli lo vedono prime.</l>
</lg>
<lg>
<l>Tu vai; man mano giungi, e con ilare</l>
<l>frastuono inondi l'arduo vestibolo;</l>
<l>poi, ecco, tu frangi le messi,</l>
<l>tu fili, qua torci, là tessi;</l>
</lg>
<lg>
<l>là picchi il maglio sopra l'incudine</l>
<l>fornendo il bruno ferro dei vomeri,</l>
<l>sante armi alla sola pia guerra</l>
<l>dei ruvidi eroi della terra;</l>
</lg>
<lg>
<l>là crei l'ardente soffio che illumina</l>
<l>qualche castello lungi sul vertice</l>
<l>del monte, per l'acqua che adduce</l>
<l>dall'alto, rendendogli luce.</l>
</lg>
<lg>
<l>Lavoratore lieto, coi giovani</l>
<l>figli, Ania, Lima, Fraga, le Turriti,</l>
<l>gigante con figli giganti,</l>
<l>tra il lungo lavoro tu canti.</l>
</lg>
<lg>
<l>Sei l'avvenire. Tra le casipole</l>
<l>bianche, con vive siepi, col proprio</l>
<l>suo caldo ciascuna e suo rezzo,</l>
<l>tu sei la gran vita di mezzo.</l>
</lg>
<lg>
<l>Va! Invano, o eterno fiume dei secoli,</l>
<l>l'Oggi, il pigro Oggi, ti dice: - I muscoli</l>
<l>che zappino il nostro, il tuo bene,</l>
<l>per te! ma per me le tue vene! -</l>
</lg>
<lg>
<l>Va, va, Domani certo e ceruleo!</l>
<l>Te vidi, quando sceso, negli umili</l>
<l>tuoi giorni di magra, dal monte,</l>
<l>parevi arrossire del ponte:</l>
</lg>
<lg>
<l>del ponte grande, tu sottil rivolo,</l>
<l>roseo per una nuvola rosea,</l>
<l>cui chiesero, il giorno, le polle,</l>
<l>che le ravvenasse, e non volle:</l>
</lg>
<lg>
<l>tonò su Tiglio, tonò su Perpoli,</l>
<l>velò il meriggio tinnulo all'aride</l>
<l>cicale che tacquero, nera</l>
<l>passò: sorrideva, la sera:</l>
</lg>
<lg>
<l>la sera, o Serchio, mentre sul candido</l>
<l>tuo greto fitte squittian le rondini,</l>
<l>dicevi: "Oh! in quest'afa d'estate</l>
<l>le mie spumeggianti cascate!</l>
</lg>
<lg>
<l>Né bacio il piede bianco dei gattici,</l>
<l>ma su le ghiaie lucide scivolo,</l>
<l>scansando mulini e gualchiere;</l>
<l>ché ad opra m'ha preso il podere.</l>
</lg>
<lg>
<l>Vo mogio mogio: povero a povere</l>
<l>genti discendo, piccolo a piccoli</l>
<l>poderi che sembrano aiuole,</l>
<l>ma che ora inaspriscono al sole.</l>
</lg>
<lg>
<l>Son donne e vecchi soli, e mi chiamano</l>
<l>ne' solchi nuovi, perché v'abbeveri</l>
<l>quel lor sessantino che muore</l>
<l>prim'anche di mettere il fiore.</l>
</lg>
<lg>
<l>Ora, un po' d'acqua chiesi alla Pania,</l>
<l>alle mie buone polle di Gangheri,</l>
<l>per que' poveretti, che, uguanno</l>
<l>non mesco, non desineranno..."</l>
</lg>
<lg>
<l>Chi mai può dirti, fiume che palpiti</l>
<l>come il buon cuore per la buon'opera:</l>
<l>- Perché tu non operi il bene,</l>
<l>mi prendo per me le tue vene -?</l>
</lg>
<lg>
<l>O Serchio nostro, fiume del popolo,</l>
<l>io t'udii, forte come un gran popolo</l>
<l>che sopra il conteso avvenire</l>
<l>va, l'ora che volle, ruggire.</l>
</lg>
<lg>
<l>Torbido, rapido, irresistibile,</l>
<l>correvi all'ombra di nere nuvole,</l>
<l>portandoti in cima del flutto</l>
<l>le livide folgori e tutto:</l>
</lg>
<lg>
<l>tutto! anche quello ch'è tuo, ch'è opera</l>
<l>tua! Ma di tutto, fiume, eri immemore</l>
<l>tu! fuor che di precipitare</l>
<l>laggiù nell'abisso del mare.</l>
</lg>
</lg>
</div2>
<div2 type="poesia">
<head>A GIUSEPPE GIACOSA</head>
<lg type="ode">
<lg>
<l>Così! Così! la tua Parella,</l>
<l>la casa tua, la tua Maria...</l>
<l>Così la morte è bella:</l>
<l>non è partire, è non andar più via.</l>
</lg>
<lg>
<l>Cantò tutta la notte un coro</l>
<l>di trilli arguti e note gravi;</l>
<l>e il plenilunio d'oro</l>
<l>splendé sul letto dove riposavi.</l>
</lg>
<lg>
<l>All'alba si diffuse un grande</l>
<l>odor nel portico: il tuo chiostro</l>
<l>fu pieno di ghirlande:</l>
<l>una diceva: AL CARO PIN CH'È NOSTRO.</l>
</lg>
<lg>
<l>Un dono era gentil, di villa.</l>
<l>Ognuno volle dar qualcosa.</l>
<l>Cambiarono una stilla</l>
<l>del lor sudore in un bocciol di rosa.</l>
</lg>
<lg>
<l>Al Capo le massaie, leste</l>
<l>scendendo al suo passar le scale,</l>
<l>porsero il soldo agreste,</l>
<l>il candido ovo che si dà pel sale.</l>
</lg>
<lg>
<l>E tu con tutti loro a schiera</l>
<l>scendesti tra le verdi siepi</l>
<l>alla tua chiesa; e c'era</l>
<l>un odor di sepolcri o di presepi,</l>
</lg>
<lg>
<l>e il suono del dolore in pace,</l>
<l>che vuole diventar più tanto,</l>
<l>che s'ama, che si piace,</l>
<l>c'era il singhiozzo che ritrova il pianto.</l>
</lg>
<lg>
<l>E tutti in pianto e tutti al pianto</l>
<l>soave delle tue campane,</l>
<l>mossero: andava accanto</l>
<l>ai contadini il loro vecchio cane.</l>
</lg>
<lg>
<l>E tu giungesti alle tue genti</l>
<l>già presso al dolce mezzogiorno.</l>
<l>Sotto rosai pendenti</l>
<l>entrasti. I verdi faggi erano intorno.</l>
</lg>
<lg>
<l>La falce aperto avea di primo</l>
<l>mattin tra l'alte erbe guazzate</l>
<l>la via. La menta e il timo</l>
<l>rendean per tutto buon odor d'estate.</l>
</lg>
<lg>
<l>E tu restasti. Non si muore</l>
<l>così. Così, mio buon fratello,</l>
<l>si resta. Al tuo gran cuore,</l>
<l><emph>Fermati!</emph> forse tu dicesti: <emph>È bello!</emph>...</l>
</lg>
</lg>
</div2>
<div2 type="poesia">
<head>L'ANIMA</head>
<lg type="ode">
<lg>
<l>Nascosta, a noi, l'anima pura,</l>
<l>dal vivere stesso, vive ella?</l>
<l>La luce è che l'oscura?</l>
<l>Ma cadi, o sole, e brilli, o stella?</l>
</lg>
<lg>
<l>E simile al sole tu, vita,</l>
<l>più che non riveli, nascondi?</l>
<l>E il raggio tuo ci addita</l>
<l>la terra, ma c'invidia i mondi?</l>
</lg>
<lg>
<l>E dopo il fuggevole giorno</l>
<l>dell'unico piccolo sole,</l>
<l>in cui moviamo attorno</l>
<l>con nostre pallide ombre sole,</l>
</lg>
<lg>
<l>la notte ci accenderà l'anima</l>
<l>in tanto che il giorno dirupa?</l>
<l>la notte agli occhi umani</l>
<l>innumerevolmente cupa?</l>
</lg>
<lg>
<l>Di qua, come radi i viventi</l>
<l>nell'abbarbagliante raggio</l>
<l>passano all'afa, ai venti,</l>
<l>seguendo qualche lor miraggio...</l>
</lg>
<lg>
<l>Oh! morte che le anime accendi,</l>
<l>di là, con un tacito anelito,</l>
<l>oh! sempre più risplendi</l>
<l>tu negl'inviolati cieli!</l>
</lg>
<lg>
<l>Là stelle si uniscono a stelle:</l>
<l>son grappoli, nuvole, ammassi</l>
<l>di stelle e stelle e stelle,</l>
<l>crescenti ad un sospir che passi.</l>
</lg>
<lg>
<l>Là splendono le anime, intatte,</l>
<l>serene, con l'essere immerso</l>
<l>nella goccia di latte</l>
<l>che fluisce per l'universo.</l>
</lg>
</lg>
</div2>
<div2 type="poesia">
<head>LA SFOGLIATURA</head>
<lg type="ode">
<lg>
<l>Chi, sfogliatrici, così mesto canto</l>
<l>su lo scurire ad intonar v'invita,</l>
<l>tutte alla tonda accanto</l>
<l>sedute su la verde gita?</l>
</lg>
<lg>
<l>Grande è la gita. A tempo, o sfogliatrici,</l>
<l>temprò la pioggia lo stridor di luglio:</l>
<l>spuntarono radici</l>
<l>dal calcio e fecero cespuglio.</l>
</lg>
<lg>
<l>A tempo, quando il gambo avea tre foglie,</l>
<l>voi lo roncaste con la corta zappa;</l>
<l>sì che, dalle sue spoglie</l>
<l>di seta, salda esce la rappa.</l>
</lg>
<lg>
<l>Bella granita, lunga dritta intera,</l>
<l>v'esce la rappa dalle spoglie nette,</l>
<l>come un bel bimbo a sera</l>
<l>svestito delle sue cioppette.</l>
</lg>
<lg>
<l>Cantate dunque, se l'annata è piena,</l>
<l>o sfogliatrici, uno stornello allegro!</l>
<l>Via quella cantilena</l>
<l>e la battaglia del Re negro!</l>
</lg>
<lg>
<l>Nell'Agamè, sui morti che piangete,</l>
<l>sono molti anni che si vanga e si ara,</l>
<l>e il rosso tief si miete</l>
<l>pei fitaurari e i barambara.</l>
</lg>
<lg>
<l>Le donne, là, dai denti come latte,</l>
<l>cantano anch'esse, in cerchio, su lo strame.</l>
<l>Una nel mezzo batte</l>
<l>sul cupo negarìt di rame.</l>
</lg>
<lg>
<l>Cantano il giorno che per borri e valli</l>
<l>seimila vite giovini sul posto</l>
<l>fermò come cavalli</l>
<l>che fiutano il leon nascosto.</l>
</lg>
<lg>
<l>Cantano poi la notte lunga, e i fuochi</l>
<l>accesi dal Gundapta a Gunaguna,</l>
<l>e spari e grida, e fiochi</l>
<l>sospiri al lume della luna;</l>
</lg>
<lg>
<l>e i Ras che avanti l'uggiolìo crudele</l>
<l>di iene erranti che fuggian la fiamma,</l>
<l>beveano l'idromele</l>
<l>ravvolti nel purpureo sciamma.</l>
</lg>
<lg>
<l>O sfogliatrici! Odo un bussare; sento</l>
<l>tra il vostro canto un tonfo lento e strano,</l>
<l>tonfo che porta il vento,</l>
<l>d'un cupo negarìt lontano!</l>
</lg>
<lg>
<l>Vi segna il tempo il negarìt tigrigno,</l>
<l>o sfogliatrici! E sul cader del ballo</l>
<l>sento l'hellelta: un rigno</l>
<l>equino, un canto agro di gallo:</l>
</lg>
<lg>
<l>di gallo desto sui dormenti, in cima</l>
<l>del tetto; che, quando una stella smuore,</l>
<l>grida la vita; prima</l>
<l>che il sogno sia finito in cuore.</l>
</lg>
</lg>
</div2>
<div2 type="poesia">
<head>A CIAPIN</head>
<lg type="ode">
<lg>
<l>Quella vendemmia ch'hai deposta, senza</l>
<l>libarne, pura, nel cellier di sotto,</l>
<l>tre anni fa, per l'ora che in licenza</l>
<l>venga Pinotto;</l>
</lg>
<lg>
<l>quella vendemmia che sgorgò dal cerro</l>
<l>del masso, credo; ch'odiò la fonte;</l>
<l>ch'altra non ebbe tanto del tuo ferro,</l>
<l>ferreo Piemonte;</l>
</lg>
<lg>
<l>quella vendemmia che ribollì scossa</l>
<l>tutta da un cupo palpito alla prima</l>
<l>luna di marzo, come l'onda rossa</l>
<l>d'Abba Garima;</l>
</lg>
<lg>
<l>e ch'ora tiene nel suo forte vetro,</l>
<l>come in un muto e forte cuor, costretta</l>
<l>l'ira d'allora e il lungo pensier tetro</l>
<l>della vendetta:</l>
</lg>
<lg>
<l>Ciapin fedele, frema negli oscuri</l>
<l>vetri segnati dalla cauta cera,</l>
<l>quella vendemmia! resti ancor, maturi</l>
<l>quella barbèra!</l>
</lg>
<lg>
<l>Non beva il vino dell'eroe chi chiede</l>
<l>al vin l'oblìo del cuore e delle gambe</l>
<l>tremule! Ei vive: là vagar si vede,</l>
<l>solo, tra l'ambe.</l>
</lg>
<lg>
<l>Serbalo il vino dell'eroe che tace</l>
<l>ma vive. Ignote costellazioni</l>
<l>lui fissano e, con occhi tra le acace</l>
<l>tondi, i leoni.</l>
</lg>
<lg>
<l>Serbalo il vino dell'eroe che vuole</l>
<l>quello che vuole, e là resta al comando</l>
<l>suo, donde, certo e allegro come il sole,</l>
<l>tornerà, quando...</l>
</lg>
<lg>
<l>Serba per quando, ciò che ha fermo in cuore,</l>
<l>coi nostri pezzi che al ghebì selvaggio</l>
<l>son come cani, e con il nostro onore</l>
<l>ch'è come paggio...</l>
</lg>
<lg>
<l>Serba la tua purpurea barbèra</l>
<l>per quando, un giorno che non è lontano,</l>
<l>tutto ravvolto nella sua bandiera</l>
<l>torni Galliano.</l>
</lg>
</lg>
</div2>
<div2 type="poesia">
<head>CONVITO D'OMBRE</head>
<lg type="ode">
<lg>
<l>Quale è quel ronzìo di parole? solo</l>
<l>nella notte, fievole, che rimbomba</l>
<l>come il palpitare d'un oriuolo</l>
<l>dentro una tomba?</l>
</lg>
<lg>
<l>Nel deserto splende un convito. Vedi</l>
<l>un gran bianco in mezzo alla notte d'oro?</l>
<l>È il maggiore con i suoi capi, a' piedi</l>
<l>del sicomoro.</l>
</lg>
<lg>
<l>Calmi e gravi parlano, o con le argute</l>
<l>coppe levano un tintinnìo di festa.</l>
<l>Un leone vigila, su le irsute</l>
<l>zampe la testa.</l>
</lg>
<lg>
<l>Di memorie parlano, e d'un paese</l>
<l>morto, e d'una terra che fu: che aveva</l>
<l>nome (... il grosso capo di tra le stese</l>
<l>zampe si leva...)</l>
</lg>
<lg>
<l>nome Italia! Italia! Fu grande. Or una</l>
<l>gran palude stàgnavi su, tranquilla.</l>
<l>Là, tra sette colli, alla nuova luna</l>
<l>latra una Scilla.</l>
</lg>
<lg>
<l>Oh! le bianche fronti una nube adombra:</l>
<l>ma i bicchieri toccano, via! La loro</l>
<l>patria l'hanno dessi! Lo tomba all'ombra</l>
<l>del sicomoro.</l>
</lg>
</lg>
</div2>
<div2 type="poesia">
<head>IL DOVERE</head>
<lg type="ode">
<lg>
<l>Udii nel cuore un grido, alto... Nel lume</l>
<l>del sole era silenzio, era soltanto</l>
<l>sempre più forte il murmure d'un fiume:</l>
<l>dell'immortale fiume Xanto.</l>
</lg>
<lg>
<l>Vivi di quella sola ansia del luogo</l>
<l>gli eroi pareano, stando già sui cocchi,</l>
<l>e i lor cavalli, torvi sotto il giogo</l>
<l>nell'immobilità degli occhi.</l>
</lg>
<lg>
<l>Gli occhi eran volti là nel mezzo al ringhio</l>
<l>del Sauro figlio dell'Arpia Podarghe,</l>
<l>a cui fremeano sopra il bianco cinghio</l>
<l>dei denti le narici larghe.</l>
</lg>
<lg>
<l>Parlava, il Sauro. Erano lancie in alto,</l>
<l>in alto sferze tremolando appena:</l>
<l>e il Baio frenando nei garretti il salto</l>
<l>scavava accanto a lui la rena.</l>
</lg>
<lg>
<l>Curvo dal cocchio sino al giogo Achille</l>
<l>udia da presso la vocal sua fiera.</l>
<l>Si riflettean tra loro le pupille</l>
<l>di tra la chioma e la criniera.</l>
</lg>
<lg>
<l>E la sua fiera gli dicea che infranto</l>
<l>gli era il ritorno. E tutti i cuori invase</l>
<l>l'amor lontano e il subito rimpianto</l>
<l>dei figli e delle eccelse case.</l>
</lg>
<lg>
<l>E in cuore alcuno lontanò sul mare,</l>
<l>né più le briglie, ma reggea le scotte,</l>
<l>col vento in poppa, e già vedea brillare</l>
<l>dei fuochi nell'azzurra notte.</l>
</lg>
<lg>
<l>Parlava ancora, ma l'Erinni al Sauro</l>
<l>ruppe la voce, che finì in nitrito</l>
<l>quale il nitrito umano d'un centauro</l>
<l>che in guato fu da un dio ferito.</l>
</lg>
<lg>
<l>Rispose Achille: e il Sauro a lui la testa</l>
<l>volse e l'orecchio acuto come strale,</l>
<l>come se gli narrasse una tempesta</l>
<l>suo padre, il Vento occidentale.</l>
</lg>
<lg>
<l><hi rend="sc">LO SO</hi>, rispose. E un raggio di tramonto</l>
<l>tacitamente per le bronzee file</l>
<l>passò, mentre sonò dall'Ellesponto</l>
<l>un ululato femminile.</l>
</lg>
<lg>
<l>Allora il grido sopra l'ululato</l>
<l>levò, che scosse al grande Ilio le porte</l>
<l>e d'uno sbalzo avventò contro il fato</l>
<l>i due cavalli della morte.</l>
</lg>
</lg>
</div2>
<div2 type="ode">
<head>NEL CARCERE DI GINEVRA</head>
<lg>
<head rend="sc">I</head>
<lg>
<l>... Dormi, - parlò - figlio dell'uomo ignoto?</l>
<l>dal tuo delitto erri lontano? hai morso,</l>
<l>per non tornarvi, al dolce fior del loto?</l>
</lg>
<lg>
<l>Dormi? Oh! lontano tu sei già trascorso.</l>
<l>Nel sonno oscuro il tuo pensier calpesta</l>
<l>suolo senz'eco e vie senza rimorso.</l>
</lg>
<lg>
<l>Non m'odi? Io pendo sopra la tua testa;</l>
<l>busso al tuo cuore taciturno e vuoto.</l>
<l>Sai chi ti chiama? sai chi ti ridesta?</l>
</lg>
<lg>
<l>Odimi: sono il padre tuo, l'<emph>Ignoto</emph>.</l>
</lg>
</lg>
<lg>
<head rend="sc">II</head>
<lg>
<l>Son io che uccisi, forse; io non veduto;</l>
<l>sì; io che piango a capo del tuo letto</l>
<l>e che parlo nel tuo carcere muto.</l>
</lg>
<lg>
<l>Piangiamo insieme. M'odi? Eri un reietto,</l>
<l>un solitario nella dura via;</l>
<l>andavi senza pane e senza tetto</l>
</lg>
<lg>
<l>e senza nome; e della legge pia</l>
<l>non t'accorgesti che per le catene;</l>
<l>e la tua patria t'intimò: <emph>Va via!</emph></l>
</lg>
<lg>
<l>anche tua madre, <emph>Va!</emph> ti disse... Ebbene?</l>
</lg>
</lg>
<lg>
<head rend="sc">III</head>
<lg>
<l>Eri - suprema gioia - eri innocente!</l>
<l>potevi dir tendendo le tue braccia:</l>
<l>"Voi tristi, io buono; e voi tutto ed io niente!</l>
</lg>
<lg>
<l>Perché lo soffro, non perché lo faccia,</l>
<l>conosco il male; e voglio che non resti</l>
<l>del vostro male nel mio cor la traccia:</l>
</lg>
<lg>
<l>io v'amo!" Eri innocente, eri dei mesti</l>
<l>di cui far bene è non dover, sì gioia:</l>
<l>eri la dolce vittima; volesti</l>
</lg>
<lg>
<l>essere... sciagurato, essere il boia!</l>
</lg>
</lg>
<lg>
<head rend="sc">IV</head>
<lg>
<l>Qual tesoro di pianto non deterso</l>
<l>e non veduto, di superbo pianto,</l>
<l>hai con un'ebbra voluttà disperso!</l>
</lg>
<lg>
<l>hai rinnegato quel dolor tuo santo,</l>
<l>che venne teco a tanta via, che pure</l>
<l>ti si sarebbe addormentato accanto!</l>
</lg>
<lg>
<l>hai disertato dalle tue sventure!</l>
<l>hai voluto tiranno essere e reo!</l>
<l>perché l'hai tolto a qualche regia scure</l>
</lg>
<lg>
<l>il ferro per il tuo pugnal plebeo.</l>
</lg>
</lg>
<lg>
<head rend="sc">V</head>
<lg>
<l>Tuo focolare era il dolor del mondo,</l>
<l>o senza tetto! Uscisti: il tuo pugnale</l>
<l>cercò, cercò, con odio vagabondo.</l>
</lg>
<lg>
<l>Ma tu dicevi, nell'andar fatale,</l>
<l>vedendo il pianto in ignorate ciglia:</l>
<l>"Tu mi sei sacro per il pane e il sale:</l>
</lg>
<lg>
<l>ave, infelice della mia famiglia!</l>
<l>conosco il segno che non si cancella:</l>
<l>va!"?... No: con l'arma che gocciò vermiglia</l>
</lg>
<lg>
<l>passasti il cuore d'una tua sorella!</l>
</lg>
</lg>
<lg>
<head rend="sc">VI</head>
<lg>
<l>D'un'infelice!... Oh! la sua reggia? Niuna</l>
<l>la invidiò, che presso il fuoco spento</l>
<l>pure ci avesse un tremolìo di cuna.</l>
</lg>
<lg>
<l>Niuna il suo trono invidiò, che il lento</l>
<l>figlio aspettasse, tuttavia, lunghe ore,</l>
<l>nell'abituro battuto dal vento.</l>
</lg>
<lg>
<l>Niuna mutato il suo pur mesto cuore</l>
<l>col cuore avrebbe, che tu hai trafitto;</l>
<l>niuna, nel mondo in cui si piange e muore;</l>
</lg>
<lg>
<l>fuor che tua madre, dopo il tuo delitto!</l>
</lg>
</lg>
<lg>
<head rend="sc">VII</head>
<lg>
<l>Or ella ha pace, e tu non l'hai: ti sento</l>
<l>gemere, o figlio. E sorge una lunga eco</l>
<l>nel cavo sonno al tacito lamento.</l>
</lg>
<lg>
<l>Tu non lo sai, quel sangue, più, nel cieco</l>
<l>errare: incontri i sogni che lo sanno;</l>
<l>ed un eterno calpestìo vien teco.</l>
</lg>
<lg>
<l>O nell'immoto sonno ombre che vanno!</l>
<l>Io piango, o figlio, sopra il tuo destino;</l>
<l>piango per ciò, che non t'uccideranno,</l>
</lg>
<lg>
<l>ti lasceranno vivere Caino!</l>
</lg>
</lg>
<lg>
<head rend="sc">VIII</head>
<lg>
<l>Son io che uccisi forse; io che da' lidi</l>
<l>lontani, senza disserrar le porte,</l>
<l>venni, e ti parlo; e piango, perché vidi.</l>
</lg>
<lg>
<l>Vidi dall'alto, vidi dalla morte:</l>
<l>da quel supremo culmine del vero</l>
<l>tra voi non vidi il grande, il ricco, il forte,</l>
</lg>
<lg>
<l>re, plebe. Vidi un formicolìo nero</l>
<l>di piccole ombre erranti per le dune,</l>
<l>e ne saliva dentro il cielo austero</l>
</lg>
<lg>
<l>un grido d'infelicità comune.</l>
</lg>
</lg>
<lg>
<head rend="sc">IX</head>
<lg>
<l>Tutti mortali - oh! tu lo sai! lo vuoi!</l>
<l>c'è, mancando la gran falce, il pugnale</l>
<l>piccolo! oh! sempre si morrà tra voi! -</l>
</lg>
<lg>
<l>tutti infelici! Che se c'è chi sale</l>
<l>e chi discende in questo fiottar lieve,</l>
<l>l'acqua ritorna, con la morte, uguale.</l>
</lg>
<lg>
<l>E l'odio è stolto, ombre dal volo breve,</l>
<l>tanto se insorga, quanto se incateni:</l>
<l>è la <hi rend="sc">PIETÀ</hi> che l'uomo all'uom più deve;</l>
</lg>
<lg>
<l>persino ai re; persino a te, Lucheni.</l>
</lg>
</lg>
</div2>
<div2 type="ode">
<head>IL NEGRO DI SAINT-PIERRE</head>
<lg>
<head rend="sc">I</head>
<lg>
<l>Io stavo qui nella mia tomba, vivo.</l>
<l>Era gran tempo che ogni giorno, ogni ora,</l>
<l>tra me e me la mia morte morivo.</l>
</lg>
<lg>
<l>Oh! il negro avrebbe uccisa anche l'aurora!</l>
<l>perché sapea che l'uomo rosso appunto</l>
<l>al rosseggiar del cielo esce, e lavora.</l>
</lg>
<lg>
<l>Tutte le notti sopra lo strapunto...</l>
<l>oh! freddo come il ferro, come il mio</l>
<l>coltello nudo, un uomo nudo e smunto</l>
</lg>
<lg>
<l>sentivo accanto a me: l'altro, quel ch'io</l>
<l>avea freddato. E io sbalzavo anelo</l>
<l>dal sonno, ed ecco che quell'altro ero io!</l>
</lg>
<lg>
<l>M'aveva, sì, tutto attaccato il gelo</l>
<l>della sua morte. Ed ero vivo, e fissi</l>
<l>tenevo gli occhi al rosseggiar del cielo;</l>
</lg>
<lg>
<l>se un fiato, un passo, un moto, un crollo udissi</l>
<l>su la mia testa, uno stridìo leggiero</l>
<l>di chiavi, uguale ad un fragor d'abissi...</l>
</lg>
<lg>
<l>Oh! tutti i giorni! E tutti i giorni invero</l>
<l>sentivo qualche scossa, qualche rombo,</l>
<l>e tremar volte, e brandir porte... E il nero</l>
</lg>
<lg>
<l>della mia pelle si facea di piombo.</l>
</lg>
</lg>
<lg>
<head rend="sc">II</head>
<lg>
<l>Un mattino, io credei morto il domani!</l>
<l>Io non sapevo, avvinto alla catena,</l>
<l>che sfregar lento, su e giù, le mani;</l>
</lg>
<lg>
<l>dove parea fosforeggiar la vena...</l>
<l>od una macchia. Dalle quattro oscure</l>
<l>pareti io vidi la gran piazza, piena.</l>
</lg>
<lg>
<l>Col viso giallo al sole eran figure</l>
<l>nere attorno ad un palco: erano attente</l>
<l>a un uomo assorto nel provar la scure.</l>
</lg>
<lg>
<l>Tra il ceppo e il filo, sì sottil, no, niente</l>
<l>c'era per anche. E già quel colpo ghiaccio</l>
<l>succhiava il sangue a tutta quella gente.</l>
</lg>
<lg>
<l>Ecco... risonar passi, un catenaccio</l>
<l>stridere, aprire un poco l'uscio, a un poco</l>
<l>di luce entrar la lunga ombra d'un braccio...</l>
</lg>
<lg>
<l>quando uno scroscio, un lampo udii di fuoco,</l>
<l>un crollare, un girar tutto in un'onda,</l>
<l>gli urli di tutti in un sol urlo fioco</l>
</lg>
<lg>
<l>come d'un solo... E, come fosse fionda,</l>
<l>la mia catena mi rotò con sé,</l>
<l>e scagliò. Nella oscurità profonda</l>
</lg>
<lg>
<l>intesi: - Negro, lascia fare a me!</l>
</lg>
</lg>
<lg>
<head rend="sc">III</head>
<lg>
<l>Io sono, negro, la Montagna Calva,</l>
<l>io sono il caso, io sono il dio più forte,</l>
<l>che gli altri uccide, ma che te, ti salva.</l>
</lg>
<lg>
<l>L'ebbero, negro, l'ebbero la morte!</l>
<l>O negro, uccisi il giustizier sul palco,</l>
<l>uccisi il carcerier dietro le porte.</l>
</lg>
<lg>
<l>Il cuor t'alia nel petto come un falco</l>
<l>inchiodato. Sta su! Guarda, se vuoi:</l>
<l>le genti armate col mio piede io calco.</l>
</lg>
<lg>
<l>La tua sentenza... la bruciai co' tuoi</l>
<l>giudici. Il tuo delitto... io lo soppressi.</l>
<l>Non lo sappiamo ch'io e tu: tra noi.</l>
</lg>
<lg>
<l>Non temer più. Perché più non temessi</l>
<l>de' tuoi nemici, negro, uccisi tutti:</l>
<l>se avevi amici, negro, uccisi anch'essi.</l>
</lg>
<lg>
<l>Coi sassi intorno li inseguii: con flutti</l>
<l>di fango, fiati di veleno, fiumi</l>
<l>di fuoco: altri sepolti, altri distrutti.</l>
</lg>
<lg>
<l>Non c'è più sangue, se non arso, in grumi.</l>
<l>Di tanti cuori, batte ancor sol uno.</l>
<l>Non c'è, di bocche, che la tua che fumi.</l>
</lg>
<lg>
<l>E la mia. Negro, non c'è più nessuno. -</l>
</lg>
</lg>
<lg>
<head rend="sc">IV</head>
<lg>
<l>Parlò con nella gran voce i tripudi</l>
<l>del fuoco interno. E tacque. Io gli occhi affissi,</l>
<l>su, nella taciturna solitudine:</l>
</lg>
<lg>
<l>all'alta notte appesi il cuor, se udissi</l>
<l>più voce d'uomo, urlo di fiera, volo</l>
<l>di mosca. Tutto, se tacean gli abissi,</l>
</lg>
<lg>
<l>taceva. E il monte riprendea: - Figliuolo,</l>
<l>è morto il mondo, l'uomo, il topo, il ragno,</l>
<l>il tempo, tutto. Siamo in due. Sei solo.</l>
</lg>
<lg>
<l>Non c'è più palco, più città, più bagno;</l>
<l>la scure io fusi, io fransi le catene. -</l>
<l>Io risposi: "Oh! se avessi uno a compagno!"</l>
</lg>
<lg>
<l>E il monte: - Non hai me? - "Quel dalle vene</l>
<l>vuote, il mio uomo, accetterei pur quello".</l>
<l>E il monte: - Quello, non fui io, sai bene! -</l>
</lg>
<lg>
<l>"Oh! basterebbe al negro ora sol quello".</l>
<l>- Ma... stava in te! Se aprivi un po' le dita... -</l>
<l>"Oh! che il negro non vuole altri che quello!"</l>
</lg>
<lg>
<l>- Io do la morte, non ridò la vita. -</l>
<l>"E dà la morte ancora a me!" - Ben sai</l>
<l>che pur fo questo, se non mi s'invita;</l>
</lg>
<lg>
<l>ma non, per questo, egli vivrà più mai. -</l>
</lg>
</lg>
<lg>
<head rend="sc">V</head>
<lg>
<l>Io, sì, vivevo; ma sol io, confuso</l>
<l>del mio strisciare, io solo, ancora; io ero</l>
<l>l'unico verme d'un sepolcro chiuso.</l>
</lg>
<lg>
<l>E il sonno della morte era leggiero</l>
<l>agli altri, più che a me la vita. O peso</l>
<l>di due morti, non una, entro il pensiero!</l>
</lg>
<lg>
<l>Quello a cui prima il sangue avevo io preso,</l>
<l>era il più queto. Egli tra l'erba folta</l>
<l>fu, prima dell'atroce ora, disteso.</l>
</lg>
<lg>
<l>Avrei voluto sussurrargli: "Ascolta:</l>
<l>io t'ho rubato qualche giorno appena!"</l>
<l>Ma sì! per fin la tomba era sepolta!</l>
</lg>
<lg>
<l>E la Montagna Calva, con la lena</l>
<l>continua del suo polso indifferente,</l>
<l>sperdeva in aria un alito di rena;</l>
</lg>
<lg>
<l>pioveva giù le sue ceneri lente:</l>
<l>male che segue lento la sua sorte,</l>
<l>quand'anche il cuore donde uscì, si pente:</l>
</lg>
<lg>
<l>pioveva giù le sue ceneri morte:</l>
<l>male che avanza al triste odio che fu:</l>
<l>male che mena strazio oltre la morte,</l>
</lg>
<lg>
<l>quando quel cuore non palpita più.</l>
</lg>
</lg>
<lg>
<head rend="sc">VI</head>
<lg>
<l>Diceva: - Avete tra la notte e il vento</l>
<l>un lumicino d'anima che brilla</l>
<l>per gli altri e voi, ma ch'ad un soffio è spento.</l>
</lg>
<lg>
<l>Avete, dentro, qualche calda stilla</l>
<l>di sangue, che, per nulla, ecco, agghiacciato</l>
<l>vi serra il cuore e ferma la pupilla.</l>
</lg>
<lg>
<l>E prevenite il turbine del fato! ?</l>
<l>La vita che spengesti, si freddava,</l>
<l>tu lo vedi, da sé, senza il tuo fiato...</l>
</lg>
<lg>
<l>O negro, soffia sopra la mia lava! -</l></lg>
</lg>
</div2>
<div2 type="poesia">
<head>L'AGRIFOGLIO</head>
<lg type="ode">
<lg>
<l>Sul limitare, tra la casa e l'orto</l>
<l>dove son brulli gli alberi, te voglio,</l>
<l>che vi verdeggi dopo ch'io sia morto,</l>
<l>sempre, agrifoglio.</l>
</lg>
<lg>
<l>Lauro spinoso t'ha chiamato il volgo,</l>
<l>che sempre verde t'ammirò sul monte:</l>
<l>oh! cola il sangue se un tuo ramo avvolgo</l>
<l>alla mia fronte!</l>
</lg>
<lg>
<l>Tu devi, o lauro, cingere l'esangue</l>
<l>fronte dei morti! E nella nebbia pigra</l>
<l>alle tue bacche del color di sangue,</l>
<l>venga chi migra,</l>
</lg>
<lg>
<l>tordo, frosone, zigolo muciatto,</l>
<l>presso la casa ove né suona il tardo</l>
<l>passo del vecchio. E vengavi d'appiatto</l>
<l>l'uomo lombardo,</l>
</lg>
<lg>
<l>e del tuo duro legno, alla sua guisa</l>
<l>foggi cucchiari e mestole; il cucchiare</l>
<l>con cui la mamma imbocca il bimbo, assisa</l>
<l>sul limitare.</l>
</lg>
</lg>
</div2>
<div2 type="poesia">
<head>L'EDERELLA</head>
<lg type="ode">
<lg>
<l>Prima che pur la primula, che i crochi,</l>
<l>che le viole mammole, fiorisci</l>
<l>tu, qua e là, veronica, coi pochi</l>
<l>petali lisci.</l>
</lg>
<lg>
<l>Su le covette, sotto l'olmo e il pioppo,</l>
<l>vai serpeggiando, e sfoggi la tua veste</l>
<l>povera sì, sbiadita sì, ma, troppo,</l>
<l>vedi, celeste.</l>
</lg>
<lg>
<l>Per ogni luogo prodighi, per ogni</l>
<l>tempo, te stessa, e chiami a te leggiera</l>
<l>ogni passante per la via, che sogni</l>
<l>la primavera.</l>
</lg>
<lg>
<l>Ti guarda e passa. Tu non sei viola!</l>
<l>Di sempre sei! Non hai virtù che piaccia!</l>
<l>La gente passa, e tutti una parola</l>
<l>gettano: Erbaccia!</l>
</lg>
<lg>
<l>Tu non odori, o misera, e non frutti;</l>
<l>né buona mai ti si credé, né bella</l>
<l>mai ti si disse, pur tra i piedi a tutti,</l>
<l>sempre, ederella!</l>
</lg>
</lg>
</div2>
<div2 type="poesia">
<head>LA ROSA DELLE SIEPI</head>
<lg type="ode">
<lg>
<l>Rosa di macchia, t'amo, e tuo fratello</l>
<l>il biancospino. Per le vie maestre</l>
<l>quando tra i biancospini un arboscello</l>
<l>vedo, silvestre,</l>
</lg>
<lg>
<l>tuo, che fiorisce, io penso che tu saggia</l>
<l>sorella allora giunta sia tra il branco</l>
<l>con la merenda, e resti un po', selvaggia,</l>
<l>nuova, al lor fianco;</l>
</lg>
<lg>
<l>resti, ancor molle della tua rugiada,</l>
<l>al polverone, e così faccia tardi</l>
<l>mentre con loro a quella lunga strada</l>
<l>bianca tu guardi;</l>
</lg>
<lg>
<l>guardi chi passa nella grande estate:</l>
<l>la bicicletta tinnula, il gran carro</l>
<l>tondo di fieno, bimbi, uccelli, il frate</l>
<l>curvo, il ramarro...</l>
</lg>
<lg>
<l>E guardando apri tutti i fiori, e sogni</l>
<l>di quei passanti con lor ombre nere e</l>
<l>lasci distratta qualche foglia ad ogni</l>
<l>fiore cadere.</l>
</lg>
</lg>
</div2>
<div2 type="poesia">
<head>I CRISANTEMI</head>
<lg type="ode">
<lg>
<l>Dove sono quelle viole? dove</l>
<l>la pendice tutta odorata al sole?</l>
<l>dove, o bianche nuvole erranti, dove</l>
<l>quelle viole?</l>
</lg>
<lg>
<l>Quel rosaio dov'era dunque? dove</l>
<l>l'orto chiuso tutto ronzii la sera?</l>
<l>dove, o nero stormo fuggente, dove</l>
<l>dove dov'era?</l>
</lg>
<lg>
<l>Nubi vanno, fuggono stormi, foglie</l>
<l>passano in un émpito, via, di pianto:</l>
<l>tutti i fiori sono ora là: li accoglie</l>
<l>quel camposanto.</l>
</lg>
<lg>
<l>Hanno tinte come d'occasi; e hanno</l>
<l>un sentore d'opacità notturna,</l>
<l>lieve; e hanno petali che vedranno,</l>
<l>urna per urna,</l>
</lg>
<lg>
<l>tutto il chiuso; bello così da quando</l>
<l>vennevi una, dopo aver colte al sole</l>
<l>tutte, quelle rose, cantarellando,</l>
<l>quelle viole.</l>
</lg>
</lg>
</div2>
<div2 type="poesia">
<head>A GASPARE FINALI</head>
<lg type="ode">
<lg>
<l>E teco io sono in questo dì che augusto,</l>
<l>co' tuoi nepoti, all'ombra del lavoro</l>
<l>tuo, siedi e narri che piantavi arbusto</l>
<l>l'elce, per loro:</l>
</lg>
<lg>
<l>l'elce che spande a molto ciel le rame</l>
<l>forti, e nel tronco, ove sarebbe il cuore,</l>
<l>chiude un segreto murmure, uno sciame</l>
<l>d'api canore.</l>
</lg>
<lg>
<l>Anch'io son teco. Son partito all'alba</l>
<l>dal mio San Mauro. Sotto la rugiada</l>
<l>era, tra siepi ingombre di vitalba,</l>
<l>bruna la strada.</l>
</lg>
<lg>
<l>E nei cantieri ondavano le messi</l>
<l>con, sopra, un volo taciturno e nero</l>
<l>di rondinelle. E c'erano i cipressi</l>
<l>d'un cimitero.</l>
</lg>
<lg>
<l>E un primo raggio balenò dal mare</l>
<l>sopra i cipressi: e se n'udìa lontano</l>
<l>un pispillìo d'uccelli, un conversare</l>
<l>d'anime, piano</l>
</lg>
<lg>
<l>piano. Io seguiva. Ed era fermo e solo,</l>
<l>che ancor dal cielo non pioveva il caldo,</l>
<l>nella mia strada, udendo l'usignolo</l>
<l>piangere a Gualdo.</l>
</lg>
<lg>
<l>A Gualdo, solo e fermo ero, press'una</l>
<l>siepe fiorita, assai grande, assai folta:</l>
<l>c'era al suo piede il resto d'una bruna</l>
<l>croce travolta.</l>
</lg>
<lg>
<l>E nella siepe si pasceva un mondo</l>
<l>di coccinelle; e dalla sua fiorita</l>
<l>sorgeva un gaio strepito, un giocondo</l>
<l>rombo di vita.</l>
</lg>
<lg>
<l>E io seguiva. O forse non conosco</l>
<l>la mia Romagna, i suoi villaggi, i doppi</l>
<l>delle sue chiese? Non è quello il Bosco</l>
<l>grigio tra i pioppi?</l>
</lg>
<lg>
<l>Il Bosco chiaro per l'agreste fiera</l>
<l>di San Lorenzo? di quel dì... Ma sono</l>
<l>con te, Finali, o nostra mente austera,</l>
<l>cuore mio buono!</l>
</lg>
<lg>
<l>Beviam la gioia dell'albana bionda</l>
<l>per ciò che più nel forte cuor ti piaccia!</l>
<l>Ma prima, il viso lascia che nasconda</l>
<l>tra le tue braccia.</l>
</lg>
</lg>
<closer>
<dateline>Messina, 15 maggio 1899.</dateline>
</closer>
</div2>
<div2 type="poesia">
<head>A RIPOSO</head>
<lg type="ode">
<lg>
<l>Vada e riposi, dunque: dimentichi</l>
<l>l'erte fatali che fulminavano</l>
<l>la terza Italia, ai dì migliori</l>
<l>montante co' suoi tre colori.</l>
</lg>
<lg>
<l>Addio, sull'alba, trotto di cauti</l>
<l>cavalleggeri; piume, tra gli alberi,</l>
<l>di bersaglieri; addio brigate,</l>
<l>immobili, allineate;</l>
</lg>
<lg>
<l>che sui fucili curve, gli zaini</l>
<l>al dosso, avanti guardano, attendono...</l>
<l>oh! il primo, in un fugace alone,</l>
<l>baleno e fragor di cannone!</l>
</lg>
<lg>
<l>Al suo Bernezzo, verde di pascoli,</l>
<l>verde di gelsi, torni, ed al tacito</l>
<l>castello, ov'ora, sole e gravi,</l>
<l>bisbigliano l'ombre degli avi.</l>
</lg>
<lg>
<l>Tra l'armi avite, scabre di ruggine,</l>
<l>anch'essa antica stia la sua sciabola;</l>
<l>e il suo cavallo pasca lento,</l>
<l>e più non interroghi il vento.</l>
</lg>
<lg>
<l>Non lui col noto squillo solleciti</l>
<l>la tromba, o chiami col tonfo quadruplo</l>
<l>e il ringhio, giù di sulla porta,</l>
<l>la silenziosa sua scorta.</l>
</lg>
<lg>
<l>La notte e il giorno lunghi partitegli</l>
<l>tra lievi sonni, tra piccole opere</l>
<l>voi ora, querule campane,</l>
<l>voi galli dall'aie lontane.</l>
</lg>
<lg>
<l>E le semente curi, e le floride</l>
<l>viti rassegni, pampane e grappoli</l>
<l>mirando attento, e poi ritrovi</l>
<l>le fila dei nitidi bovi;</l>
</lg>
<lg>
<l>o poti i rari rosai che recano</l>
<l>pii chi le prime rose chi l'ultime,</l>
<l>o leghi i crisantemi e i cespi</l>
<l>de' glauchi garofani crespi:</l>
</lg>
<lg>
<l>e al focolare vecchio dove ardono,</l>
<l>adagio, i ciocchi di vecchie roveri,</l>
<l>attuti, immobile al suo canto,</l>
<l>la doglia dell'omero franto;</l>
</lg>
<lg>
<l>o dorma al lene fruscìo del garrulo</l>
<l>rivo, che pure, dopo una torbida</l>
<l>acquata, va col tuon, tra i sassi,</l>
<l>di truppa infinita che passi...</l>
</lg>
<lg>
<l>Poi dorma il sonno più forte, l'ultimo:</l>
<l>serenamente; poi ch'egli l'ultimo</l>
<l>dei sonni, forte, non più forte,</l>
<l>lo sa; la conosce la morte:</l>
</lg>
<lg>
<l>poi ch'egli cadde già per l'Italia,</l>
<l>poi ch'egli visse tra noi già martire!</l>
<l>Fosse ora morto di ferite,</l>
<l>oh! dava alla Patria due vite!</l>
</lg>
<lg>
<l>Due vite hai dato. Due per il giovane</l>
<l>suo tricolore, tu coi cadaveri</l>
<l>già bilanciato sulla fossa</l>
<l>di calce a non farti più ch'ossa!</l>
</lg>
<lg>
<l>Ma, quando il giorno verrà che vindice</l>
<l>quel tricolore s'alzi e si svincoli,</l>
<l>o esperto di risurrezione,</l>
<l>risorgi! Ed accorri al cannone.</l>
</lg>
<lg>
<l>Sonò l'<hi rend="sc">ATTENTI</hi> già <hi rend="sc">PER LA CARICA</hi>...</l>
<l>sprizzan fuor aspre tutte le sciabole.</l>
<l>Cavalli e cavalieri ansando</l>
<l>già fremono in cuore il comando.</l>
</lg>
<lg>
<l>Devi, il comando, ruggirlo, o reduce</l>
<l>dalla Campagna Rossa, tu al turbine!</l>
<l>sei tu, sei tu, che atteso hai troppo,</l>
<l>che devi tonare: <hi rend="sc">GALOPPO</hi> -</l>
</lg>
<lg>
<l><hi rend="sc">MARCH'</hi>... Ed avanti tutti coll'èmpito</l>
<l>tanti anni dòmo, tutti con l'ululo</l>
<l>tanti anni chiuso in faccia al mondo...</l>
<l><hi rend="sc">A FONDO</hi>, ricòrdati, <hi rend="sc">A FONDO</hi>!</l></lg>
</lg>
<closer>
<dateline>Novembre del 1909.</dateline>
</closer>
</div2>
<div2 type="ode">
<head>ALLA COMETA DI HALLEY</head>
<lg>
<head rend="sc">I</head>
<lg>
<l>O tu, stella randagia, astro disperso,</l>
<l>che forse cerchi, nel tuo folle andare,</l>
<l>la porta onde fuggir dall'universo!</l>
</lg>
<lg>
<l>Le stelle, quando la tua face appare,</l>
<l>impallidiscono; ansa nei pianeti</l>
<l>l'intimo fuoco, alto s'impenna il mare.</l>
</lg>
<lg>
<l>Escono le sibille dai segreti</l>
<l>antri d'Uràno. In riva dei canali</l>
<l>di Marte, in pianto, passano i profeti.</l>
</lg>
<lg>
<l>Pieno di pianto è il cielo de' mortali</l>
<l>figli del Sole; e sangue rosso piove</l>
<l>nella penombra, a man a man che sali,</l>
</lg>
<lg>
<l>degli astri attorno al semispento Giove.</l>
</lg>
</lg>
<lg>
<head rend="sc">II</head>
<lg>
<l>O tu, ricordi questa terra nera?</l>
<l>Volgono appena otto anni tuoi, da quando</l>
<l>tu lo vedesti, in una cupa sera,</l>
</lg>
<lg>
<l>un della Terra. Andava solo, errando,</l>
<l>senza speranza, col bordone in mano,</l>
<l>ma senza meta, dalla patria in bando</l>
</lg>
<lg>
<l>e da sé stesso: e nel cammin suo vano</l>
<l>ei s'arrestava, mentre l'ombra queta</l>
<l>calava, udendo un mesto suon lontano.</l>
</lg>
<lg>
<l>E dagli abissi uscita allor, Cometa,</l>
<l>tu fiammeggiavi lunga all'orizzonte.</l>
<l>Udiva il suon lontano di compieta,</l>
</lg>
<lg>
<l>che par che pianga. E lo toccasti in fronte.</l>
</lg>
</lg>
<lg>
<head rend="sc">III</head>
<lg>
<l>Le stelle impallidirono. Non v'era</l>
<l>altro che te nel cupo cielo esangue</l>
<l>che tu sferzavi con la tua criniera.</l>
</lg>
<lg>
<l>Tu tra i pianeti e i Soli, eri com'angue</l>
<l>che uccide e passa. A questa nera Terra</l>
<l>dicevi il tristo ribollir del sangue,</l>
</lg>
<lg>
<l>l'ombre vaganti, i gridi da sotterra,</l>
<l>tutti gli affanni, tutte le sventure,</l>
<l>tutti i delitti: incendi, stragi, guerra.</l>
</lg>
<lg>
<l>All'uomo, dietro le montagne oscure</l>
<l>e gl'irti rocchi, tu mostravi un luogo:</l>
<l>la sua città. Razzavi come scure</l>
</lg>
<lg>
<l>e fumigavi lenta come un rogo.</l>
</lg>
</lg>
<lg>
<head rend="sc">IV</head>
<lg>
<l>Egli guardò. Non vide che una selva</l>
<l>oscura, e sopra il sonno delle genti</l>
<l>del mondo reo sentì latrar la belva.</l>
</lg>
<lg>
<l>Vide l'abisso con racchiusi i venti,</l>
<l>le fiamme e il gelo, e la perpetua romba</l>
<l>delle grandi acque, e lo stridor dei denti.</l>
</lg>
<lg>
<l>Udì l'alto silenzio che rimbomba</l>
<l>eternamente; e il lume del sentiero</l>
<l>scòrse, ch'è tra le stelle e la gran tomba.</l>
</lg>
<lg>
<l>Egli era il peregrino del Mistero.</l>
<l>E tu la morte gli accennasti, ed esso</l>
<l>la vide, e l'abbracciò col suo pensiero,</l>
</lg>
<lg>
<l>e sì l'uccise nel potente amplesso.</l>
</lg>
</lg>
<lg>
<head rend="sc">V</head>
<lg>
<l>Ma tu sdegnosa ti spargevi avanti,</l>
<l>torva Cometa, in un diluvio rosso</l>
<l>le miche accese d'altri mondi infranti.</l>
</lg>
<lg>
<l>Dante era l'uomo. E tu dicevi: - Io posso</l>
<l>spezzarti, o Terra. E niuno saprà mai</l>
<l>che v'era un globo, ora da me percosso,</l>
</lg>
<lg>
<l>nei freddi cieli. Ti disperderai</l>
<l>come una grigia nuvola d'incenso,</l>
<l>o nera Terra! E tu, Ombra, che stai? -</l>
</lg>
<lg>
<l>Stava. Egli solo nello spazio immenso</l>
<l>stava a te contro, a guardia degli umani,</l>
<l>astro di morte. - Io mi son un che penso -</l>
</lg>
<lg>
<l>egli diceva - e sempre è il mio domani. -</l>
</lg>
</lg>
<lg>
<head rend="sc">VI</head>
<lg>
<l>Tu gli solcasti della tua minaccia</l>
<l>la dura fronte; e il pensator terreno</l>
<l>le mani aperse ed allargò le braccia.</l>
</lg>
<lg>
<l>E immobilmente ascese tra il baleno</l>
<l>delle tue scheggie, ascese senza fine,</l>
<l>come in un plenilunio sereno.</l>
</lg>
<lg>
<l>Gli si frangean, col croscio di ruine,</l>
<l>bolidi intorno; in polvere lucente</l>
<l>ridotto il cosmo gli piovea sul crine.</l>
</lg>
<lg>
<l>Negli occhi aperti, accese appena e spente,</l>
<l>morian le stelle. E Dante fu nessuno.</l>
<l>Terra non più, Cielo non più, ma il Niente.</l>
</lg>
<lg>
<l>Il Niente o il Tutto: un raggio, un punto, l'Uno.</l></lg>
</lg>
<closer>
<dateline>Gennaio 1910.</dateline>
</closer>
</div2>
<div2 type="poesia">
<head>AD UNA RÓCCA</head>
<lg type="ode">
<lg>
<l>Chi te, non grave scettro, bello, aureo,</l>
<l>diritto, col tuo boccio colmo,</l>
<l>tessé di bionda paglia e di porpora,</l>
<l>nell'aia, all'ombra del grande olmo;</l>
</lg>
<lg>
<l>nei mesti giorni, che arrugginiscono</l>
<l>le foglie, e il sole già si vela;</l>
<l>che insegna e fregio fóssi sul candido</l>
<l>corredo e l'odorosa tela?</l>
</lg>
<lg>
<l>Nei giorni dolci, che i bovi e gli uomini</l>
<l>e il sole, alfine un po', riposa;</l>
<l>per esulante vergine, o vergine</l>
<l>giungente nuova all'uscio sposa,</l>
</lg>
<lg>
<l>chi te, già prima, solingo e tacito,</l>
<l>traendo la sorrisa bocca,</l>
<l>formò di curve lucide gretole</l>
<l>sul gambo d'avellano, o rócca?</l>
</lg>
<lg>
<l>Te fece in una rupe d'un'isola,</l>
<l>solingo oh! sì, tacito oh! come,</l>
<l>uno chiamato sempre per numero,</l>
<l>un prigioniero senza nome,</l>
</lg>
<lg>
<l>ne' suoi brevi ozi, quando gli attoniti</l>
<l>occhi velava la sua pena,</l>
<l>e come un lungo serpe all'immemore</l>
<l>dormiva ai piedi la catena.</l>
</lg>
<lg>
<l>Oh! aie bianche nel plenilunio,</l>
<l>spiranti vecchio odor di grano!</l>
<l>Oh! rare e grandi fiere del prossimo</l>
<l>villaggio, allor così lontano!</l>
</lg>
<lg>
<l>Oh! pioppi ed olmi, donde al crepuscolo</l>
<l>si sfoglia e guarda, e si stornella,</l>
<l>mentre apparisce la prima ed ultima</l>
<l>del cielo, l'aurea stella bella!</l>
</lg>
<lg>
<l>Dal raggio rotto tra i ferri il misero</l>
<l>dannato declinava gli occhi,</l>
<l>e te, lavoro solo suo libero,</l>
<l>si rivedeva sui ginocchi;</l>
</lg>
<lg>
<l>e riprendeva le paglie e i tenui</l>
<l>tuoi fili ripensando i grilli</l>
<l>del focolare striduli e il fremere</l>
<l>de' turbinosi verticilli...</l>
</lg>
<lg>
<l>Filano. Ancora filano. Filano</l>
<l>ancora, al fuoco, quelle donne,</l>
<l>o rócca, ad altre rócche. Le vergini</l>
<l>son ora madri e bianche nonne.</l>
</lg>
<lg>
<l>Nessuna l'uomo sa più che ad essere</l>
<l>né esser più l'uomo condanna;</l>
<l>né quella, ch'eri per lei, che inconscia</l>
<l>là fila ad una vecchia canna.</l></lg>
</lg>
<closer>
<dateline>30 luglio 1910.</dateline>
</closer>
</div2>
<div2 type="poesia">
<head>CHAVEZ</head>
<lg type="ode">
<lg>
<l>Cercano ancora... Cercano tra i venti</l>
<l>randagi, in mezzo alle selvaggie strette,</l>
<l>su scrosciar di valanghe e di torrenti;</l>
</lg>
<lg>
<l>cercano ancora, l'ultime vedette,</l>
<l>rapide trasvolando per le gole,</l>
<l>placide roteando sulle vette,</l>
</lg>
<lg>
<l>lungo il confine, immenso azzurro, sole</l>
<l>tra l'aria e il vuoto, tra la terra e il sole.</l>
</lg>

<lg>
<l>Hanno sognato forse nella notte!</l>
<l>Battono l'ala contro la parete</l>
<l>dei borri, presso l'orlo delle grotte.</l>
</lg>
<lg>
<l>Ad ogni tonfo che l'eco ripete,</l>
<l>sbalzano su, guardando fise in fondo</l>
<l>dei cupi abissi, guardando inquiete</l>
</lg>
<lg>
<l>subito in cielo; con orror profondo</l>
<l>solcano a sghembo, spaurite, il Gondo:</l>
</lg>

<lg>
<l>hanno esplorato i monti, hanno gridato</l>
<l>alle montagne; con insonne cuore</l>
<l>mirano il cielo immobile e stellato:</l>
</lg>
<lg>
<l>palpitano alle raffiche sonore,</l>
<l>tremano d'una nuvola, d'un tuono</l>
<l>ch'a un tratto scoppia e lungamente muore;</l>
</lg>
<lg>
<l>posate ognuna sur un irto cono</l>
<l>mirano gli astri, se ne venga un suono...</l>
</lg>

<lg>
<l>se ancora appaia, cresca agli occhi, e passi</l>
<l>forte rombando, un essere terreno...</l>
<l>colui che ascende ma strisciando ai sassi,</l>
</lg>
<lg>
<l>colui che sogna e non è mai sereno,</l>
<l>colui che pensa, ma non vola, bruto</l>
<l>dannato al suolo dove rode il freno;</l>
</lg>
<lg>
<l>che in cielo, un dì, mirabilmente muto</l>
<l>passar fu visto, come Dio, seduto!</l>
</lg>

<lg>
<l>un uomo! l'uomo alato! che discese</l>
<l>e che sparì. Dietro le roccie nere,</l>
<l>ei discendea con le grandi ali tese</l>
</lg>
<lg>
<l>simile al sole delle fiammee sere,</l>
<l>simile al sole che si trascolora,</l>
<l>quanto al salire, tanto nel cadere.</l>
</lg>
<lg>
<l>Ebbe l'occaso; quando avrà l'aurora?...</l>
<l>Cercano, le vedette ultime, ancora.</l>
</lg>

<lg>
<l>Aquile, no! Non lo vedrete. Ancora</l>
<l>egli discende e nell'orecchio il gelo</l>
<l>ha di quel soffio e il rombo di quell'ora.</l>
</lg>
<lg>
<l>Aquile, no! Non più raffrena anelo</l>
<l>il suo remeggio, più non chiude l'ale</l>
<l>poi ch'una volta le distese in cielo.</l>
</lg>
<lg>
<l>Discende ancora con un volo eguale,</l>
<l>discende sempre, calmo ed immortale.</l>
</lg>

<lg>
<l>Che forre e gole e vortici e spavento</l>
<l>di precipizi e giganteggiar d'erte</l>
<l>roccie e improvvisi sibili di vento!</l>
</lg>
<lg>
<l>O voi delle altitudini deserte,</l>
<l>aquile dei ghiacciai, delle morene,</l>
<l>ei va con l'ale eternamente aperte,</l>
</lg>
<lg>
<l>va per le solitudini serene,</l>
<l>fuor della terra, o aquile terrene!</l>
</lg>

<lg>
<l>fuor della terra che notturne a prova</l>
<l>serrate, come preda da voi morsa,</l>
<l>tra i fieri artigli, a che più non si muova;</l>
</lg>
<lg>
<l>eppur si muove, e corre, e nella corsa</l>
<l>v'aggira e porta e al sole riconduce;</l>
<l>mentre lontana splende la Grande Orsa,</l>
</lg>
<lg>
<l>splende Orione, Aldebaran, Polluce...</l>
<l>Ma ei discende nella pura luce.</l>
</lg>

<lg>
<l>Discende? Ascende! Aquile, gli occhi aprite</l>
<l>avvezzi al sole che gli spazi invade,</l>
<l>alle stelle remote ed infinite!</l>
</lg>
<lg>
<l>Là, sulle incerte nebulose rade,</l>
<l>là, sull'immensità che gli s'invola</l>
<l>di sotto, là, su l'alto cielo ei cade.</l>
</lg>
<lg>
<l>Cade, con la sua grande anima sola</l>
<l>sempre salendo. Ed ora sì, che vola!</l>
</lg>
</lg>
<closer>
<dateline>Bologna, novembre 1910.</dateline>
</closer>
</div2>
<div2 type="poesia">
<head>ABBA</head>
<lg type="ode">
<lg>
<l>T'erano attorno lievi le vergini</l>
<l>sorelle, navicelle che sfiorano</l>
<l>volando questo mar crudele:</l>
<l>ne udivi frusciare le vele;</l>
</lg>
<lg>
<l>schioccar le vele bianche, le sartie</l>
<l>ronzar ne udivi lucide, ed esili</l>
<l>lor voci. - O tardamente accorto,</l>
<l>sei giunto - dicevano: - è il porto! -</l>
</lg>
<lg>
<l>Udivi queti bisbigli e queruli</l>
<l>lagni interrotti, come di passeri</l>
<l>désti d'un subito nel colmo</l>
<l>dell'umida notte su l'olmo.</l>
</lg>
<lg>
<l>- Chiedi. Ove sono? Ma sei nell'isola -</l>
<l>dalle ondulanti cimbe le vergini</l>
<l>ti sussurravano soavi:</l>
<l>- che in mezzo del mare sognavi;</l>
</lg>
<lg>
<l>dove la veste vieta si spogliano</l>
<l>e il fuggitivo sembiante, e lavano</l>
<l>nell'onda azzurra che ti culla</l>
<l>già, l'anima loro fanciulla,</l>
</lg>
<lg>
<l>ch'emerge nuda semplice libera,</l>
<l>monda di mali, tersa di lacrime,</l>
<l>sì che nell'isola, per dono</l>
<l>del cielo, risóno chi sono:</l>
</lg>
<lg>
<l>fanciulli; eterni fanciulli, ch'amano</l>
<l>quello che andando gli uomini lasciano</l>
<l>cadere, e il mezzo più che il tutto,</l>
<l>e il fiore più tanto che il frutto:</l>
</lg>
<lg>
<l>vanno cantando, cantano, ed amano</l>
<l>la dolce vita, ch'ilari donano</l>
<l>al lor amor così novella,</l>
<l>sì pronti, per ciò che sì bella.</l>
</lg>
<lg>
<l>Quivi poi l'arme trovano, d'ellera</l>
<l>fiorite, e l'arpe ch'orna il Sol aureo,</l>
<l>tessuto lì tra corda e corda</l>
<l>dal ragno che l'inno ricorda. -</l>
</lg>
<lg>
<l>Sciacquava il mare cerulo, assiduo,</l>
<l>sommesso, come cuore; e sul margine,</l>
<l>velato da un oblìo canoro,</l>
<l>splendeano gli asfodeli d'oro.</l>
</lg>
<lg>
<l>- O gran fanciullo - ti ripetevano</l>
<l>con dolci intorno voci le vergini,</l>
<l>- è il porto! il porto! il porto! vedi</l>
<l>nei prati gli eroi con gli aedi:</l>
</lg>
<lg>
<l>fanciulli eterni! vedi ch'è l'isola</l>
<l>degl'immortali! Va dove dicono</l>
<l>ch'erra la grande ombra d'Achille,</l>
<l>e, rossi, in un nuvolo, i Mille! -</l>
</lg>
</lg>
<closer>
<dateline>Novembre 1910.</dateline>
</closer>
</div2>
</div1>
<div1 type="sezione">
<head rend="italic">INNI</head>
<div2 type="inno">
<head>A GIORGIO NAVARCO ELLENICO</head>
<lg>
<head rend="sc">I</head>
<lg>
<l>Stridé la catena</l>
<l>dell'ancore gravi,</l>
<l>cantò la sirena</l>
<l>su l'agili navi,</l>
<l>fremeva di plauso il Pireo.</l>
<l>Pareva dal colle Eretteo</l>
<l>nell'etere un'ombra sfumare</l>
<l>(di dea?):</l>
<l>su l'asta le ardea</l>
<l>la stella polare.</l>
</lg>
<lg>
<l>Già lungi dal lido</l>
<l>muggivano l'onde;</l>
<l>sonava quel grido</l>
<l>qual urto di fronde</l>
<l>nel bosco, ad un ampio alitare.</l>
<l>Tra il cupo tumulto del mare</l>
<l>pareva d'un popolo d'anime,</l>
<l>vano</l>
<l>quel plauso lontano</l>
<l>da' mondi lontani.</l>
</lg>
<lg>
<l>Allora si volse il navarco,</l>
<l>si volse a quel morto sussurro:</l>
<l>e vide diritta nell'arco</l>
<l>del fulgido azzurro,</l>
<l>coi piedi su l'arce fatata,</l>
<l>col capo nell'ombra serena,</l>
<l>l'imagine astata</l>
<l>di Pallade Athena.</l>
</lg></lg>
<lg>
<head rend="sc">II</head>
<lg>
<l>E il Mare gli disse. - Chi sei,</l>
<l>navarco? germoglio di dèi?</l>
<l>o, se uomo caduco t'è padre,</l>
<l>qual nome gli dà la tua madre?</l>
<l>Non forse egli è Neocle? Ché, senti:</l>
<l>dormivo cullato dai venti;</l>
<l>né so dove guidi le ignote triere</l>
<l>che sotto le stelle sobbalzano nere.</l>
</lg>
<lg>
<l>Stolarco! qual satrapa insidii,</l>
<l>che all'ancora sta co' suoi Lydii?</l>
<l>qual Ione, sul fil della lama,</l>
<l>le prore nottivaghe chiama?</l>
<l>qual inno v'udranno cantare</l>
<l>nell'alba le rupi sul mare?</l>
<l>qual inno embaterio, cui l'eco risponda,</l>
<l>squillando le tibie tra il rullo dell'onda?</l>
</lg>
<lg>
<l>Dovunque tu vada, chiunque tu sia,</l>
<l>va dentro la notte, tu sai la tua via,</l>
<l>all'alba, alla morte, alla gloria: sei re!</l>
<l>Caduta? Servaggio? Fu voce non vera,</l>
<l>fu sogno d'infermi. L'acropoli è intera!</l>
<l>Le navi di Mycale io porto su me! -</l>
</lg>
</lg>
</div2>
<div2 type="inno">
<head>AD ANTONIO FRATTI</head>
<lg>
<head rend="sc">I</head>
<lg>
<l>Era sui culmini, o forte,</l>
<l>era l'aurora sul monte,</l>
<l>quando, quel giorno, la fronte</l>
<l>volgesti alla luce lontana?</l>
<l>era, tra i cantici della diana,</l>
<l>l'aurora... o la morte?</l>
</lg>
<lg>
<l>Chi discendeva a quell'ora</l>
<l>per le boscaglie di querci</l>
<l>col calpestìo d'un esercito</l>
<l>grande sopra aride frondi?</l>
<l>chi salutarono i rombi profondi?</l>
<l>la morte... o l'aurora?</l>
</lg>
<lg>
<l>Ché tu sapevi dal vate Acarnane,</l>
<l>la sorte qual era.</l>
<l>Egli gittò nelle sacre fontane</l>
<l>la pietra sua nera.</l>
<l>Disse: - Adornatevi, eroi;</l>
<l>cingete ai capelli le bende!</l>
<l>ché con l'aurora tra voi</l>
<l>la morte dimane discende. -</l></lg>
</lg>
<lg>
<head rend="sc">II</head>
<lg>
<l>Ma non venivi, io ricordo,</l>
<l>da Lacedemone cava</l>
<l>tu; né tuoi figli ora lava</l>
<l>l'Eurota sonante di canne,</l>
<l>e non li bea nelle nove capanne</l>
<l>l'arguto eptacordo.</l>
</lg>
<lg>
<l>Né tu da Tespie o da Cirra,</l>
<l>né dalla ricca Corinto;</l>
<l>dove l'etère dal cinto</l>
<l>leggiadro hanno i mille lavacri:</l>
<l>mille fanciulle vi bruciano lacrime</l>
<l>bionde di mirra.</l>
</lg>
<lg>
<l>Te questo lido mandava, ch'Esperio</l>
<l>fu detto; e la gente</l>
<l>ch'ospite accolse i penati e l'imperio</l>
<l>di Roma morente.</l>
<l>Ché se uno squillo si senta</l>
<l>passar su Romagna la forte,</l>
<l>tutti d'un cuore s'avventano</l>
<l>tumultuando alla morte.</l>
</lg>
</lg>
<lg>
<head rend="sc">III</head>
<lg>
<l>Oh! non da Sparta la possa,</l>
<l>né tu la voglia pugnace,</l>
<l>né l'ubbidire che tace</l>
<l>tra sé venerando il destino,</l>
<l>né tu da Sparta l'avesti, o latino,</l>
<l>la clamide rossa.</l>
</lg>
<lg>
<l>So che al fuggevole Alfeo,</l>
<l>Sparta, e nei borri d'Itome</l>
<l>rossi passavano, come</l>
<l>ruscelli di sangue, i guerrieri</l>
<l>tuoi, su le tibie intonando embateri</l>
<l>del vecchio Tirteo.</l>
</lg>
<lg>
<l>Ma più vivaci, strie lunghe di fuoco,</l>
<l>gittò le sue turbe</l>
<l>fulvo un eroe, perseguendo nel fioco</l>
<l>crepuscolo l'Urbe...</l>
<l>Ciò fu nei tempi che ai monti</l>
<l>stridevano ancor le Chimere,</l>
<l>quando nei foschi tramonti</l>
<l>Centauri calavano a bere...</l>
</lg>
</lg>
<lg>
<head rend="sc">IV</head>
<lg>
<l>Altri, altri tempi, che prischi</l>
<l>chiama lo stanco sorriso</l>
<l>nostro! Egli dorme in un'isola,</l>
<l>immemore di cavalcate:</l>
<l>dorme, ed intorno la stridula estate</l>
<l>riempie i lentischi.</l>
</lg>
<lg>
<l>Dorme. Ma come, o guerrieri,</l>
<l>come l'udiste la voce</l>
<l>sua, così dolce e feroce,</l>
<l>gridare: "Qui, figli, si muore"?</l>
<l>Fratti, qual vita viveva il tuo cuore</l>
<l>cui oggi fu l'ieri?</l>
</lg>
<lg>
<l>Fratti, se morti non erano i morti</l>
<l>per l'alto tuo cuore,</l>
<l>anche tu vivi. Non muoiono i forti</l>
<l>già, come si muore.</l>
<l>Altri si piega e distende,</l>
<l>ma in piedi altri resta e dimora,</l>
<l>come una statua che accende</l>
<l>nel bronzo perenne l'aurora.</l></lg>
</lg>
</div2>
<div2 type="inno">
<head>PACE!</head>
<lg>
<head rend="sc">I</head>
<lg>
<l>Fratelli, venite, v'imploro,</l>
<l>venite nel funebre chiuso.</l>
<l>L'udite d'un rauco lavoro</l>
<l>l'anelito vasto e confuso?...</l>
<l>Becchini che scavano... È rossa</l>
<l>la luce di fiaccole ch'erra</l>
<l>nell'ombra; e ben grande è la fossa</l>
<l>che s'apre annerando sotterra;</l>
<l>ben molti son là su le bare,</l>
<l>là muti tra il rauco anelare,</l>
<l>che aspettano in fila... Ribelli?</l>
<l>Guardate, o fratelli!</l>
</lg>
<lg>
<l>Così pazienti là, sopra</l>
<l>le bare! che aspettano muti</l>
<l>di scendere, al fin di quell'opra,</l>
<l>là dove non sieno veduti</l>
<l>mai più! Come forti le braccia</l>
<l>pur ieri, e gagliardi i ginocchi!</l>
<l>Ma ieri era in lor la minaccia</l>
<l>tra i denti, la guerra negli occhi,</l>
<l>più nulla nei cuori, più nulla!</l>
<l>nemmeno la povera culla</l>
<l>gemente lontano... Ribelli?</l>
<l>Guardate, o fratelli!</l>
</lg>
<lg>
<l>Dietro le palpebre, all'ombra,</l>
<l>dormono gli occhi, che ingombra</l>
<l>l'oblìo, che stupisce il mistero;</l>
<l>ma sul pallore del viso</l>
<l>vigila un fioco sorriso</l>
<l>qual lampada in un cimitero;</l>
<l>ma dalla fila pugnace,</l>
<l>ma dai ribelli (oh! ribelli!)</l>
<l>s'alza un bisbiglio, ch'è grido!</l>
<l>Fratelli!</l>
<l>una parola sorridono:</l>
<l><hi rend="sc">PACE</hi>!</l>
</lg>
</lg>
<lg>
<head rend="sc">II</head>
<lg>
<l>Chi spira nei giovani fieri</l>
<l>quel soffio di voce sì pia?</l>
<l>nel tremulo vecchio che ieri...</l>
<l>cessò di tremare per via?</l>
<l>nell'umile donna che ancora...</l>
<l>l'aspettano i figli col pane?</l>
<l>nei bimbi... destàti all'aurora</l>
<l>da suon di mortai, di campane,</l>
<l>da grida di festa?... Chi spira,</l>
<l>fratelli, a quel pianto, a quell'ira</l>
<l>quel grido sì fievole e forte?</l>
<l>Fratelli, la Morte.</l>
</lg>
<lg>
<l>È fremito pallido e grave</l>
<l>sì come il sussurro soletto</l>
<l>di suora che mormori l'Ave-</l>
<l>maria presso un tacito letto;</l>
<l>è romba d'ignote campane</l>
<l>che cullano il mondo che dorme,</l>
<l>lontane nell'aria e sì piane</l>
<l>che appena vi lasciano l'orme;</l>
<l>un impaziente nitrito</l>
<l>che trema nel cielo infinito;</l>
<l>un urlo improvviso alle porte,</l>
<l>la voce tua, Morte!</l>
</lg>
<lg>
<l>Ella, o da presso ci parli</l>
<l>col rodìo lieve de' tarli</l>
<l>notturni, o col bronzo dal cielo,</l>
<l>dice: "O mortali! mortali!</l>
<l>ch'al ventilare dell'ali</l>
<l>mie, rabbrividite di gelo:</l>
<l>ciò che un istante in me tace,</l>
<l>tace per sempre. In cammino</l>
<l>per la caligine sola,</l>
<l>Caino,</l>
<l>tu non l'udrai la parola</l>
<l>di pace</l>
</lg>
</lg>
<lg>
<head rend="sc">III</head>
<lg>
<l>mai più!" Così dice sommessa,</l>
<l>ma udita: da lei chi lontano?</l>
<l>non vista... Oh! vedetela! è dessa</l>
<l>che brilla su l'ermo vulcano,</l>
<l>che il cielo coi fulmini accende,</l>
<l>che rode all'abisso i pilastri,</l>
<l>che mugge nei mari, che pende</l>
<l>lassù taciturna dagli astri...</l>
<l>Lasciate alla Morte la guerra!</l>
<l>Voi, dite su l'umile terra:</l>
<l>"S'io pur fui cattivo, sii buono</l>
<l>tu dunque! perdono!"</l>
</lg>
<lg>
<l>Lasciate alla Morte la messe</l>
<l>degli uomini! O popolo umano,</l>
<l>nei campi che il fato ti elesse,</l>
<l>tu mieti pensoso il tuo grano!</l>
<l>Non sangue, non lagrime! Il sangue</l>
<l>lasciatelo nelle sue vene!</l>
<l>Schiudete la carcere esangue,</l>
<l>sciogliete le ignave catene!</l>
<l>Lasciate la morte alla Morte!</l>
<l>Voi stando su l'orride porte</l>
<l>gridate: "Tu sei ciò ch'io sono!</l>
<l>fratello, io perdono!"</l>
</lg>
<lg>
<l>Astro del fato, cometa</l>
<l>ch'erri nell'ombra inquieta</l>
<l>cercando la fragile terra,</l>
<l>astro, l'arrivi, e pur, muto,</l>
<l>senti che n'esce l'acuto</l>
<l>bramire degli uomini in guerra:</l>
<l>passi in un attimo, o face</l>
<l>dell'infinito; sei lunge;</l>
<l>quando nei ceruli spazi</l>
<l>ti giunge</l>
<l>l'ululo d'odi non sazi:</l>
<l>poi... pace!</l>
</lg>
</lg>
</div2>
<div2 type="inno">
<head>MANLIO</head>
<lg>
<head rend="sc">I</head>
<lg>
<l>S'è udito un singulto a Caprera.</l>
<l>Tra i turbini è sola la tomba.</l>
<l>Ma nella notturna bufera</l>
<l>si levano squilli di tromba.</l>
</lg>
<lg>
<l>S'è udito a Caprera un singulto</l>
<l>dal cuor della tomba. E dai mari</l>
<l>s'avanza con ampio tumulto</l>
<l>la Tavola rossa dei Pari.</l>
</lg>
<lg>
<l>Là, candidi sopra i frangenti, i</l>
<l>cavalli s'impennano ai venti</l>
<l>davanti Caprera.</l>
</lg>
</lg>
<lg>
<head rend="sc">II</head>
<lg>
<l>I Mille! I suoi Mille a Caprera!</l>
<l>La tomba circondano gravi.</l>
<l>- Oh!... dove? Nell'Africa nera,</l>
<l>frangendo catene di schiavi?...</l>
</lg>
<lg>
<l>O sotto gli olivi di Creta,</l>
<l>cercando le mandre disperse?...</l>
<l>Tra il mare e gli sproni dell'Eta,</l>
<l>nell'ombra dei dardi di Serse?...</l>
</lg>
<lg>
<l>Che mai ne rimane sul lido</l>
<l>deserto? qual vindice grido?</l>
<l>qual grande bandiera? -</l>
</lg>
</lg>
<lg>
<head rend="sc">III</head>
<lg>
<l>S'è udito un singulto a Caprera.</l>
<l>- In mezzo alla tenebra sola?</l>
<l>sopr'una torpediniera</l>
<l>pugnace, nell'acque di Pola?...</l>
</lg>
<lg>
<l>Su l'Alpi? fanciullo gigante</l>
<l>coi Mille più grandi dei primi?</l>
<l>ponendoti ai piedi di Dante,</l>
<l>vessillo di Calatafimi?...</l>
</lg>
<lg>
<l>O alfine con lui rivedeste</l>
<l>la tumultuante Trieste,</l>
<l>fratelli Bandiera? -</l>
</lg>
</lg>
<lg>
<head rend="sc">IV</head>
<lg>
<l>Portatelo, o mari, a Caprera.</l>
<l>Se intatto è dal ferro de' prodi,</l>
<l>oh! creda l'eroe, che non v'era</l>
<l>più ferro nel mondo e più odi!</l>
</lg>
<lg>
<l>Oh! creda che sopra la terra</l>
<l>cadesse, com'egli sognava,</l>
<l>di mano alle genti la guerra,</l>
<l>siccome a Caino la clava!</l>
</lg>
<lg>
<l>e senta, or che il marmo si schiude,</l>
<l>soffiar su le ceneri nude</l>
<l>la nuova grand'Era!</l>
</lg>
</lg>
<lg>
<head rend="sc">V</head>
<lg>
<l>Lasciate il suo sogno a Caprera!</l>
<l>lasciate il suo sogno alla tomba!</l>
<l>Dileguino nella bufera</l>
<l>quei funebri squilli di tromba!</l>
</lg>
<lg>
<l>Ch'Ei sogni che l'uomo, più prono,</l>
<l>più forte, per l'umile via,</l>
<l>sì, dice alla Morte, Tuo sono!</l>
<l>non dice alla Morte, Sei mia!</l>
</lg>
<lg>
<l>e semina avanti il suo verno,</l>
<l>cadendo sul vomero eterno,</l>
<l>la sua primavera.</l>
</lg>
</lg>
<lg>
<head rend="sc">VI</head>
<lg>
<l>O Manlio, che torni a Caprera</l>
<l>da sola una guerra - la vita -</l>
<l>o Manlio, ti prema leggiera</l>
<l>la terra d'Anita e Rosita!</l>
</lg>
<lg>
<l>La fossa vicino alle fosse</l>
<l>ti scavino a' piedi del colle</l>
<l>col rastro col quale Egli mosse</l>
<l>guerriero le placide zolle!</l>
</lg>
<lg>
<l>Fioriscano teco i gerani</l>
<l>piantati da quelle sue mani,</l>
<l>venendo la sera!</l></lg>
</lg>
</div2>
<div2 type="inno">
<head>IL RITORNO DI COLOMBO</head>
<lg>
<head rend="sc">I</head>
<lg>
<l><hi rend="sc">TERRA</hi>!... notturna, d'un tratto,</l>
<l>bandì dalle coffe una voce.</l>
<l>Vesti il mantello scarlatto,</l>
<l>solleva il vessillo e la croce,</l>
<l>tu che mettesti la prora</l>
<l>nel pallido occaso, e l'aurora</l>
<l>seguì la tua scìa!</l>
</lg>
<lg>
<l>Guarda: fu ieri: una canna</l>
<l>nuotava sul mare profondo:</l>
<l>oggi si cullano in panna</l>
<l>le navi su l'orlo d'un mondo.</l>
<l>Sorgi, Colombo: l'aurora</l>
<l>nel grande vestibolo indora</l>
<l>la Santa Maria.</l>
</lg>
<lg>
<l>Scendi, o venuto col sole,</l>
<l>recando le sacre parole;</l>
<l>lascia la tolda cui lungo la via</l>
<l>brillarono incognite stelle;</l>
<l>vieni... - Oh! non è la tua Santa Maria!</l>
<l>non sono le tre caravelle!...</l>
</lg></lg>
<lg>
<head rend="sc">II</head>
<lg>
<l><hi rend="sc">TERRA</hi>!... Fu lunga la notte,</l>
<l>la notte fu scura e divina;</l>
<l>quando, tirate le scotte,</l>
<l>cantarono <hi rend="sc">SALVE REGINA</hi></l>
<l>gli esuli figli dell'Eva,</l>
<l>cui tutto all'intorno diceva:</l>
<l>Domani! Domani!</l>
</lg>
<lg>
<l>Sotto le stelle, già rare,</l>
<l>fissavi la tenebra, o <emph>Loco</emph>!</l>
<l>Su l'anelare del mare</l>
<l>vedevi tu il guizzo d'un fuoco...</l>
<l>Era il tuo mondo che pace</l>
<l>chiedeva agitando una face</l>
<l>con l'onde, sue mani.</l>
</lg>
<lg>
<l>Ora, non anche s'è stinta</l>
<l>la tenebra, e di su la Pinta</l>
<l>s'alza la voce... I due generi umani</l>
<l>s'incontrano sotto le stelle...</l>
<l><hi rend="sc">TERRA</hi>...! - Oh! non è, non è più Guanahani!</l>
<l>non sono le tre caravelle!</l>
</lg>
</lg>
<lg>
<head rend="sc">III</head>
<lg>
<l><hi rend="sc">TERRA</hi>!... - Sì, terra, sì. Tristo</l>
<l>risveglio! Dormivi: da secoli,</l>
<l>o portatore del Cristo,</l>
<l>dormivi; e giungeva a te l'eco</l>
<l>d'armi e di sferze; a te, presso</l>
<l>la tomba, il lor pianto sommesso</l>
<l>piangeano gli schiavi.</l>
</lg>
<lg>
<l>Esule cenere muta,</l>
<l>non questo è l'arrivo: è il ritorno!</l>
<l>Dietro la poppa battuta</l>
<l>dall'onde, è la sera d'un giorno...</l>
<l>esule cenere mesta,</l>
<l>del giorno latino! Ed è questa</l>
<l>la terra degli avi,</l>
</lg>
<lg>
<l>vecchia! È la notte del giorno</l>
<l>latino; è il fatale ritorno.</l>
<l>Quelle che stanche affaticano i cavi</l>
<l>là, sotto le solite stelle,</l>
<l>sono... d'acciaio?... le solite navi;</l>
<l>non sono le tre caravelle!</l>
</lg>
</lg>
</div2>
<div2 type="inno">
<head>ANDRÉE</head>
<lg>
<head rend="sc">I</head>
<lg>
<l>No, no. La voce che giungea per l'aria</l>
<l>fosca, da terra, come gridi umani,</l>
<l>era lo strillo della procellaria,</l>
</lg>
<lg>
<l>ch'ama li scogli soli, gli uragani</l>
<l>inascoltati. O forse (era di bimbi</l>
<l>quasi un guaire?), o forse di gabbiani.</l>
</lg>
<lg>
<l>Un suono s'alza qua e là di limbi</l>
<l>queruli nell'estrema ombra incaccessa:</l>
<l>sono i gabbiani; dicono. O colimbi</l>
</lg>
<lg>
<l>forse? o la skua? Forse la skua. Quand'essa</l>
<l>svola sui ghiacci, esce da mille nidi</l>
<l>un pianto acuto; ché, con lei, s'appressa</l>
</lg>
<lg>
<l>la morte. O vani, muti, intimi gridi</l>
<l>tuoi, del tuo cuore...? Udiva anche il gabbiere,</l>
<l>e nell'orecchio del gabbier tu fidi.</l>
</lg>
<lg>
<l>Sì: ma fu certo rombo di scogliere,</l>
<l>crollo di rupi, urlo di vento, affanno</l>
<l>d'ancor lontane, pure in via, bufere,</l>
</lg>
<lg>
<l>il mare, il cielo, o navichier normanno:</l>
</lg>
</lg>
<lg>
<head rend="sc">II</head>
<lg>
<l>non era Andrée. Centauro alla cui corsa</l>
<l>la nube è fango e il vano vento è suolo,</l>
<l>volava Andrée, di là della Grande Orsa.</l>
</lg>
<lg>
<l>E l'alche prima videro il suo volo;</l>
<l>poi più nessuno; sì che al fin non c'era</l>
<l>che il suo gran cuore che battea sul polo.</l>
</lg>
<lg>
<l>Però ch'ei giunse al lembo della sera,</l>
<l>e su l'immoto culmine polare</l>
<l>stette, come su rupe aquila nera.</l>
</lg>
<lg>
<l>Ardea la stella pendula del mare,</l>
<l>lampada eterna, sopra la sua testa,</l>
<l>e pareva nell'alta ombra oscillare.</l>
</lg>
<lg>
<l>Vide in suo cuore fissi egli, da questa</l>
<l>onda e da quella d'ogni mar selvaggio,</l>
<l>di tra la calma, di tra la tempesta,</l>
</lg>
<lg>
<l>oh! mille e mille e mille occhi, nel raggio</l>
<l>che ardeva a lui sul capo; ed in un punto,</l>
<l>a quelli occhi che vide in un miraggio</l>
</lg>
<lg>
<l>subito, immenso, annunziò: Son giunto!</l>
</lg>
</lg>
<lg>
<head rend="sc">III</head>
<lg>
<l>Allor, sott'esso, grave sonò l'inno</l>
<l>degl'iperborei sacri cigni: un lento</l>
<l>interrotto, d'ignote arpe tintinno;</l>
</lg>
<lg>
<l>un rintocco lontano, ermo tra il vento,</l>
<l>di campane, un serrarsi arduo di porte</l>
<l>grandi, con chiaro clangere d'argento.</l>
</lg>
<lg>
<l>Né mai quel canto risonò più forte</l>
<l>e più soave. Dissero che intorno</l>
<l>sola, pura, infinita era la morte.</l>
</lg>
<lg>
<l>E venne, all'uomo alato, odio del giorno</l>
<l>che sorge e cade, venne odio del vano</l>
<l>andare ch'ama il garrulo ritorno.</l>
</lg>
<lg>
<l>Egli era in alto, al colmo: era l'umano</l>
<l>fato a' suoi piedi. Andrée si sentì solo,</l>
<l>si sentì grande, si sentì sovrano,</l>
</lg>
<lg>
<l>Dio! Già moriva l'inno dello stuolo</l>
<l>sacro in un canto tremulo di tromba.</l>
<l>Poi fu silenzio. L'astro ardea sul polo,</l>
</lg>
<lg>
<l>come solinga lampada di tomba.</l>
</lg>
</lg>
</div2>
<div2 type="inno">
<head>AL RE UMBERTO</head>
<lg>
<head rend="sc">I</head>
<lg>
<l>In piedi, sei morto, tra i suoni</l>
<l>dell'inno a cui bene si muore:</l>
<l>in piedi: con palpiti buoni</l>
<l>nel cuore, colpito nel cuore:</l>
</lg>
<lg>
<l>tra grida più fiere che squilli,</l>
<l>di <emph>Viva</emph>! sei morto: ed al vento</l>
<l>tra gli altri cognati vessilli</l>
<l>batteva il vessillo di Trento:</l>
</lg>
<lg>
<l>sul campo; nell'ultima sera</l>
<l>guardando, tra i fremiti lieti,</l>
<l>che cosa, o Re morto? Una schiera</l>
<l>di giovani atleti.</l>
</lg></lg>
<lg>
<head rend="sc">II</head>
<lg>
<l>Sul campo, sei morto, una mano</l>
<l>levando alla fronte severa,</l>
<l>vedendo da presso e lontano,</l>
<l>vedendo, nell'ultima sera,</l>
</lg>
<lg>
<l>nell'ultimo istante, con gli occhi</l>
<l>guizzanti una luce corusca</l>
<l>di lancie d'ulani, con gli occhi</l>
<l>velati dall'ombra di Busca,</l>
</lg>
<lg>
<l>vedendo - là tra la minaccia</l>
<l>del nembo luceva una stella -</l>
<l>sei morto vedendoti in faccia</l>
<l>l'Italia novella...</l>
</lg>
</lg>
<lg>
<head rend="sc">III</head>
<lg>
<l>Viveva l'Italia novella,</l>
<l>viveva! E tu, Sire canuto,</l>
<l>vedendo ch'ell'era assai bella,</l>
<l>levavi la mano al saluto:</l>
</lg>
<lg>
<l>levavi al saluto la mano,</l>
<l>scoprendoti il cuore... Nel cuore</l>
<l>te un uomo - non era un ulano -</l>
<l>trafisse... oh! il Quadrato che muore</l>
</lg>
<lg>
<l>per te!... Il gran mare ha il suo fondo:</l>
<l>Re morto, tu eri mortale:</l>
<l>chi grande nel mondo?... Nel mondo,</l>
<l>di grande, c'è il Male!</l>
</lg>
</lg>
<lg>
<head rend="sc">IV</head>
<lg>
<l>C'è il Male che piange, che prega,</l>
<l>ch'ha freddo, ch'ha fame; e quel Male</l>
<l>che accusa il fratello e rinnega</l>
<l>la madre, quel Male ch'è male.</l>
</lg>
<lg>
<l>Il Male è sol quello che ride</l>
<l>d'un lugubre riso di folle;</l>
<l>il Male è sol quello che uccide,</l>
<l>che tempra di sangue le zolle,</l>
</lg>
<lg>
<l>le zolle che poi gli empiranno</l>
<l>la bocca, al Caino... ed esangue</l>
<l>poi sente in eterno che sanno</l>
<l>l'amaro del sangue.</l>
</lg>
</lg>
<lg>
<head rend="sc">V</head>
<lg>
<l>Il Male è più grande di Dio!</l>
<l>Dio scende; ma l'uomo l'infrange;</l>
<l>Dio passa, Dio dice: "Son io</l>
<l>che piango in ogni uomo che piange!";</l>
</lg>
<lg>
<l>ma presso il banchetto di vita</l>
<l>c'è un pianto che ancora non varia,</l>
<l>ma sordo trapassa il levita</l>
<l>vicino al Gesù di Samaria;</l>
</lg>
<lg>
<l>ma niuno, nel mondo delle ire,</l>
<l>di fronte al comune destino,</l>
<l>niuno ama piuttosto morire</l>
<l>Gesù, che Longino.</l>
</lg>
</lg>
<lg>
<head rend="sc">VI</head>
<lg>
<l>Oh! il Male! bramito di belva</l>
<l>che in fondo al suo essere cupo</l>
<l>ravvisa l'antica sua selva,</l>
<l>ravvisa il nativo dirupo;</l>
</lg>
<lg>
<l>e fiuta, la belva; e già crede</l>
<l>che sia l'avvenire che odora</l>
<l>nell'ombra; e d'un lancio si vede</l>
<l>postato all'agguato d'allora;</l>
</lg>
<lg>
<l>e l'ali vuol mettere e tenta</l>
<l>l'abisso dei cieli, la fiera;</l>
<l>e mostro, con l'ali, diventa,</l>
<l>Vampiro e Chimera...</l>
</lg>
</lg>
<lg>
<head rend="sc">VII</head>
<lg><l>Tu Re, non vedesti. Con gli occhi</l>
<l>guizzanti una luce corusca</l>
<l>di lancie d'ulani, con gli occhi</l>
<l>velati dall'ombra di Busca,</l>
</lg>
<lg>
<l>con gli occhi sì fieri e sì mesti,</l>
<l>davanti una giovane schiera</l>
<l>d'atleti, tu non la vedesti</l>
<l>la ingorda di sangue Chimera</l>
</lg>
<lg>
<l>notturna, che sibila ed alia</l>
<l>venendo e tornando dai morti...</l>
<l>Tu, Re, salutavi l'Italia</l>
<l>de' <hi rend="sc">LIBERI E FORTI</hi>:</l>
</lg>
</lg>
<lg>
<head rend="sc">VIII</head>
<lg>
<l>l'Italia che vive nel sole,</l>
<l>che vuole i suoi rischi e i suoi vanti,</l>
<l>le marre e le trombe, le scuole</l>
<l>pensose e i cantieri sonanti:</l>
</lg>
<lg>
<l>l'Italia che spera, e s'adopra</l>
<l>concorde al suo lucido fine,</l>
<l>che foggia il suo fato, là, sopra</l>
<l>le incudini delle officine:</l>
</lg>
<lg>
<l>l'Italia che già si disserra</l>
<l>nel grande avvenire il suo varco,</l>
<l>e avanti, sia pace sia guerra,</l>
<l>San Giorgio o San Marco!</l>
</lg>
</lg>
<lg>
<head rend="sc">IX</head>
<lg>
<l><emph>Lui</emph>, non lo vedesti: vedevi</l>
<l>le vite d'Italia al lavoro:</l>
<l>un grido, <hi rend="sc">FA QUELLO CHE DEVI</hi>!</l>
<l>correva sereno tra loro.</l>
</lg>
<lg>
<l>Vedevi le inerti paludi</l>
<l>domate da squallidi eroi,</l>
<l>che, come gli eroi su gli scudi,</l>
<l>sul fieno riportano i suoi...</l>
</lg>
<lg>
<l>e lungi in un ultimo mare,</l>
<l>sott'aspre costellazioni,</l>
<l>vedevi tre navi lottare</l>
<l>coi gravi monsoni.</l>
</lg>
</lg>
<lg>
<head rend="sc">X</head>
<lg><l>Va, giovane Italia: t'aspetta,</l>
<l>ti chiama il tuo fato con voce</l>
<l>d'angoscia. O salute o vendetta,</l>
<l>s'hai l'aquila antica e la croce,</l>
</lg>
<lg>
<l>va, portala! L'aquila vede</l>
<l>dall'alto la vasta pianura.</l>
<l>La croce... e tu fanne, alla fede</l>
<l>degli avi, la spada più pura!</l>
</lg>
<lg>
<l>Va, memore Italia, tra i primi</l>
<l>tu giunta per ultima. Doma,</l>
<l>costringi, e rialza e redimi!</l>
<l>va, giovane Roma!</l>
</lg>
</lg>
<lg>
<head rend="sc">XI</head>
<lg><l><emph>Lui</emph>... non lo vedesti. O Re forte,</l>
<l>nell'anima calma e serena</l>
<l>nel cuore cui pure la morte</l>
<l>lasciava due palpiti appena,</l>
</lg>
<lg>
<l><emph>lui</emph>, non lo vedesti; vedevi</l>
<l>lontano lontano, in un mare</l>
<l>di ghiacci, tra pallide nevi,</l>
<l>tra il cenere crepuscolare,</l>
</lg>
<lg>
<l>tra sibili sordi di vento,</l>
<l>tra l'ombra e il silenzio, là, solo,</l>
<l>vedevi un piroscafo lento</l>
<l>dirigersi al Polo.</l>
</lg>
</lg>
<lg>
<head rend="sc">XII</head>
<lg><l>Va!... all'Ideale la barra!</l>
<l>Va!... all'Ideale ch'è un punto,</l>
<l>ch'è un nulla; e la morte lo sbarra;</l>
<l>ma quando sei giunto... sei giunto!</l>
</lg>
<lg>
<l>Va, principe giovane e giovane</l>
<l>Italia! Nel pelago eterno,</l>
<l>va, cerca il tuo Polo; va, trova</l>
<l>nel mondo infinito il tuo perno!</l>
</lg>
<lg>
<l>Va, in mezzo alla grigia bufera,</l>
<l>va, dove s'incontra e s'indora</l>
<l>con questa che sembra una sera,</l>
<l>la subita aurora!</l>
</lg>
</lg>
</div2>
<div2 type="inno">
<head>AL DUCA DEGLI ABRUZZI E AI SUOI COMPAGNI</head>
<lg>
<head rend="sc">I</head>
<lg>
<l>Questo è dall'ombre un ritorno!</l>
<l>Dante Alighieri ha sorriso.</l>
<l>Noi sedevamo; ed un giorno</l>
<l>vi pensammo all'improvviso.</l>
<l>L'anime nostre oscillare</l>
<l>sentivamo come l'ago del magnete,</l>
<l>tutte cercando inquiete</l>
<l>la Stella Polare.</l>
</lg>
<lg>
<l>- Là... I tre alberi al cielo,</l>
<l>come cipressi da tomba,</l>
<l>puntano. Un mare di gelo</l>
<l>la carena serra, e romba.</l>
<l>Come un addio di lontani,</l>
<l>tra le sartie nella notte ulula il vento.</l>
<l>Mandano un lungo lamento</l>
<l>le mute dei cani.</l>
</lg>
<lg>
<l>Palpita in alto un'aurora</l>
<l>verde che sfuma e si dora:</l>
<l>sale e fiammeggia; discende,</l>
<l>si rifugia nel mistero...</l>
<l>Come all'accenno d'un dito,</l>
<l>torna, divampa, risplende,</l>
<l>fatuo fuoco infinito</l>
<l>d'infinito cimitero... -</l>
</lg>
</lg>
<lg>
<head rend="sc">II</head>
<lg>
<l>Salvi! L'antica bandiera</l>
<l>eccola, o reduci, al vento!</l>
<l>V'è la gramaglia... oh! non v'era</l>
<l>là nel vostro attendamento:</l>
<l>essa non copre e scolora</l>
<l>quel vessillo che piantaste e che là solo,</l>
<l>alla deriva, forse ora</l>
<l>già trema sul Polo...</l>
</lg>
<lg>
<l>Giovane duca, tu pensi.</l>
<l>Pensa alle tue visioni!</l>
<l>Pensa ai tuoi pelaghi immensi,</l>
<l>dove alzasti i padiglioni.</l>
<l>Morte e silenzio. Soltanto</l>
<l>si levava da un'incudine, sonoro,</l>
<l>ritmico ed ilare, il canto</l>
<l>del sacro Lavoro.</l>
</lg>
<lg>
<l>C'era il Lavoro con voi:</l>
<l>c'era, o pilota d'eroi,</l>
<l>anche la fame, l'insonne</l>
<l>fame, il freddo e la tempesta.</l>
<l>Vieni! C'è fuoco romano</l>
<l>qui tra le rotte colonne.</l>
<l>Scalda l'offesa tua mano</l>
<l>all'eterna ara di Vesta!</l>
</lg>
</lg>
<lg>
<head rend="sc">III</head>
<lg>
<l>Voci di là della vita</l>
<l>turbano il sonno latino.</l>
<l>L'anima sorge stupita</l>
<l>dalla pietra del cammino!</l>
<l>Sembra che il campo contuso</l>
<l>sia da magli smisurati e regolari...</l>
<l>È il calpestìo de' triari</l>
<l>tuoi, Mario, tuoi, Druso.</l>
</lg>
<lg>
<l>Strepito d'oltre la morte</l>
<l>rompe la notte latina,</l>
<l>come un precipite e forte</l>
<l>martellare d'officina.</l>
<l>Forse è colui che non dorme</l>
<l>mai, l'eterno Michelangelo che scava</l>
<l>qualche Crepuscolo enorme</l>
<l>da un blocco di lava.</l>
</lg>
<lg>
<l>Voi, pionieri, nell'atrio</l>
<l>bianco degli uomini, il patrio</l>
<l>Genio voi certo l'udiste,</l>
<l>tra il silenzio universale,</l>
<l>lungi dai giorni e dall'ore,</l>
<l>solo, né lieto né triste,</l>
<l>affaticarsi al chiarore</l>
<l>d'un'aurora boreale.</l>
</lg>
</lg>
<lg>
<head rend="sc">IV</head>
<lg>
<l>O pionieri... Noi siamo</l>
<l>l'opre di tutta la terra,</l>
<l>popolo indomito e gramo,</l>
<l>come schiavi presi in guerra:</l>
<l>muta un'angoscia ci doma,</l>
<l>ché ci raspa sopra il cuore tratto tratto</l>
<l>l'ugna d'un fiero lupatto</l>
<l>tuo, lupa di Roma...</l>
</lg>
<lg>
<l>Siamo una cupa masnada</l>
<l>che si rifiuta e si scaccia,</l>
<l>e che riprende la strada</l>
<l>col piccone e la bisaccia;</l>
<l>mentre nel cuore profondo</l>
<l>che riflette nuove nubi e nuove stelle,</l>
<l>passano tre caravelle</l>
<l>che cercano un mondo...</l>
</lg>
<lg>
<l>Lo troveremo due volte.</l>
<l>Tu dalle tenebre folte</l>
<l>dove si muove il Gran Carro,</l>
<l>tu ci porti una vittoria.</l>
<l>Eccolo, o duca latino,</l>
<l>eccolo il pane di farro,</l>
<l>pane pel nostro cammino,</l>
<l>gloria! gloria! gloria! gloria!</l>
</lg>
</lg>
</div2>
<div2 type="inno">
<head>A UMBERTO CAGNI</head>
<lg>
<head rend="sc">I</head>
<lg>
<l>La nostra bandiera</l>
<l>sta sopra indicibili lande.</l>
<l>Chi l'ha nell'eterno confitta?</l>
<l>chi? Stuolo non molto, sì grande.</l>
</lg>
<lg>
<l>E ferro non era</l>
<l>nelle inaccessibili mani:</l>
<l>aurighi d'alivola slitta,</l>
<l>tra un rauco anelare di cani,</l>
</lg>
<lg>
<l>parevano un arido volo</l>
<l>di foglie, che piccolo e solo</l>
<l>va con la bufera.</l>
</lg>
</lg>
<lg>
<head rend="sc">II</head>
<lg>
<l>Per solidi mari,</l>
<l>gli aurighi, e tra mobili rupi,</l>
<l>l'icòre di numi dal gelo</l>
<l>salvando con pelli di lupi;</l>
</lg>
<lg>
<l>le pietre miliari,</l>
<l>da lega in un turbine a lega,</l>
<l>contando nel pallido cielo,</l>
<l>passando da un Alfa a un Omèga,</l>
</lg>
<lg>
<l>là giunsero; e il duce lor biondo</l>
<l>scagliò contro l'erma del mondo</l>
<l>la lancia d'Autàri.</l>
</lg>
</lg>
<lg>
<head rend="sc">III</head>
<lg>
<l>E su l'acrocòro</l>
<l>dell'orbe, dov'egli avea vinto,</l>
<l>eresse una stela; ed il flutto</l>
<l>del mare fu il sasso del plinto.</l>
</lg>
<lg>
<l>Non inno di coro.</l>
<l>Non c'era coi taciti Ausòni,</l>
<l>che, in alto, a deriva col Tutto,</l>
<l>le mute Costellazioni.</l>
</lg>
<lg>
<l>Intorno alla stela Boote</l>
<l>guidò lentamente le ruote</l>
<l>de' plaustri suoi d'oro.</l></lg>
</lg>
<lg>
<head rend="sc">IV</head>
<lg>
<l>O fulgidi eroi,</l>
<l>ci deste un impero; un impero</l>
<l>che armenti non pasce, che biade</l>
<l>non germina; sterile, è vero;</l>
</lg>
<lg>
<l>che, semplici eroi,</l>
<l>quell'oro non ha nelle glebe,</l>
<l>che giova con ferro di spade</l>
<l>cambiare e con sangue di plebe,</l>
</lg>
<lg>
<l>e sì, con l'onore. È un deserto!</l>
<l>Ma, popoli, a farlo, il deserto,</l>
<l>non fummo, là, noi!</l>
</lg>
</lg>
<lg>
<head rend="sc">V</head>
<lg>
<l>Né oro e né terra;</l>
<l>non altro che gelo e che gloria.</l>
<l>Né d'altri che dei vincitori</l>
<l>bevesti le vene, o vittoria!</l>
</lg>
<lg>
<l>Il forte s'afferra</l>
<l>col forte. Sceglieste il più forte</l>
<l>di tutti, voi, giovani cuori:</l>
<l>perché voi sceglieste la Morte!</l>
</lg>
<lg>
<l>Sì, guerra, a chi tutti ci assale,</l>
<l>che fa più mortale il mortale!</l>
<l>Sì, guerra... alla guerra!</l>
</lg>
</lg>
<lg>
<head rend="sc">VI</head>
<lg>
<l>Fratelli d'Italia!</l>
<l>là, sola, sui ghiacci, vedete?</l>
<l>nel giorno sì lungo, che l'alba</l>
<l>sementa ed il vespero miete,</l>
</lg>
<lg>
<l>fratelli d'Italia,</l>
<l>va; in mezzo alla notte infinita</l>
<l>che nella sua tenebra scialba</l>
<l>non ode un singhiozzo di vita,</l>
</lg>
<lg>
<l>va; lenta tra sibili e schianti,</l>
<l>tra vortici e raffiche, avanti,</l>
<l>l'Italia, l'Italia!,</l>
</lg>
</lg>
<lg>
<head rend="sc">VII</head>
<lg>
<l>va: tra la raggiera</l>
<l>d'un fuoco che in cielo trascorre,</l>
<l>fratelli del mondo, su l'ultima</l>
<l>pinna dell'ultima torre,</l>
</lg>
<lg>
<l>tra l'alba e la sera,</l>
<l>sta il segno che nelle sue tende</l>
<l>gremite di pianti e singulti</l>
<l>l'antico uccisore s'arrende;</l>
</lg>
<lg>
<l>ha issato la Terra pugnace,</l>
<l>segnacolo, o gloria!, di pace</l>
<l>la nostra bandiera!</l>
</lg>
</lg>
</div2>
<div2 type="inno">
<head>ALLE BATTERIE SICILIANE</head>
<lg>
<head rend="sc">I</head>
<lg>
<l>Oh! fuoco di folgori! schianto</l>
<l>di turbini! morte</l>
<l>di cento e di cento e di cento!</l>
<l>Singulti di sangue! ruggiti di pianto!</l>
<l>spavento</l>
<l>d'abisso!... Tu solo qui, forte?</l>
</lg>
<lg>
<l>Nell'alto, nell'alto, nell'alto,</l>
<l>sul sangue che pesti,</l>
<l>tra un morto ed un rantolo, in mezzo</l>
<l>le grida e le salve, la fuga e l'assalto,</l>
<l>sul pezzo,</l>
<l>tu solo, tu ultimo, resti!</l>
</lg>
<lg>
<l>Col cuore che t'esce dal petto,</l>
<l>col cuore che sbalza e ti fugge</l>
<l>in avanti e ti freme</l>
<l>là in mezzo, tu stringi il moschetto</l>
<l>contro un uragano... che rugge</l>
<l rend="italic">insieme! insieme! insieme! insieme!</l>
</lg>
</lg>
<lg>
<head rend="sc">II</head>
<lg>
<l>Poc'anzi... Silenzio! si marcia</l>
<l>su Enda-Chidane.</l>
<l>Nell'ombra dei monti va bruna</l>
<l>la schiera. L'azzurro del cielo si squarcia.</l>
<l>La luna</l>
<l>risplende su l'ambe lontane.</l>
</lg>
<lg>
<l>Su su, tra gli abissi e le grotte,</l>
<l>le quattro brigate!</l>
<l>D'un pallido scroscio di piedi,</l>
<l>d'un palpito immenso risuona la notte.</l>
<l>Tu credi,</l>
<l>pastore, a fragore d'acquate.</l>
</lg>
<lg>
<l>Serpeggia sui tetri burroni</l>
<l>la fila dei muli tra i massi</l>
<l>del fosco Belàh:</l>
<l>scintillano a tratti i cannoni,</l>
<l>tentennano i cofani ai passi:</l>
<l rend="italic">si va! si va! si va! si va!</l>
</lg>
</lg>
<lg>
<head rend="sc">III</head>
<lg>
<l>I monti son irti di guglie,</l>
<l>piramidi, coni:</l>
<l>son chiuse da roccie le valli.</l>
<l>Avanti! Quei punti là, neri... Pattuglie?</l>
<l>sciacalli?</l>
<l>Quei gridi... Nemici? leoni?</l>
</lg>
<lg>
<l>Dal cielo che fulgido guarda</l>
<l>quel muto brusìo,</l>
<l>la Croce del Sud a te brilla...</l>
<l>Oh! non a tua madre che forse con tarda</l>
<l>pupilla</l>
<l>tra gli astri va in cerca di Dio!</l>
</lg>
<lg>
<l>Avanti sui neri burroni!</l>
<l>Quaggiù, tutto ignoto; ed ignote</l>
<l>le stelle lassù!</l>
<l>Scintillano a tratti i cannoni,</l>
<l>tentennan gli affusti e le ruote:</l>
<l rend="italic">mai più! mai più! mai più! mai più!</l>
</lg>
</lg>
<lg>
<head rend="sc">IV</head>
<lg>
<l>Su l'alba... <emph>In batteria!</emph>... Lunge,</l>
<l>negli echi d'Entsàs,</l>
<l>la salva dei Vètterli tuona.</l>
<l>È il Primo, è Turitto, Turitto che giunge,</l>
<l>che suona</l>
<l>la sveglia nel campo dei Ras.</l>
</lg>
<lg>
<l>Ma... <emph>Per sezione!</emph>... Confuso</l>
<l>s'arresta, s'appressa,</l>
<l>discende Turitto dal balzo.</l>
<l>Dall'irta zeriba, dal vigile chiuso,</l>
<l>di sbalzo,</l>
<l>ritorna ruggendo l'<emph>ammessa</emph>.</l>
</lg>
<lg>
<l>Ritorna l'<emph>ammessa</emph> ferito,</l>
<l>ruggendo, e sul grosso ripara</l>
<l>con ululo roco...</l>
<l>Sui monti un sussulto infinito</l>
<l>nereggia di Galla e d'Amhara...</l>
<l rend="italic">da destra, foco!... foco!... foco!...</l>
</lg>
</lg>
<lg>
<head rend="sc">V</head>
<lg>
<l>Cannoni, cannoni del monte,</l>
<l>cannoni che il piombo</l>
<l>scagliate da sopra le nubi,</l>
<l>da picchi dond'aquile s'alzano pronte</l>
<l>con subito</l>
<l>strillo e con subito rombo;</l>
</lg>
<lg>
<l>se i lampi la luce, se i tuoni</l>
<l>la voce, se il <emph>mai</emph></l>
<l>le roccie, se il <emph>sempre</emph> i torrenti</l>
<l>vi diedero, e l'impeto avete, o cannoni,</l>
<l>dei venti,</l>
<l>la rigidità de' ghiacciai;</l>
</lg>
<lg>
<l><emph>mitraglia!</emph>... Oh!... Che grida la tromba?</l>
<l><emph>alt!</emph> Ascari, <emph>alt!</emph> Fascia gialla,</l>
<l>alt!... Nembo che spazza</l>
<l>via tutto, un galoppo rimbomba,</l>
<l>s'approssima il grido dei Galla:</l>
<l rend="italic">ammazza!... ammazza!... ammazza!... ammazza!</l>
</lg>
</lg>
<lg>
<head rend="sc">VI</head>
<lg>
<l>Oh! fuoco di folgori! schianto</l>
<l>di turbini! morte</l>
<l>di cento e di cento e di cento!</l>
<l>Singulti di sangue! ruggiti di pianto!</l>
<l>spavento</l>
<l>d'abisso!... Tu solo qui, forte?</l>
</lg>
<lg>
<l>Qui, solo, artigliere. Qui, donde</l>
<l>già fosti divelta</l>
<l>tu, giovine vita. Qui. Salve!</l>
<l>Non odi qui, vinto, tra suono di ronde e</l>
<l>di salve</l>
<l>le donne trillare l'<emph>hellelta</emph>.</l>
</lg>
<lg>
<l>Non odi qui l'urlo di guerra;</l>
<l>qui l'orda dei Galla non vedi</l>
<l>che viene e t'infrange.</l>
<l>No, reduce! questa è la terra</l>
<l>tua, questo è il tuo mare, ch'ai piedi</l>
<l>tuoi batte e plaude e canta e piange.</l>
</lg>
</lg>
<lg>
<head rend="sc">VII</head>
<lg>
<l>Nell'alto! nell'alto! nell'alto!</l>
<l>rimani qui, forte,</l>
<l>tra un morto ed un rantolo, in mezzo</l>
<l>le grida e le salve, la fuga e l'assalto,</l>
<l>sul pezzo</l>
<l>ch'hai tratto con te nella morte,</l>
</lg>
<lg>
<l>ch'è salvo, ch'è nostro!... Non quelle</l>
<l>son ambe, di fronte;</l>
<l>ma è la montagna tua bruna:</l>
<l>le pendono sopra le note tue stelle;</l>
<l>la luna</l>
<l>risplende sul grande Aspromonte.</l>
</lg>
<lg>
<l>Italia fu primo quel lido.</l>
<l>Dal lido che in faccia ti appare,</l>
<l>l'Italia si noma.</l>
<l>È sacro quel monte, ed un grido</l>
<l>ne suona tra l'ansia del mare...</l>
<l rend="italic">a Roma! a Roma! a Roma! a Roma!</l>
</lg>
</lg>
</div2>
<div2 type="inno">
<head>ALLE "KURSISTKI"</head>
<lg>
<head rend="sc">I</head>
<lg>
<l>Brevichiomate sorelle,</l>
<l>api operaie, già sparve</l>
<l>l'ombra del verno, e già fanno</l>
<l>l'api il lor miele per quelle</l>
<l>ch'oggi son torpide larve,</l>
<l>oggi, ma che voleranno</l>
<l>domani.</l>
</lg>
<lg>
<l>L'ultima neve si scioglie,</l>
<l>cadono l'ultime pioggie,</l>
<l>l'ultimo tuono si perde</l>
<l>lungi; e la quercia le foglie</l>
<l>vecchie abbandona, le roggie</l>
<l>foglie, sul tenero verde</l>
<l>dei grani.</l>
</lg>
<lg>
<l>E dalla terra fiorita</l>
<l>batte nel cielo un tumulto,</l>
<l>come un grand'urlo di vita</l>
<l>dopo un supremo singulto.</l>
<l>Vive ciò ch'era già morto.</l>
<l>Voci di su la sua tomba</l>
<l>squillano cantano rombano...</l>
<l>Egli è risorto.</l>
</lg>
</lg>
<lg>
<head rend="sc">II</head>
<lg>
<l>Noi per la terra cui resta</l>
<l>quella, di tante frontiere,</l>
<l>ch'è tra la terra ed il cielo;</l>
<l>noi vi cerchiamo: è la festa</l>
<l>che noi volemmo vedere:</l>
<l>festa di popoli, sgelo</l>
<l>di cuori.</l>
</lg>
<lg>
<l>E vi troviamo, o sorelle,</l>
<l>gravi, di là delle porte</l>
<l>ferree del carcere insonne;</l>
<l>senza più sole né stelle,</l>
<l>senza né vita né morte,</l>
<l>donne d'amore con donne</l>
<l>d'amori.</l>
</lg>
<lg>
<l>Ma la gran voce di gloria</l>
<l>giunge là dove perdute,</l>
<l>dopo la vostra vittoria,</l>
<l>siete con donne perdute.</l>
<l>Vive ciò ch'era rimorto!</l>
<l>Voi alle donne tradite</l>
<l>date tre baci, e voi dite:</l>
<l>"Cristo è risorto!"</l>
</lg>
</lg>
<lg>
<head rend="sc">III</head>
<lg>
<l>Sacri ad un solo lavoro,</l>
<l>tutti rivolti ad un polo,</l>
<l>noi ci vediamo, o sorelle;</l>
<l>come si vedon tra loro,</l>
<l>sparse in un etere solo,</l>
<l>le lontanissime stelle</l>
<l>del cielo.</l>
</lg>
<lg>
<l>Noi vi vediamo serene</l>
<l>muovere al vostro destino,</l>
<l>lungi, tra lancie di sgherri.</l>
<l>Ladri e omicidi in catene</l>
<l>fanno lo stesso cammino</l>
<l>sempre sonante di ferri...</l>
<l>Lo sgelo...</l>
</lg>
<lg>
<l>è cominciato. V'attende</l>
<l>l'Obi ed il Lena selvaggio.</l>
<l>Ma, nel passare, a voi scende</l>
<l>l'inno del grande passaggio.</l>
<l>Vive ciò ch'era più morto!</l>
<l>E voi baciate quei ladri</l>
<l>miseri. "O figli di madri,</l>
<l>Cristo è risorto!"</l>
</lg>
</lg>
<lg>
<head rend="sc">IV</head>
<lg>
<l>E noi veniamo con voi,</l>
<l>lungi, nell'ultima terra,</l>
<l>oltre inflessibili porte;</l>
<l>e noi veniamo da voi</l>
<l>anche, o sorelle, sotterra,</l>
<l>anche di là della morte e</l>
<l>del nulla.</l>
</lg>
<lg>
<l>Polvere e sangue v'ha intrisi</l>
<l>gli aridi riccioli intorno</l>
<l>l'esile fronte stupita.</l>
<l>Sangue e silenzio. Ed i visi</l>
<l>bianchi aspettare il ritorno</l>
<l>sembrano, della lor vita</l>
<l>fanciulla.</l>
</lg>
<lg>
<l>Ma nel sepolcro ch'è santo</l>
<l>senza pur croci e corone,</l>
<l>giunge a voi, vergini, il canto</l>
<l>della Risurrezione.</l>
<l>Vive sol quello ch'è morto!</l>
<l>Nostre compagne sepolte,</l>
<l>noi vi baciamo tre volte:</l>
<l>Cristo è risorto!</l>
</lg>
</lg>
<lg>
<head rend="sc">V</head>
<lg>
<l>Su dalle ceneri, o morte</l>
<l>vergini! Chiede il perdono</l>
<l>quei ch'ha percosso ed ucciso,</l>
<l>ebbro del sibilo forte</l>
<l>della sua sferza e del tuono</l>
<l>folgoreggiante d'unisone</l>
<l>squadre.</l>
</lg>
<lg>
<l>Eccoli: or sanno il lor cuore!</l>
<l>Eccoli: or sanno il lor nome!</l>
<l>Scendi, o cosacco, di sella.</l>
<l>Tu non sapevi, uccisore,</l>
<l>ch'erano fatte pur come</l>
<l>una tua pura sorella!</l>
<l>tua madre!</l>
</lg>
<lg>
<l>Tu non sapevi... ed or taci.</l>
<l>Oh! tu non fosti già tu!</l>
<l>Prendi, uccisore, i tre baci,</l>
<l>e non uccidere più!</l>
<l>Vergini, è il bruto ch'è morto!</l>
<l>E dalla fossa del bruto,</l>
<l>con un supremo saluto,</l>
<l>l'uomo è risorto!</l>
</lg>
</lg>
</div2>
<div2 type="inno">
<head>L'ANTICA MADRE</head>
<lg>
<epigraph><p rend="sc">INNO DEGLI STUDENTI CALABRO-SICULI DI MESSINA</p></epigraph>
<head rend="sc">I</head>
<lg>
<l>Roma, o fratelli, non era.</l>
<l>Era un'ondosa vallea.</l>
<l>Solo una lupa errabonda</l>
<l>latrava dall'arce Tarpea:</l>
<l>l'ombra vagava su l'onda,</l>
<l>d'un'aquila nera.</l>
</lg>
<lg>
<l>Nelle future tre Rome</l>
<l>rauco tuffavasi il laro.</l>
<l>Qui su l'ondivaga prora,</l>
<l>tra il murmure cupo del Faro,</l>
<l>volto il pilota all'aurora,</l>
<l>diceva il tuo nome...</l>
</lg>
<lg>
<l>Italia, il tuo nome, ch'è grido</l>
<l>di nembo che scuote le cime!</l>
<l>che vola e s'immilla!</l>
<l>Italia, tu eri in quel lido,</l>
<l>guardata, com'atrio sublime,</l>
<l>dai cani di Scilla.</l>
</lg>
</lg>
<lg>
<head rend="sc">II</head>
<lg>
<l>Scesi da un ispido monte,</l>
<l>prima ch', o Romolo, arassi,</l>
<l>sacri ad un fato novello</l>
<l>movevano immemori i passi,</l>
<l>dietro un lor fulvo vitello,</l>
<l>stellato la fronte:</l>
</lg>
<lg>
<l>messe mietuta dal vento,</l>
<l>vite lasciate alla vita,</l>
<l>giovani e vergini caste</l>
<l>movevano ad altra fiorita,</l>
<l>sollecitando con l'aste</l>
<l>l'attonito armento.</l>
</lg>
<lg>
<l>E giunsero al mare; e per loro</l>
<l>streperono l'onde interrotte</l>
<l>da un nero colosso.</l>
<l>Dormiva nell'ombra il Peloro;</l>
<l>ma l'Etna solcava la notte</l>
<l>d'un vortice rosso.</l>
</lg>
</lg>
<lg>
<head rend="sc">III</head>
<lg>
<l>Gl'Itali stettero, e i bovi</l>
<l>sparsero ai piedi del monte.</l>
<l>Stettero i grandi armentari</l>
<l>con l'isola grande di fronte,</l>
<l>con i profondi due mari,</l>
<l>coi secoli novi.</l>
</lg>
<lg>
<l>Videro là, nelle arene</l>
<l>della costiera protesa,</l>
<l>l'orme d'ignoti giganti</l>
<l>che stavano, anch'essi, in attesa:</l>
<l>ed ascoltarono i canti</l>
<l>d'ignote Sirene...</l>
</lg>
<lg>
<l>Sicilia, dal mare di rosa</l>
<l>mandavi il giocondo frastuono</l>
<l>di tibie e di lire:</l>
<l>e in mezzo alla romba festosa</l>
<l>giungeva frenetico il suono</l>
<l>dei Vespri avvenire.</l>
</lg>
</lg>
<lg>
<head rend="sc">IV</head>
<lg>
<l>- Siculi, dite: che appare,</l>
<l>là, sopra i vostri tuguri?</l>
<l>Una città che nel cielo</l>
<l>s'inalza su candidi muri...</l>
<l>Tremula un cerulo velo</l>
<l>sul placido mare.</l>
</lg>
<lg>
<l>Una città di portenti,</l>
<l>edificata di raggi,</l>
<l>tale che facile il nembo</l>
<l>vi passi coi suoi carriaggi,</l>
<l>tale che basti il suo grembo</l>
<l>per tutte le genti. -</l>
</lg>
<lg>
<l>Ed una giovenca ed un toro,</l>
<l>lontano, alle falde d'un colle,</l>
<l>tracciavano un solco;</l>
<l>e tacito a mezzo il lavoro,</l>
<l>guardando le fumide zolle,</l>
<l>sognava il bifolco.</l>
</lg>
</lg>
<lg>
<head rend="sc">V</head>
<lg>
<l>- Itali, dite: che appare</l>
<l>là su Cariddi e su Scilla?</l>
<l>Vivido un arco nel cielo</l>
<l>su pallide nuvole brilla...</l>
<l>Tremula un livido velo</l>
<l>sul torbido mare.</l>
</lg>
<lg>
<l>Atrio sublime, e profondo,</l>
<l>pieno di lampi e di gridi,</l>
<l>che con la curva dell'arco</l>
<l>congiunge nel cielo i due lidi:</l>
<l>portico immenso che il varco</l>
<l>dischiude ad un mondo! -</l>
</lg>
<lg>
<l>E quell'aratore lontano,</l>
<l>levava sul solco quadrato</l>
<l>la stiva ritorta:</l>
<l>per tre grandi passi in sua mano</l>
<l>portava l'aratro del fato,</l>
<l>lasciando una porta.</l>
</lg>
</lg>
<lg>
<head rend="sc">VI</head>
<lg>
<l>E la giovenca ed il toro,</l>
<l>nella silvestre colonia,</l>
<l>mossero un mugghio augurale</l>
<l>lasciando la porta Mugonia:</l>
<l>mugghio, onde il colle di Pale</l>
<l>sussultò sonoro.</l>
</lg>
<lg>
<l>E su le plaghe latine</l>
<l>rimbombò un tuono. E l'anelo</l>
<l>mugghio dal vomere umano</l>
<l>sembrò seguitasse nel cielo,</l>
<l>sempre più cupo, e già vano,</l>
<l>ma senza più fine...</l>
</lg>
<lg>
<l>Pastori, adornate di fronde</l>
<l>gli ovili! Appendete alle volte</l>
<l>corone di croco!</l>
<l>Tre volte scendete nell'onde</l>
<l>dei fiumi! Passate tre volte</l>
<l>le fiamme del fuoco!</l>
</lg>
</lg>
</div2>
<div2 type="inno">
<head>LA PORTA SANTA</head>
<lg>
<head rend="sc">I</head>
<lg>
<l>Uomo, che quando fievole</l>
<l>mormori, il mondo t'ode,</l>
<l>pallido eroe, custode</l>
<l>dell'alto atrio di Dio;</l>
</lg>
<lg>
<l>leva la man dall'opera,</l>
<l>o immortalmente stanco!</l>
<l>scingi il grembiul tuo bianco,</l>
<l>mite schiavo di Dio:</l>
</lg>
<lg>
<l>la Porta ancor vaneggi!</l>
<l>Voglion ancor, le greggi</l>
<l>meste, passar di là.</l>
</lg>
</lg>
<lg>
<head rend="sc">II</head>
<lg>
<l>O nostro primogenito,</l>
<l>puro tra i bissi puri,</l>
<l>le pietre che tu muri</l>
<l>con la gracile mano,</l>
</lg>
<lg>
<l>nel sepolcreto sembrano</l>
<l>chiudere i tuoi fratelli</l>
<l>tutti; con tre suggelli,</l>
<l>tutto il genere umano.</l>
</lg>
<lg>
<l>Solo la bianca Morte</l>
<l>chiude così le porte,</l>
<l>che non riaprirà!</l>
</lg>
</lg>
<lg>
<head rend="sc">III</head>
<lg><l>Oh! le tue mani tremano!</l>
<l>Dove sarai tu, quando</l>
<l>un secol nuovo, orando,</l>
<l>toglierà le tre pietre?</l>
</lg>
<lg>
<l>Dove anche noi. Le candide</l>
<l>culle ch'or vanno e stanno</l>
<l>tra un canto pio, saranno</l>
<l>tombe immobili e tetre.</l>
</lg>
<lg>
<l>Avanti quella Porta</l>
<l>chiusa non c'è che morta</l>
<l>gente; un'ombrìa che va.</l>
</lg>
</lg>
<lg>
<head rend="sc">IV</head>
<lg><l>O vecchio, è vecchio, al nascere,</l>
<l>del suo morir futuro</l>
<l>anche il bambino, puro</l>
<l>là tra i puri suoi bissi.</l>
</lg>
<lg>
<l>Tutti i fratelli tremano</l>
<l>seguendo te che tremi,</l>
<l>come su gli orli estremi</l>
<l>d'invisibili abissi.</l>
</lg>
<lg>
<l>Vecchio che in noi t'immilli,</l>
<l>lasciaci udir gli squilli</l>
<l>dell'immortalità!</l>
</lg>
</lg>
<lg>
<head rend="sc">V</head>
<lg><l>Di là, di là, risuonano</l>
<l>chiare le argentee trombe</l>
<l>che spezzano le tombe</l>
<l>d'inconcusso granito!</l>
</lg>
<lg>
<l>Di là, di là, risuonano</l>
<l>canti or soavi or gravi;</l>
<l>ché c'è di là, con gli avi,</l>
<l>qualche bimbo smarrito!</l>
</lg>
<lg>
<l>Tutto il di noi che vive</l>
<l>è ciò che a noi sorvive:</l>
<l>tutto è per noi di là!</l>
</lg>
</lg>
<lg>
<head rend="sc">VI</head>
<lg><l>Non ci lasciar nell'atrio</l>
<l>del viver nostro, avanti</l>
<l>la Porta chiusa, erranti</l>
<l>come vane parole;</l>
</lg>
<lg>
<l>ad aspettar che l'ultima</l>
<l>gelida e fosca aurora</l>
<l>chiuda alle genti ancora</l>
<l>la gran porta del Sole;</l>
</lg>
<lg>
<l>quando la Terra nera</l>
<l>girerà vuota, e ch'era</l>
<l>Terra, s'ignorerà.</l>
</lg>
</lg>
</div2>
<div2 type="inno">
<head>A VERDI</head>
<opener>
<salute><hi rend="sc">PER IL DÌ TRIGESIMO DAL SUO TRANSITO</hi></salute>
</opener>
<lg>
<head rend="sc">I</head>
<lg>
<l>Voi che notturni moveste</l>
<l>per le strade ancora ombrate;</l>
<l>ch'or nel vestibolo, al vento</l>
<l>antelucano, aspettate</l>
<l>ch'uno v'apra il monumento</l>
<l>del gran Morto;</l>
</lg>
<lg>
<l>voi che da quando le stelle</l>
<l>pendean bianche su le lande,</l>
<l>state: qui, sotto una mole</l>
<l>grave, v'ascosero il Grande;</l>
<l>qui: vedetela nel sole</l>
<l>ch'è già sorto.</l>
</lg>
<lg>
<l>Voi che recaste gli aromi,</l>
<l>questa è la tomba, se voi</l>
<l>non cercate che una pietra:</l>
<l>esso, l'aedo d'eroi,</l>
<l>sceso qui con la sua cetra,</l>
<l>non è qui.</l>
</lg>
</lg>
<lg>
<head rend="sc">II</head>
<lg>
<l>Come cercate il vivente</l>
<l>qui tra i morti? E pur n'udreste,</l>
<l>s'egli qui fosse, sotterra,</l>
<l>voci sì dolci e sì meste</l>
<l>di saluto a questa terra</l>
<l>della morte!</l>
</lg>
<lg>
<l>Ripeterebbe il suo pianto</l>
<l>ch'è il suo canto dell'amore!</l>
<l>Un vincitore ch'è vinto:</l>
<l>altro è la vita? L'amore,</l>
<l>sì, ma dentro un laberinto</l>
<l>senza porte!</l>
</lg>
<lg>
<l>Voi che recaste gli aromi,</l>
<l>egli vivrebbe, se fosse</l>
<l>qui pur sotto questa pietra;</l>
<l>ma si levò, si riscosse,</l>
<l>volò via con la sua cetra,</l>
<l>non è qui.</l>
</lg>
</lg>
<lg>
<head rend="sc">III</head>
<lg>
<l>Morto? Ma udite! Ma udite!</l>
<l>Come impreca! Come implora!</l>
<l>Rugge: qual serpe lo morse?</l>
<l>Geme: qual bacio l'accora?</l>
<l>Ama e soffre; ed altro è forse</l>
<l>mai la vita?</l>
</lg>
<lg>
<l>Morto? Ma udite! Ma udite!</l>
<l>Egli prega ora il suo Dio.</l>
<l>Lungi la vita gli scorse,</l>
<l>vuole il suo tetto natìo!</l>
<l>Brama e soffre: ed altro è forse</l>
<l>mai la vita?</l>
</lg>
<lg>
<l>Vive, ed è lungi, e ci manda</l>
<l>l'inno dell'anima umana</l>
<l>ch'è in esilio ed in martoro.</l>
<l>Presso un'ignota fiumana</l>
<l>ha sospesa l'arpa d'oro:</l>
<l>non è qui.</l>
</lg>
</lg>
<lg>
<head rend="sc">IV</head>
<lg>
<l>Morto? Ma forse l'Italia</l>
<l>dai due mari fu sommersa?</l>
<l>Dove fu l'Etna nevosa,</l>
<l>l'onda ribolle e riversa?</l>
<l>dove stette il Monte Rosa,</l>
<l>c'è una duna?</l>
</lg>
<lg>
<l>O nell'Italia non vive</l>
<l>più che un resto di canuti?</l>
<l>Siedono a qualche cipresso,</l>
<l>pensano e pregano muti...</l>
<l>Non un letto con appresso</l>
<l>la sua cuna?</l>
</lg>
<lg>
<l>Morto chi suscita i morti,</l>
<l>con un clangor di metallo,</l>
<l>dai silenzi della tomba?...</l>
<l>Egli sul bianco cavallo</l>
<l>corse via con la sua tromba:</l>
<l>non è qui.</l>
</lg>
</lg>
<lg>
<head rend="sc">V</head>
<lg>
<l>Morto? Si muore una volta!</l>
<l>So che il Fauno primigenio,</l>
<l>fiero cantava nell'ima</l>
<l>valle, indulgendo al suo genio,</l>
<l>quando rossa era ogni cima,</l>
<l>su, di lava.</l>
</lg>
<lg>
<l>Quando l'Italia diserta</l>
<l>fu dal Vandalo e dall'Unno,</l>
<l>ei ripeteva il suo canto,</l>
<l>l'imperituro Vertunno,</l>
<l>mentre Roma a lui daccanto</l>
<l>fumigava...</l>
</lg>
<lg>
<l>Su innumerevoli roghi,</l>
<l>sotto infinite rovine,</l>
<l>arso, oppresso, al flutto, al vento...</l>
<l>Oh! chi morì senza fine,</l>
<l>non ha fine, non è spento,</l>
<l>non è qui.</l>
</lg>
</lg>
<lg>
<head rend="sc">VI</head>
<lg>
<l>Quanto morì!... La zagaglia</l>
<l>ebbe un giorno alla gorgiera.</l>
<l>Egli, egli stesso, il Ferruccio,</l>
<l>in quella cerula sera,</l>
<l>disse, senza odio né cruccio:</l>
<l rend="italic">Dài a un morto...</l>
</lg>
<lg>
<l>Morto? Né prima né dopo,</l>
<l>mai, Fabrizi Maramaldi!</l>
<l>Cadde il Ferruccio nel sangue,</l>
<l>ma si chiamò Garibaldi,</l>
<l>quando rosso, da quel sangue,</l>
<l>fu in piè sorto.</l>
</lg>
<lg>
<l>Voi che notturni moveste,</l>
<l>quando le pallide stelle</l>
<l>rilucean su la rugiada,</l>
<l>egli, l'eterno ribelle,</l>
<l>balzò su con la sua spada,</l>
<l>non è qui.</l>
</lg>
</lg>
<lg>
<head rend="sc">VII</head>
<lg>
<l>Dove?... Sull'Alpi d'Italia!</l>
<l>Forse il Vecchio è un giovinetto.</l>
<l>Sale un ghiacciaio; s'arresta</l>
<l>poi ch'una voce gli ha detto,</l>
<l>con un grido di tempesta:</l>
<l>Qui c'è nostro!</l>
</lg>
<lg>
<l>Dove?... Sui mari d'Italia!</l>
<l>Forse è un mozzo, ebbro d'aurora.</l>
<l>Punta una nave tra cento:</l>
<l>drizza tra quelle la prora.</l>
<l>Tra le sartie gli urla il vento:</l>
<l>Mare nostro!</l>
</lg>
<lg>
<l>Dove?... Nel cielo d'Italia!</l>
<l>Dove?... Chiedetene al Sole!</l>
<l>Qui non c'è che questa pietra.</l>
<l>Stare e posare, non vuole:</l>
<l>balzò su con la sua cetra,</l>
<l>non è qui.</l>
</lg>
</lg>
<lg>
<head rend="sc">VIII</head>
<lg>
<l>Forse prepara il cammino</l>
<l>tra la terra e le sue stelle.</l>
<l>Forse, tra il muto lavoro,</l>
<l>guarda le ignote fiammelle,</l>
<l>e già dice: Un dì tra loro</l>
<l>parleranno!</l>
</lg>
<lg>
<l>Forse, più grande, già pensa</l>
<l>una grande sua parola,</l>
<l>quella che placa gli ardenti,</l>
<l>quella che i mesti consola,</l>
<l>la parola in cui le genti</l>
<l>s'ameranno!</l>
</lg>
<lg>
<l>Voi che sotterra cercate</l>
<l>l'ultimo Grande d'Italia,</l>
<l>- era l'ombra, e il giorno è sorto -</l>
<l>l'ultimo Grande d'Italia,</l>
<l>io vi grido, non è morto,</l>
<l>non è qui!</l>
</lg>
</lg>
</div2>
<div2 type="inno">
<head>IL POPE</head>
<epigraph><p rend="italic">...da oggi non abbiamo più imperatore...:il sangue degl'innocenti lo separa dal suo popolo...Dio vi benedica...</p>
<bibl><hi rend="sc">GAPONY</hi></bibl></epigraph>
<lg>
<head rend="sc">I</head>
<lg>
<l>Piccolo padre, il tuo popolo</l>
<l>piange! prega che tu vada,</l>
<l>tu, sino a lui; ché a lui sbarrano</l>
<l>i cosacchi tuoi la strada.</l>
<l>Piange, e ti supplica: grazia!</l>
<l>dà, per i suoi figli, il pane!</l>
<l>no: per i tuoi... che famelici</l>
<l>hai nelle sue tane.</l>
</lg>
<lg>
<l>Piccolo padre, al tuo popolo</l>
<l>reca tu ciò che consola!</l>
<l>Passa quel fiume! Il tuo popolo</l>
<l>nel fango è sino alla gola.</l>
<l>Esso verrebbe; ma, piccolo</l>
<l>padre, sai che lo impedisce,</l>
<l>Zar, la tua legge, nagàika,</l>
<l>Zar, a sette strisce.</l>
</lg>
<lg>
<l>Protettore! Salvatore!</l>
<l>passa il fiume che rimbomba!</l>
<l>Scendi, o padre e imperatore!</l>
<l>va su l'acque alla sua tomba!</l>
<l>Non sei tu come chi nacque</l>
<l>dallo Spirito, e che può</l>
<l>camminar su le grandi acque?...</l>
<l>Non puoi?... No!</l>
</lg>
</lg>
<lg>
<head rend="sc">II</head>
<lg>
<l>L'acque son rapide e torbide,</l>
<l>cupo è il fiume, il fiume è grosso.</l>
<l>Fu per un ferreo diluvio,</l>
<l>per un uragano rosso.</l>
<l>Furono lampi di sciabole,</l>
<l>sibili di sferze, furia</l>
<l>secca di grandine e folgori,</l>
<l>come là in Manciuria...</l>
</lg>
<lg>
<l>Ma non si trovano laceri</l>
<l>sotto l'unghia dei cavalli,</l>
<l>i tuoi nemici quei piccoli</l>
<l>tuoi nemici di là, gialli...</l>
<l>Erano figli del piccolo</l>
<l>padre; sono, o Zar, tua cosa!</l>
<l>C'è qualche cosa di vergine...</l>
<l>che fa tutto rosa.</l>
</lg>
<lg>
<l>Sangue! Sangue! Sangue! Sangue!</l>
<l>Tu non puoi passare; è troppo!</l>
<l>Quale uragano di sangue,</l>
<l>i tuoi Cosacchi al galoppo!</l>
<l>E poi fuma, bolle... Sciopera</l>
<l>anche tu! nasconditi!</l>
<l>Non puoi, no! Ma là... quel Pope...</l>
<l>Egli, sì!</l>
</lg>
</lg>
<lg>
<head rend="sc">III</head>
<lg>
<l>Chi?... Ma lo chiamano piccolo</l>
<l>padre. E parla; altro non vuole.</l>
<l>Corrono le moltitudini</l>
<l>alle sue dolci parole.</l>
<l>Parla; ed al santo tuo Sinodo</l>
<l>dice il tuo Metropolita:</l>
<l>"Egli bandì la bestemmia!</l>
<l>Voi l'avete udita".</l>
</lg>
<lg>
<l>E chi è dunque?... Lo seguono</l>
<l>zappatori e duri fabbri.</l>
<l>Tutti l'odono: appendono</l>
<l>il lor ànsito ai suoi labbri.</l>
<l>Coi peccatori, coi miseri</l>
<l>che la lebbra hanno del male,</l>
<l>egli nei trivii e quadrivii</l>
<l>mangia il pane e il sale...</l>
</lg>
<lg>
<l>Sì, ma passa! Egli sì, passa,</l>
<l>passa a piedi asciutti il fiume.</l>
<l>Il suo piede non abbassa</l>
<l>l'orma su le rosse schiume.</l>
<l>Non a lui volesti andare,</l>
<l>Zar di poca fede: ora è</l>
<l>lui che su l'eterno mare</l>
<l>viene a te!</l>
</lg>
</lg>
<lg>
<head rend="sc">IV</head>
<lg>
<l>Dunque chi è, che in un vortice</l>
<l>rosso ti conduce i morti?</l>
<l>Vengono gli uomini pallidi,</l>
<l>tutti nel suo sguardo assòrti:</l>
<l>vengono trasfigurandosi</l>
<l>nella chiarità dell'aria,</l>
<l>vengono donne di Magdala,</l>
<l>donne di Samaria;</l>
</lg>
<lg>
<l>vengono i bimbi: sui riccioli</l>
<l>pésti la sua mano posa.</l>
<l>Quale sfiorita di petali,</l>
<l>che la neve tinge in rosa!</l>
<l>Passano il gorgo inguadabile,</l>
<l>sangue dal fonte alla foce...</l>
<l>E chi è dunque? Chi? Guardalo!</l>
<l>Regge la sua croce.</l>
</lg>
<lg>
<l>Egli è il Cristo! il Cristo! il Cristo!</l>
<l>Caifa il pallio anco s'è scisso.</l>
<l>Egli è il Cristo! o Zar, il Cristo!</l>
<l>Tu, tu l'hai ricrocifisso.</l>
<l>Lava, lava le tue mani!</l>
<l>Egli a te ritorna; e tu,</l>
<l>o sovrano dei sovrani,</l>
<l>non sei più!</l>
</lg>
</lg>
</div2>
<div2 type="poesia">
<head>AL DIO TERMINE</head>
<lg type="inno">
<lg>
<l>Termine buono, ch'ora a due bifolchi</l>
<l>partisci il campo, sì che l'un da mane,</l>
<l>l'altro da sera, affidi il grano ai solchi;</l>
</lg>
<lg>
<l>poi l'uno e l'altro viene a te col pane</l>
<l>di sua sementa, e con la pia famiglia</l>
<l>recante i doni, e col tacente cane;</l>
</lg>
<lg>
<l>e questi posa sopra te la figlia</l>
<l>ultima, e quegli il dolce figlio primo,</l>
<l>l'un che balbetta, l'altra che bisbiglia;</l>
</lg>
<lg>
<l>mentre due galli cantano dal fimo,</l>
<l>dal suo, ciascuno, e ronzano gli sciami</l>
<l>di due regine su lo stesso timo:</l>
</lg>
<lg>
<l>Termine forte, e ch'ora due reami</l>
<l>dividi, e segni ai popoli, dove ari</l>
<l>ciascuno e mieta, dove crei, dove ami;</l>
</lg>
<lg>
<l>e le lor vite tacito separi,</l>
<l>tumultuanti, come, occulto in fondo,</l>
<l>scoglio da sé fa rifluir due mari;</l>
</lg>
<lg>
<l>poi l'uno e l'altro viene a te giocondo,</l>
<l>con gl'inni in cuore, ed offre ogni sua pura</l>
<l>primizia a te, di ciò che dona al mondo:</l>
</lg>
<lg>
<l>Termine santo, che noi, stirpe dura</l>
<l>d'agricoltori, col vetusto rito</l>
<l>piantammo a vista dell'età futura;</l>
</lg>
<lg>
<l>presso una siepe viva; o tu, che il dito</l>
<l>intendi, il dito che non sa l'oblìo,</l>
<l>verso la nostra siepe di granito;</l>
</lg>
<lg>
<l>grida, verso la grande Alpe di Dio,</l>
<l>con la tua voce onde tonò l'inferno:</l>
<l rend="sc">DI LÀ C'È VOSTRO, MA DI QUA C'È MIO!</l>
</lg>
<lg>
<l>se, giusta il rito, nascondemmo, al verno</l>
<l>nostro di lunghi secoli, sotterra,</l>
<l>semi onde spunta qualche fiore eterno!</l>
</lg>
<lg>
<l>se gli odii antichi, se il livor di guerra</l>
<l>spengemmo in cuore, salutando l'Era</l>
<l>nuova di pace e buon volere in terra!</l>
</lg>
<lg>
<l>se qui mandammo anche una primavera</l>
<l>sacra, di giovinette anime, rossa,</l>
<l>sotto una sacra giovine bandiera!</l>
</lg>
<lg>
<l>se, giusta il rito, empimmo allor la fossa</l>
<l>del sangue loro! s'Egli, Egli, ondeggiante,</l>
<l>Egli ubbidì, lasciandone qui l'ossa...</l>
</lg>
<lg>
<l>per base a te, Termine nostro, Dante!</l>
</lg>
</lg>
</div2>
<div2 type="inno">
<head>INNO SECOLARE A MAZZINI</head>
<div3 type="parte">
<head rend="sc">I</head>
<lg>
<head rend="sc">I</head>
<lg>
<l>Cento anni? !... Tu nell'evo eri, degli evi!</l>
<l>come lontano! Chi poté vederti?</l>
<l>Tu, quando niuno ancor vivea, vivevi.</l>
</lg>
<lg>
<l>L'Italia era vulcani, era deserti.</l>
<l>Non c'erano i pensosi uomini aneli.</l>
<l>C'erano, sì, le oscure selve inerti.</l>
</lg>
<lg>
<l>A quando a quando si movean gli steli,</l>
<l>le foglie, i rami, gli alberi... al passaggio</l>
<l>d'un improvviso spirito dei cieli.</l>
</lg>
<lg>
<l>C'erano i fiumi sonnolenti al raggio</l>
<l>del sole, incerti, nell'errare al piano,</l>
<l>dove mai fosse il loro mar selvaggio.</l>
</lg>
<lg>
<l>Ed ecco un cupo rimbombar lontano:</l>
<l>la piena! i massi! i morti neri pini!</l>
<l>Sereno al piano, ai monti l'uragano.</l>
</lg>
<lg>
<l>Sui monti, in alto, c'eri tu, <hi rend="sc">MAZZINI</hi>.</l>
</lg>
</lg>
<lg>
<head rend="sc">II</head>
<lg>
<l>In alto eri, per tutto eri, ma eri</l>
<l>invisibile. Un ramo di cipresso</l>
<l>avevi in mano, tolto ai cimiteri.</l>
</lg>
<lg>
<l>E tu scotevi quella fronda, o Messo</l>
<l>di Dio, chiamando un Popolo non sorto</l>
<l>ancor di terra, all'avvenir promesso.</l>
</lg>
<lg>
<l>Erravi al lume del pianeta morto,</l>
<l>tu, pallida ombra. Risplendea silente</l>
<l>ciò ch'era morto a ciò ch'era rimorto.</l>
</lg>
<lg>
<l>E tu cercavi il mondo senza gente,</l>
<l><hi rend="sc">FANTASIO</hi>, lungo gl'inquieti mari,</l>
<l>sotto lo scheletrito astro del niente.</l>
</lg>
<lg>
<l>E l'uno all'altro sorridean gli ossari!</l>
<l>l'astro e l'Italia. - Per chi mai splendiamo? -</l>
<l>E pareano i millenni solitari,</l>
</lg>
<lg>
<l>ch'era la luce, e che non era Adamo.</l>
</lg>
</lg>
<lg>
<head rend="sc">III</head>
<lg>
<l>E quando fu che venne a te su l'onda</l>
<l>dei mari, l'Altro? Il rosso dell'aurora</l>
<l>apparì sopra la sua testa bionda.</l>
</lg>
<lg>
<l>Voi dai due poli vi guardaste. Egli, ORA!</l>
<l>disse; tu, SEMPRE! Ed ecco udiste, assòrti,</l>
<l>un infinito murmure. In quell'ora,</l>
</lg>
<lg>
<l>s'aprian le tombe e rinasceano i morti.</l>
</lg>
</lg>
</div3>
<div3 type="parte">
<head rend="sc">II</head>
<lg>
<head rend="sc">I</head>
<lg>
<l>E i redivivi congiungean le dita</l>
<l>delle due mani sul lor cuore nuovo,</l>
<l>Cui percoteva l'onda della vita:</l>
</lg>
<lg>
<l>- Davanti a Dio! Davanti a me, che trovo</l>
<l>qui nel mio cuore, eterne voci vere!</l>
<l>ti trovo in me, fiamma di Dio nel rovo!</l>
</lg>
<lg>
<l>per il mio dritto! per il mio dovere!</l>
<l>e per il sangue ch'è nelle mie vene</l>
<l>come la pioggia è nelle nubi nere!</l>
</lg>
<lg>
<l>per il vano finora impeto al bene!</l>
<l>per l'ala, o Messo, ch'ora tu gli davi!</l>
<l>per la mia Patria e per le sue catene!</l>
</lg>
<lg>
<l>per la grande memoria de' nostri avi</l>
<l>e per il grande popolo futuro!</l>
<l>vivo tra morti, libero tra schiavi,</l>
</lg>
<lg>
<l>per la già nata terza Italia, io giuro... -</l>
</lg>
</lg>
<lg>
<head rend="sc">II</head>
<lg>
<l>E nelle tue parole i redivivi</l>
<l>giuravano; e con ferme le pupille</l>
<l>si disperdean per le tre vie dei trivi.</l>
</lg>
<lg>
<l>Si disperdeano come le faville</l>
<l>d'un rogo occulto: il rogo in mezzo ai venti,</l>
<l>in mezzo ai flutti, d'un lontano Achille.</l>
</lg>
<lg>
<l>Come scheggie d'un grande astro cadenti,</l>
<l>cadean brillando. Al lor vano cadere</l>
<l>vedean notturne la lor via le genti.</l>
</lg>
<lg>
<l>- Per il mio dritto! Per il mio dovere! -</l>
<l>E si spengeva il subito baleno</l>
<l>su palchi infami, dentro ree galere.</l>
</lg>
<lg>
<l>Cadeano. O sorte degli eroi, dal seno</l>
<l>scesi brillando, del Leone! O sorte</l>
<l>dei fuggenti lo spazio alto e sereno</l>
</lg>
<lg>
<l>atomi d'astri! Quella luce è morte.</l>
</lg>
</lg>
<lg>
<head rend="sc">III</head>
<lg>
<l>È morte. Ma <emph>Chi per la patria muore</emph>?...</l>
<l>Quando fu mai che risonò quel canto?</l>
<l>quel canto, là... <emph>Chi per la patria muore</emph>...</l>
</lg>
<lg>
<l>Nel vallon di Rovìto, orrido e santo,</l>
<l>avean cento fucili incontro al cuore.</l>
<l>Quando la morte ne scrosciò di schianto,</l>
</lg>
<lg>
<l>ancor s'udì: <emph>Non muore mai! Non muore!</emph></l>
</lg>
</lg>
</div3>
<div3 type="parte">
<head rend="sc">III</head>
<lg>
<head rend="sc">I</head>
<lg>
<l>Tu, quando un giorno uscisti dalla nube,</l>
<l>presso l'eterno fuoco eri di Vesta.</l>
<l>Strepeano i litui, alto clangean le tube.</l>
</lg>
<lg>
<l>Su la Via Sacra si sentia la pesta</l>
<l>di càlighe. Coorti, legioni</l>
<l>passavano, le antiche aquile in testa.</l>
</lg>
<lg>
<l>E disse alcuno dei centurioni:</l>
<l>- Pianta l'insegna: ottimo è qui restare. -</l>
<l>Nuovo era solo il rombo dei cannoni.</l>
</lg>
<lg>
<l>Ché combatteva la città per l'are</l>
<l>e i fuochi; mentre nella casa pura</l>
<l>offrian suoi doni i cittadini al Lare.</l>
</lg>
<lg>
<l>Al senato le leggi erano a cura.</l>
<l>Dicea la plebe nei comizi, Io voglio.</l>
<l>Tutto era antico: ai piedi delle mura</l>
</lg>
<lg>
<l>Garibaldi, e Mazzini in Campidoglio.</l>
</lg>
</lg>
<lg>
<head rend="sc">II</head>
<lg>
<l>E fu travolta l'ultima coorte</l>
<l>nelle macerie. Ed ecco un soffio d'ale</l>
<l>a gl'invasori spalancò le porte.</l>
</lg>
<lg>
<l>- Entrate! - E si mostrò Roma immortale.</l>
<l>Allor allor giungeano, dal Tirreno</l>
<l>gli avvoltoi neri del suo dì lustrale.</l>
</lg>
<lg>
<l>Ed era un dì pieno di luce e pieno</l>
<l>di silenzio. Alle schiere taciturne</l>
<l>pareva un plenilunio sereno.</l>
</lg>
<lg>
<l>C'erano, presso le colonne e le urne,</l>
<l>sotto i grandi archi, a quel passar non nuove</l>
<l>ombre sedute su le selle eburne.</l>
</lg>
<lg>
<l>Termine, il nume cui nessun rimuove,</l>
<l>era lassù. Roma era vinta; eppure</l>
<l>si figgeano nell'alta arce di Giove</l>
</lg>
<lg>
<l>le sue dodici tavole future.</l>
</lg>
</lg>
<lg>
<head rend="sc">III</head>
<lg>
<l>O irremovibile anche tu, Dea lieta!</l>
<l>Dea Gioventù! Là eri con Mameli,</l>
<l>là rimanesti con l'eroe poeta.</l>
</lg>
<lg>
<l>Tu sollevato l'hai con te nei cieli</l>
<l>molle di sangue quasi di rugiada;</l>
<l>e nella luce dentro cui lo celi,</l>
</lg>
<lg>
<l>brilla ancor la sua lira e la sua spada.</l>
</lg>
</lg>
</div3>
<div3 type="parte">
<head rend="sc">IV</head>
<lg>
<head rend="sc">I</head>
<lg><l>O tempo degli eroi, quando la cetra</l>
<l>sfuggìa di mano al suo cantor caduto,</l>
<l>e gli fulgeva stelle auree dall'etra!</l>
</lg>
<lg>
<l>Muta la constellazione al muto</l>
<l>cantor fulgeva. Gli occhi avidi verso</l>
<l>il suo tintinno ancor tendeva il bruto.</l>
</lg>
<lg>
<l>Più lungi il balteo rifulgea, disperso</l>
<l>nel cadere: tra Sirio e Aldebarano.</l>
<l>L'eroe cadeva in mezzo all'universo.</l>
</lg>
<lg>
<l>O sacro tempo degli eroi, lontano</l>
<l>come le stelle! Tu volgevi il viso</l>
<l>al cielo sparso del martirio umano:</l>
</lg>
<lg>
<l>lassù cercavi ciò che t'era ucciso,</l>
<l>o Mazzini! la patria, esule errante,</l>
<l>nella Galassia! Come te, lei fiso</l>
</lg>
<lg>
<l>guardava un altro, esule anch'esso: Dante...</l>
</lg>
</lg>
<lg>
<head rend="sc">II</head>
<lg>
<l>Vedesti Dante uscito dall'abisso,</l>
<l>ch'era già su, che dal superno monte</l>
<l>guardava ciò che dai nostri occhi è scisso.</l>
</lg>
<lg>
<l>Anche per Dante, in patria, presso il fonte</l>
<l>del suo battesmo, era la scure e il rogo.</l>
<l>Egli guardava, alta la pura fronte.</l>
</lg>
<lg>
<l>Ecco: soave i cuor premeva il giogo</l>
<l>di libertà che più che vita, piace.</l>
<l>L'uomo era giusto e nel natìo suo luogo.</l>
</lg>
<lg>
<l>In pro' del mondo Italia ergea la face,</l>
<l>la non più serva! la non più partita!</l>
<l>Ciò ch'era in cielo, era anche in terra: PACE.</l>
</lg>
<lg>
<l>Dante nel cielo cui la terra imita,</l>
<l>vedea ghirlande, croci, aquile, scale</l>
<l>d'ascensione facile infinita...</l>
</lg>
<lg>
<l>In alto alto, il gran seggio imperiale,</l>
</lg>
</lg>
<lg>
<head rend="sc">III</head>
<lg>
<l>vuoto. - O tu coronato e mitriato</l>
<l>da te su te, vuoto è rimasto il trono,</l>
<l>e rimarrà. La tua parola è il fato.</l>
</lg>
<lg>
<l>E io che al fine sol di dire, <emph>Io sono</emph>,</l>
<l>seguii per l'erte e l'arte vie te duce,</l>
<l>mi prendo il serto di che me corono,</l>
</lg>
<lg>
<l>di su l'altare ch'entro me riluce! -</l>
</lg>
</lg>
</div3>
<div3 type="parte">
<head rend="sc">V</head>
<lg>
<head rend="sc">I</head>
<lg>
<l>Così dicevi. Ei ti guatò profondo.</l>
<l>Come salito? amico alle tre dee</l>
<l>scese col Cristo tricolori al mondo?</l>
</lg>
<lg>
<l>No. Ma tu, stando tra le donne ebree,</l>
<l>tu lo vedesti il buon Messia passare</l>
<l>sotto gli olivi, in mezzo alle azalèe:</l>
</lg>
<lg>
<l>tu lo vedesti errare lungo il mare</l>
<l>di Genesareth: distendea le reti</l>
<l>Simon Bar Iona su le liscie ghiare:</l>
</lg>
<lg>
<l>lo udisti, tu, su la montagna: - Lieti</l>
<l>voi siate, quando vi si spregia, opprime,</l>
<l>calunnia; ché così fanno ai profeti.</l>
</lg>
<lg>
<l>Con me venite su le pure cime!</l>
<l>Sia la lampada sopra il lampadario!</l>
<l>Edificate la città sublime</l>
</lg>
<lg>
<l>sopra la rupe, ancor che sia Calvario! -</l>
</lg>
</lg>
<lg>
<head rend="sc">II</head>
<lg>
<l>- Sì - tu dicevi. E ne adoravi le orme,</l>
<l>da lungi. - Non piangete: la fanciulla</l>
<l>- egli diceva - non è morta: dorme. -</l>
</lg>
<lg>
<l>E tu: - La tomba è altro che la culla</l>
<l>del cielo? - Ed egli: - O voi di poca fede... -</l>
<l>E tu: - La vita senza fede è il nulla. -</l>
</lg>
<lg>
<l>- Opre, voi non avrete la mercede,</l>
<l>qui! Grami, non è il breve oggi che nuoce!</l>
<l>Uomini, solo avrà pace chi crede! -</l>
</lg>
<lg>
<l>Ognun prendeva in collo la sua croce</l>
<l>e lo seguiva nel passaggio lento.</l>
<l>Precedeano i fanciulli la sua voce.</l>
</lg>
<lg>
<l>Era il passaggio d'un soave vento</l>
<l>sul grano: un infinito tremolìo.</l>
<l>È uomo? È Dio?... Tu mormoravi, attento:</l>
</lg>
<lg>
<l>- L'opera umana! ecco il tuo Verbo, o Dio! -</l>
</lg>
</lg>
<lg>
<head rend="sc">III</head>
<lg>
<l>E poi lo udisti, cinto di corona</l>
<l>di spine, tra i flagelli e i vilipendi,</l>
<l>e su la croce - Padre! - dir - perdona! -</l>
</lg>
<lg>
<l>offrir sé stesso; dire al cielo - Prendi!</l>
<l>Il suo grido echeggiò nell'Infinito.</l>
<l>Diceva il volgo: - Se sei Dio, discendi! -</l>
</lg>
<lg>
<l>- È Dio - dicesti - perché v'è salito! -</l>
</lg>
</lg>
</div3>
<div3 type="parte">
<head rend="sc">VI</head>
<lg>
<head rend="sc">I</head>
<lg>
<l>O pellegrino delle età trascorse</l>
<l>e non perite, e ti fermasti affranto;</l>
<l>e cadde il dì, l'immortal notte sorse.</l>
</lg>
<lg>
<l>Con l'eco, in cuore, del passato, e il canto</l>
<l>dell'avvenire, a mezza via restavi,</l>
<l>tra ciò ch'è sacro e ciò che sarà santo.</l>
</lg>
<lg>
<l>A mezza via tra i lontanissimi avi,</l>
<l>e i non creati. A mezza via! Tu eri</l>
<l>Dio senza sette e Roma senza schiavi.</l>
</lg>
<lg>
<l>Eri l'impero, che disfà gl'imperi;</l>
<l>eri, o pensoso figlio di Maria,</l>
<l>l'unità santa, senza più misteri.</l>
</lg>
<lg>
<l>Su te, profeta morto a mezza via,</l>
<l>lucevano le idee, pure alte sole:</l>
<l>la croce, sì, ma del dolor che indìa;</l>
</lg>
<lg>
<l>l'aquila, sì, ma che contempla il sole.</l>
</lg>
</lg>
<lg>
<head rend="sc">II</head>
<lg>
<l>Eri il sogno, e non fosti!... Uomini, udite!</l>
<l>Di là del mondo Enea vide futuri</l>
<l>sciamar gli sciami delle nostre vite:</l>
</lg>
<lg>
<l>chi con la verga degli augusti augùri,</l>
<l>chi con l'olivo delle placide are,</l>
<l>quali con l'aste, quali con le scuri.</l>
</lg>
<lg>
<l>Tanto egli vide. Ma poi v'era un mare</l>
<l>porporeggiante: i Cesari; poi file</l>
<l>lunghe di pastorali e di tiare.</l>
</lg>
<lg>
<l>E poi v'era... o latin sangue gentile!...</l>
<l>mentre incessante si sentìa, sul fonte</l>
<l>del fiume eterno, quel ronzìo d'aprile,</l>
</lg>
<lg>
<l>v'era una nube, all'ultimo orizzonte</l>
<l>dell'oltremondo, d'altre vite umane:</l>
<l>e dagli eroi seduti dietro il monte</l>
</lg>
<lg>
<l>giunse più forte il canto del Peane.</l>
</lg>
</lg>
<lg>
<head rend="sc">III</head>
<lg><l>Verranno! Ecco i fanciulli, ecco il lavoro</l>
<l>di tre millenni. O anime serene!</l>
<l>Liberi sono, ed il lor cuore è loro.</l>
</lg>
<lg>
<l>Vogliono, attratti verso tutto il bene,</l>
<l>fare e patire ove il dover destini.</l>
<l>Son la <hi rend="sc">GIOVINE ITALIA</hi>, essi, che viene...</l>
</lg>
<lg>
<l>E solo allora tu sarai, <hi rend="sc">MAZZINI</hi>!</l>
</lg>
</lg>
</div3>
</div2>
<div2 type="poesia">
<head>INNO DEGLI EMIGRATI ITALIANI A DANTE</head>
<lg type="inno">
<lg>
<l>Esule a cui ciascuno fu crudele;</l>
<l>tu cui da sé la dolce patria scisse</l>
<l>e spinse in mare legno senza vele...</l>
</lg>
<lg>
<l>Ma tu scendesti a interrogare Ulisse</l>
<l>il molto errante, il molto paziente,</l>
<l>e ci dicesti ciò ch'egli ti disse:</l>
</lg>
<lg>
<l>- Uomini, non credete all'occidente:</l>
<l>ciò ch'è a voi sera è prima aurora altrui.</l>
<l>Seguite me nel mondo senza gente:</l>
<l>dire, anche morti, gioverà: Vi fui! -</l>
</lg>
<lg>
<l>Profeta, e tu, lungo l'Oceano insonne</l>
<l>dicevi ad uno insonne sulle porte</l>
<l>schiuse e vietate: - Non ci son colonne!</l>
</lg>
<lg>
<l>Le pose a segno Ercole eroe, che in sorte</l>
<l>ebbe l'eterna Gioventù ribelle.</l>
<l>Le pose il forte: passa oltre il più forte.</l>
</lg>
<lg>
<l>Va! Salpa! Issa le vele! Cerca stelle</l>
<l>più nuove, ignoti mari e vie sul rombo</l>
<l>di venti ignoti, e le tre caravelle</l>
<l>ad altre terre adduci ormai, Colombo. -</l>
</lg>
<lg>
<l>O timonier d'Italia eterno, Dante!</l>
<l>Sei tu che volgi dove vuoi la prora</l>
<l>sul nostro lungo solco spumeggiante!</l>
</lg>
<lg>
<l>Con lui tu fosti: governavi allora</l>
<l><emph>Santa Maria</emph>, quando sul limitare</l>
<l>del nuovo Mondo, ella attendea l'aurora.</l>
</lg>
<lg>
<l>Prima dell'alba, sul purpureo mare</l>
<l>quasi una grigia nuvola apparì...</l>
<l>"Terra!" gridò la <emph>Pinta</emph>, ed echeggiare</l>
<l>parve una voce alta infinita: - Sì!</l>
</lg>
</lg>
<closer>
<dateline>Castelvecchio, 1911.</dateline>
</closer>
</div2>
</div1>
<div1 type="app">
<head rend="italic">APPENDICE</head>
<div2 type="poema">
<head>IL RITORNO</head>
<lg type="canto">
<l>E prese, con un grande urto dei remi</l>
<l>terra la nave: e gl'incliti Feaci</l>
<l>ne levarono prima alto l'eroe,</l>
<l>e su la rena del sonante mare</l>
<l>lo posero. E dal sonno era domato.</l>
<l>Trassero quindi i tripodi squillanti</l>
<l>e i lebeti di bronzo ed i talenti</l>
<l>d'oro, ed al ceppo del frondoso olivo</l>
<l>li posero in un mucchio. Era nell'ombra</l>
<l>notturna la lor cauta opera e il loro</l>
<l>tacito andare; ma nel cielo apparso</l>
<l>già era il mattutino astro, il più bello</l>
<l>degli astri, e ardeva su l'eroe dormente.</l>
<l>L'eroe dormiva, e non sapea più nulla</l>
<l>dei molti affanni che patì nel cuore;</l>
<l>e dal suo mite sonno era lontano</l>
<l>il fragor di battaglie e di tempeste.</l>
<l>Ma non lontano il murmure d'un fonte,</l>
<l>dell'Aretusa, e non lontano l'antro</l>
<l>delle ninfe e dell'api, ove le ninfe</l>
<l>tessean notturne su' telai di pietra,</l>
<l>mentre pendean tra l'anfore e i crateri,</l>
<l>grappoli, con ronzii sùbiti, d'api.</l>
<l>E i longi-remi marinai Feaci</l>
<l>salian la nave; indi a gli scalmi in fila</l>
<l>sedean, tornando all'isola felice:</l>
<l>nel tacito crepuscolo cantando</l>
<l>battean co' remi il violaceo mare;</l>
<l>e dalla spiaggia lontanava il canto</l>
<l>tra l'alternare delle larghe ondate.</l>
<l>Cantavano...</l></lg>
<sp><speaker>CORO</speaker>
<lg>
<l>O gran mare, che là gemi</l>
<l>su la spiaggia che tu baci,</l>
<l>che qui piangi sotto i remi</l>
<l>de' Feaci;a</l>
<l rend="italic">op oòp... op oòp...</l>
<l>dorme... venne di lontano;</l>
<l>dorme... è stanco; dorme... è vecchio;</l>
<l>piano cantagli all'orecchio,</l>
<l>piano piano</l>
<l>muovi la sua culla..</l></lg>
<lg>
<l>Tu che piangi là soave</l>
<l>su chi giunge alla sua terra,</l>
<l>che qui dondoli la nave</l>
<l>di chi erra;</l>
<l rend="italic">op oòp... op oòp...</l>
<l>non gli dir col tuo frastuono</l>
<l>che già fuma un casolare:</l>
<l>buono è il sonno, o insonne mare!</l>
<l>buono! buono!</l>
<l>dolce come il nulla.</l></lg>
<lg>
<l>Non gli dire, eterno mare,</l>
<l>ch'egli è giunto...</l>
<l rend="italic">op oòp...</l>
<l>... di lontano</l>
<l>... stanco... vecchio...</l>
<l>piano piano</l>
<l>muovi la sua culla!</l></lg>
<lg>
<l>Dolce... errare</l>
<l rend="italic">op...</l>
<l>dolce... il nulla.</l>
</lg></sp>
<lg type="canto">
<l>E il dolce canto s'annullò nell'aria;</l>
<l>né più cantò che il mare sulla spiaggia</l>
<l>con lo sciacquare dell'eterne ondate.</l>
<l>E presso il cuore d'Odisseo dormente,</l>
<l>gemeva il fonte d'Aretusa, noto</l>
<l>alla sua cara fanciullezza estinta.</l>
<l>E nell'antro sonava il sottil fischio</l>
<l>delle spole immortali, e il lento tonfo</l>
<l>degli immortali pettini: le ninfe</l>
<l>tessean tuttora su' telai di pietra.</l>
<l>E nell'olivo grande, alto, fronzuto,</l>
<l>errava qualche squittinio d'uccello</l>
<l>che s'era desto; e qualche arguta stilla</l>
<l>gocciava su le nere alghe del lido:</l>
<l>ché la nebbietta, a ritardare il giorno,</l>
<l>dai cupi botri qua e là fumava,</l>
<l>simile a placido alito di sonno.</l>
<l>E l'eroe si svegliò. Sobbalzò tetro</l>
<l>ai primi raggi che di tra la nebbia</l>
<l>uscian, dell'alba; e tutto era mutato;</l>
<l>e tutto gli mostrava altri sembianti:</l>
<l>le lunghe strade ed i tranquilli approdi,</l>
<l>e le rupi scoscese e i casolari</l>
<l>da cui s'alzava, sfaccendando, il fumo.</l>
<l>E i peri e i meli gli fiorian diverso</l>
<l>da quel che, assenti, nella sua memoria,</l>
<l>gli avean per dieci e dieci anni fiorito</l>
<l>perennemente. E non udì nell'antro</l>
<l>stridere lievi i pettini e le spole</l>
<l>delle sue ninfe, ed a' suoi piedi invano</l>
<l>gli narrava i suoi primi anni Aretusa.</l>
<l>Stette e guardò la patria terra, e disse:</l></lg>
<sp><speaker>ODISSEO</speaker>
<lg>
<l>Ahimè!</l>
<l>Che terra è questa? di qual gente? Oh forse,</l>
<l>che ignora il bene e che gli dei non teme!</l>
<l>Ad altra terra i così pii Feaci</l>
<l>m'hanno condotto, e sì dicean, gl'ingiusti,</l>
<l>di riportarmi ad Itaca serena.</l>
<l>Zeus li punisca! Or dov'io vado? e dove</l>
<l>quelle molte ricchezze ora nascondo?</l>
<l>Ma ch'io le conti, che non forse alcuna</l>
<l>ne portin entro l'incavata nave.</l></lg></sp>
<lg>
<l>Disse, e contava i tripodi squillanti</l>
<l>e i lebeti di bronzo, ed il molt'oro</l>
<l>e, meraviglie de' telai, le vesti.</l>
<l>Nulla mancava. Ed ora egli cercava</l>
<l>la patria terra, e la piangeva, errando</l>
<l>lungo la spiaggia del sonante mare.</l></lg>
<sp><speaker>OD.</speaker>
<lg>
<l>O mia culla sorgente dal mare,</l>
<l>mio nido sospeso alla rupe,</l>
<l>te dunque non debbo trovare</l>
<l>mai più?</l></lg>
<lg>
<l>Pergamo, Pergamo,</l>
<l>ardeva nel cielo corusco.</l>
<l>Là, rosso di sangue, nell'atrio</l>
<l>del re, tra le fiamme, tra gli ululi e i rantoli,</l>
<l>udivo il sussurro del patrio</l>
<l>mio fonte scorrente sul musco.</l>
<l>Sui vortici, gli ululi e i rantoli,</l>
<l>l'idolo d'Elena Argiva!</l>
<l>Ne volsi lo sguardo, ché udiva,</l>
<l>lontano</l>
<l>sì, meno pur d'Elena, un canto</l>
<l>di note parole</l>
<l>tra un murmure vano</l>
<l>di pettini e spole.</l>
</lg>
<lg>
<l>Io vidi la casa di Circe</l>
<l>guardata da mansi leoni,</l>
<l>sublime, marmorea, coi troni</l>
<l>d'argento.</l>
<l>Io dissi: O mia casa! O mia casa</l>
<l>che scricchioli al vento!</l>
<l>col logoro tuo limitare,</l>
<l>dov'Argo s'adagia, fiutando nel mare!</l>
</lg>
<lg>
<l>La dea della notte,</l>
<l>perché mi cadesse il ritorno</l>
<l>dal cuore,</l>
<l>mi diede un suo manto</l>
<l>tra cui non si muore.</l>
<l>Ma io lo bagnava, ogni giorno,</l>
<l>di pianto.</l>
<l>Mi disse: - Immortale</l>
<l>sarai, se rimani... - Morire!</l>
<l>ma nella mia terra! morire!</l>
<l>vedendone, lungi, le spire</l>
<l>del fumo che sale.</l></lg></sp>
<lg>
<l>Egli piangeva, e stava ora a lui presso</l>
<l>un'altocinta vergine ricciuta,</l>
<l>che, rosea sorta al rosseggiar del giorno,</l>
<l>alla sempre corrente acqua veniva</l>
<l>della fontana. Ella portava in capo</l>
<l>un suo canestro di dedalei vinchi,</l>
<l>con le vesti de' floridi fratelli,</l>
<l>belle, e le sue; ché le pendea nel cuore</l>
<l>il dì pensoso delle nozze, quando</l>
<l>e pure vesti ella indossar doveva</l>
<l>e pure a quelli del corteo fornirle.</l>
<l>Stette presso l'ignoto uomo, e gli disse:</l></lg>
<sp><speaker>VERGINE</speaker>
<lg>
<l>Ospite piangi? Gran pietà, chi piange</l>
<l>su l'alba il pianto ch'alla sera è sacro.</l>
<l>Dimmi? Qual suona il nome tuo?</l>
</lg></sp>
<sp><speaker>OD.</speaker>
<lg>
<l>Nessuno.</l>
<l>Chiedi il mio chiaro nome? Ecco, Nessuno!</l>
</lg></sp>
<sp><speaker>VERG.</speaker>
<lg>
<l>Nessuno, e quando qui giungesti, e come?</l>
<l>Giungere a terra che dall'acque è cinta,</l>
<l>non si dà che per nave, a chi non abbia</l>
<l>un remeggio di bianche ali di cigno...</l>
</lg></sp>
<sp><speaker>OD.</speaker>
<lg>
<l>Tu, anzi, dimmi, né mentirmi accorta,</l>
<l>qual terra è questa, che dall'acque è cinta?</l>
<l>buona non già, né grande: aspra e selvaggia;</l>
<l>deserta, senza voci, odo, di vita.</l></lg></sp>
<lg>
<l>Diceva, e un improvviso ululo acuto</l>
<l>da boschi e botri si levò, di ninfe;</l>
<l>e dei torrenti risonò lo scroscio.</l>
<l>E il grande olivo, con un frullo lieve,</l>
<l>versò nell'aria un pigolìo d'uccelli.</l>
<l>E uscian dall'antro al nuovo sol ronzando</l>
<l>l'api, volando al murmure del fonte.</l>
<l>E i meli, al mattutino urto del vento,</l>
<l>piovvero i bianchi petali dei fiori.</l>
</lg>
<sp><speaker>VERG.</speaker>
<l part="I">Itaca...</l>
</sp>
<sp><speaker>OD.</speaker>
<l part="M">Dici? Dici?</l>
</sp>
<sp><speaker>VERG.</speaker>
<l part="M">Itaca...</l>
</sp>
<sp><speaker>OD.</speaker>
<l part="F">Hai detto...?</l>
</sp>
<sp><speaker>VERG.</speaker>
<lg>
<l>Itaca! L'isola mia poverella</l>
<l>ha l'aure limpide, fertili l'acque.</l>
<l>Non infinita... forse, ma bella</l>
<l>per chi vi nacque.</l>
</lg></sp>
<sp><speaker>OD.</speaker>
<lg part="I"><l part="I">Itaca?</l>
</lg></sp>
<sp><speaker>VERG.</speaker>
<lg part="F"><l part="F">Ripida, forse; ma s'apre</l>
<l>il croco e l'iride sotto i suoi rovi.</l>
<l>A monte, a valle, belano capre,</l>
<l>mugliano bovi.</l>
</lg></sp>
<sp><speaker>OD.</speaker>
<lg part="I"><l part="I">Itaca?</l>
</lg></sp>
<sp><speaker>VERG.</speaker>
<lg part="F"><l part="F">E il fragile grano vi mesce</l>
<l>l'oro alla porpora varia degli orti.</l>
<l>È aspra, dici? Forte: e ci cresce</l>
<l>giovani forti.</l>
</lg></sp>
<sp><speaker>OD.</speaker>
<lg>
<l>Itaca? E tu volesti ora mentirmi!</l>
</lg></sp>
<sp><speaker>VERG.</speaker>
<lg>
<l>Quello che tremola d'alberi,</l>
<l>Nérito è, pieno di timo.</l>
<l>Quando si torna nell'isola,</l>
<l>Nérito corre per primo,</l>
<l>roseo d'un raggio d'aurora,</l>
<l>verso la pallida prora.</l>
</lg></sp>
<sp><speaker>OD.</speaker>
<lg><l>Quello? ov'erravo da cieco,</l>
<l>ove, seguendo il mio grido,</l>
<l>prendere il garrulo nido</l>
<l>volli dell'Eco?</l>
</lg></sp>
<sp><speaker>VERG.</speaker>
<lg>
<l>Quello ov'è tutto quel bianco</l>
<l>d'alberi lunghi e fiorenti...</l>
<l>v'abita un vecchio re stanco,</l>
<l>ch'erra sul lido, tra i venti:</l>
<l>dicono, voglia contare</l>
<l>l'onde del mare...</l>
</lg></sp>
<sp><speaker>OD.</speaker>
<lg>
<l>Quelli? son gli alberi grandi,</l>
<l>quelli che, padre, mi desti?</l>
</lg></sp>
<sp><speaker>VERG.</speaker>
<lg>
<l>Questo, se forse domandi,</l>
<l>fonte, a cui lavo le vesti</l>
<l>ora, per ciò che non sai...</l>
<l>è l'Aretusa...</l>
</lg></sp>
<sp><speaker>OD.</speaker>
<lg>
<l>Non mai!</l>
</lg>
<lg>
<l>Questo? quel fonte sì limpido,</l>
<l>dove scendevo per bere,</l>
<l>stanco di caccia? E nel cerulo</l>
<l>mare, qua bianche, là nere</l>
<l>vele vedevo, seduto</l>
<l>presso il suo strepito arguto.</l>
</lg>
<lg>
<l>L'acqua del fonte loquace,</l>
<l>l'onda dei mari lontani,</l>
<l>meco parlavano: - È pace</l>
<l>qui! sono dolce! rimani!</l>
<l>- Vieni; qua freme la vita!</l>
<l>Sono infinita!</l>
</lg></sp>
<sp><speaker>VERG.</speaker>
<lg>
<l>Ospite, prima ch'io l'intorbi, guarda</l>
<l>se non è dunque limpida quest'acqua!</l>
</lg></sp>
<sp>
<lg>
<l>Al fonte arguto s'appressò l'eroe,</l>
<l>e vide sé nel puro fior dell'acque.</l>
<l>Arida vide la sua cute, vide</l>
<l>grigi i capelli e pieni d'ombra gli occhi;</l>
<l>e la fronte solcata era di rughe,</l>
<l>curvo il dosso, né più molli le membra.</l>
<l>Vide; e rivide ciò che più non era:</l>
<l>sé biondo e snello, coi grandi occhi aperti.</l>
<l>Rivide nella stessa onda, e compianse,</l>
<l>la sua lontana fanciullezza estinta.</l>
<l>Ma la fanciulla già nell'acqua pura</l>
<l>ponea le vesti e le tergea; cantando,</l>
<l>ma d'ora in ora; poi ch'il dì pensoso</l>
<l>delle sue nozze le pendea nel cuore.</l>
<l>E presso la sonante opera accorta</l>
<l>della fanciulla, il reduce Odisseo</l>
<l>tutto conobbe, poi che sé conobbe;</l>
<l>ed alla patria protendea le braccia:</l>
</lg></sp>
<sp><speaker>OD.</speaker>
<lg>
<l>Io era, io era mutato!</l>
<l>Tu, patria, sei come a quei giorni!</l>
<l>Io sì, mio soave passato,</l>
<l>ritorno; ma tu non ritorni...</l>
</lg></sp>
<sp><speaker>VERG.</speaker>
<lg>
<l>Chi su la rama, fiore, ti coglie,</l>
<l part="I">t'ama o non t'ama?</l>
<l part="F">- Dimmelo tu!</l>
</lg></sp>
<sp><speaker>OD.</speaker>
<lg>
<l>Qualcosa, la nebbia, che muore,</l>
<l>tra gli occhi e le cose che amai</l>
<l>fa ch'ora riveda il mio cuore</l>
<l>ciò ch'ei non riviva più mai...</l>
</lg></sp>
<sp><speaker>VERG.</speaker>
<lg><l>Fiore, se perdi l'esili foglie,</l>
<l part="I">le metti più?</l>
<l part="F">- Mai più! Mai più!</l>
</lg></sp>
<lg>
<l>E le ninfe divine, anime verdi</l>
<l>d'alberi, cristalline anime d'acque,</l>
<l>avean pietà del vecchio eroe, che pianse</l>
<l>quando non vide, e pianse quando vide.</l>
</lg>
<sp><speaker>CORO</speaker>
<lg type="strofa di sedici versi">
<l>Coi vecchi nostri canti che sai,</l>
<l>voci di cose piccole e care,</l>
<l>t'addormiremo, vecchio; e potrai</l>
<l>ricominciare.</l>
<l>E quando il mare, nella tua sera,</l>
<l>mesto nell'ombra manda il suo grido,</l>
<l>sciogliere ancora potrai la nera</l>
<l>nave dal lido.</l>
<l>Vedrai le terre de' tuoi ricordi,</l>
<l>del tuo patire dolce e remoto:</l>
<l>là resta, e il molto dolce là mordi</l>
<l>fiore del loto.</l>
<l>Sarai qui presso. Rotto il tuo remo</l>
<l>sopra il tuo capo stanco sarà.</l>
<l>Sul tuo sepolcro noi canteremo</l>
<l>la tua lontana felicità.</l></lg></sp>
</div2>
<div2 type="poema">
<head>IL SOGNO DI ROSETTA</head>
<lg type="canto">
<l>Rosetta cuce ancora alla finestra,</l>
<l>cuce all'ultimo raggio</l>
<l>del sole, udendo conversar tra loro</l>
<l>con voci dolci e strane</l>
<l>le rondini straniere,</l>
<l>sue compagne dell'albe e delle sere,</l>
<l>sue sole casigliane</l>
<l>nella casetta in capo del villaggio.</l>
<l>E cuce, ché sull'alba di domani</l>
<l>convien ch'alla maestra</l>
<l>riporti il suo cucito,</l>
<l>perché domani è festa;</l>
<l>e tira via costure e soprammani</l>
<l>senza levar la testa dal lavoro.</l>
<l>E giù di fuori è il salutar contento</l>
<l>e il ristare e l'andare e venir lento</l>
<l>di gente che ha finito,</l>
<l>e il rombazzo e il garrito</l>
<l>da un capo all'altro della via maestra</l>
<l>di bimbi su e giù per il villaggio;</l>
<l>dove, all'ultimo raggio,</l>
<l>sol essa ormai lavora</l>
<l>e cuce e cuce ancora alla finestra.</l>
</lg>
<sp><speaker>CORO</speaker>
<lg>
<l rend="italic">Uno... due... tre:</l>
<l rend="italic">spicca un salto, che tocca a te!</l>
</lg>
<lg>
<l>Lungo, o Sabato, voi siete!</l>
<l>Tutto il dì su quelle panche!</l>
<l>Vedevamo le comete,</l>
<l>le comete bianche bianche,</l>
<l>che s'alzavano da sé...</l>
</lg>
<lg>
<l>Compitavi sopra un ramo,</l>
<l><emph>ce... ce... ce</emph>... canipaiola!</l>
<l>come noi che cantavamo</l>
<l>su le panche della scuola,</l>
<l><emph>ci e ce, e ci e ce</emph>.</l>
</lg>
<lg>
<l>Tutto il giorno abbiamo detto</l>
<l>dentro noi, ma forte forte:</l>
<l>Deh! facciamo un po' a filetto!</l>
<l>deh! <emph>apriteci le porte</emph>,</l>
<l rend="italic">novì novì novè...</l>
</lg>
<lg>
<l>Ora a niente si può fare,</l>
<l>ch'è già tardi e il sole cade,</l>
<l>e la lucciola già pare</l>
<l>sopra i grani, per le strade...</l>
<l rend="italic">lucciola, lucciola, vieni a me!</l>
</lg></sp>
<sp>
<lg type="canto">
<l>Rosetta nella dolce ombra che cresce</l>
<l>con quel ronzìo canoro,</l>
<l>di gente e di monelli,</l>
<l>che s'allontana, più non le riesce</l>
<l>di tener gli occhi aperti e di vedere.</l>
<l>E pensa ed abbandona le due mani</l>
<l>stanche sui due ginocchi,</l>
<l>l'una con l'ago e l'altra col lavoro;</l>
<l>e pensa ad uno che da molte sere</l>
<l>passa, e si ferma e canta suoi stornelli;</l>
<l>e non pensa al domani,</l>
<l>non pensa alla maestra;</l>
<l>e vuol godersi avanti alla finestra</l>
<l>aperta un sonno, un cader giù soave</l>
<l>dell'anima e degli occhi</l>
<l>pensando appena, fin che suoni l'Ave-</l>
<l>maria, quando a quei tocchi</l>
<l>Rosetta per costume</l>
<l>serra, ed accende il lume.</l>
</lg></sp>
<sp><speaker>ROSETTA</speaker>
<lg>
<l>Cuci e cuci, si fa sera.</l>
<l>Poverina chi non ha!</l>
<l>Ma il mio cuore vede e spera.</l></lg>
<lg>
<l>Spera e spera... si fa sera.</l>
<l>Gli vuo' bene, ma son fiera;</l>
<l>gli vuo' bene, e non lo sa.</l>
</lg>
<lg>
<l>Cuci e cuci, si fa sera.</l>
<l>Se son rose... è primavera;</l>
<l>se vuol bene, tornerà.</l>
</lg></sp>
<sp><speaker>L'AVEMARIA</speaker>
<lg>
<l>Don... Don... Don...</l>
</lg></sp>
<sp><speaker>ROS.</speaker>
<lg>
<l>Ma convien che mi ricordi,</l>
<l>e che serri la finestra...</l>
<l>suona l'Ave... l'Or di</l>
</lg>
<lg>
<l>notte... Che me ne ricordi...</l>
<l>ch'egli passa e canta: <emph>Fior di</emph>...</l>
<l><emph>di giunchiglia</emph>... no, <emph>ginestra</emph>...</l>
</lg>
<lg>
<l>Ch'io la serri e mi ricordi...</l>
<l>passa e canta: <emph>Cuor di... Cuor di</emph>...</l>
<l rend="italic">apri apri la finestra...</l>
</lg></sp>
<lg>
<l>E dorme già, tranquilla.</l>
<l>La falce della luna</l>
<l>in mezzo all'aria bruna ora sfavilla.</l>
</lg>
<lg>
<l>Ai gravi tocchi dell'Avemaria</l>
<l>ora è successo il doppio, un'allegria,</l>
<l>un tintinno, un sussurro,</l>
<l>un dondolar di tutto il cielo azzurro.</l>
<l>Rosetta dorme... ed esce dalla chiesa</l>
<l>tra quel festivo scampanìo che suona</l>
<l>per lei che s'abbandona</l>
<l>sul braccio del suo sposo e suo signore,</l>
<l>del gentil muratore</l>
<l>che sa tanti stornelli, e che l'ha presa.</l>
<l>Escono dalla chiesa</l>
<l>tra un odor di viole</l>
<l>gialle ed un grande abbarbagliar di sole.</l>
</lg>
<sp><speaker>LUI</speaker>
<lg part="I">
<l>Come sei bella così vestita!</l>
<l>il filugello fila per te!</l>
</lg></sp>
<sp><speaker>LEI</speaker>
<lg part="F">
<l>Chi lo sapeva, cara mia vita,</l>
<l>che fossi il caro figlio del re?</l>
</lg></sp>
<sp><speaker>LUI</speaker>
<lg part="I">
<l>Sempre era chiusa la tua finestra...</l>
</lg></sp>
<sp><speaker>LEI</speaker>
<lg part="M">
<l part="I">E tu passavi...</l></lg>
</sp>
<sp><speaker>LUI</speaker>
<lg part="M">
<l part="F">Dunque eri desta?</l></lg>
</sp>
<sp><speaker>LEI</speaker>
<lg part="M">
<l>E tu cantavi, <emph>Fior di ginestra</emph>...</l>
</lg></sp>
<sp><speaker>LUI</speaker>
<lg part="F">
<l part="I">Sentivi?</l></lg>
</sp>
<sp><speaker>LEI</speaker>
<lg part="F">
<l part="F">Il suono d'ogni tua pesta!</l></lg>
</sp>
<sp><speaker>LUI</speaker>
<lg part="I">
<l part="I">Forse temevi...</l></lg>
</sp>
<sp><speaker>LEI</speaker>
<lg part="I">
<l part="F">Chi ama, teme.</l></lg>
</sp>
<sp><speaker>LUI</speaker>
<lg part="M">
<l part="I">Amavi...</l></lg>
</sp>
<sp><speaker>LEI</speaker>
<lg part="M">
<l part="F">Ed ora m'hai persuasa.</l></lg>
</sp>
<sp><speaker>LUI</speaker>
<lg part="F">
<l>Non vedo l'ora d'essere insieme</l>
<l>nella mia... dico, tua, nostra casa!</l></lg>
<lg>
<l>Ci son colonne con le ghirlande</l>
<l>d'oro: in cucina tutti i suoi rami</l>
<l>lustri, puliti: sul letto grande</l>
<l>una coperta, rossa, a fiorami.</l></lg>
<lg part="I">
<l part="I">Specchi...</l>
</lg></sp>
<sp><speaker>LEI</speaker>
<lg>
<l part="F">Lontana par già la chiesa...</l></lg>
</sp>
<sp><speaker>LUI</speaker>
<lg part="M">
<l part="I">Portiere...</l>
</lg></sp>
<sp><speaker>LEI</speaker>
<lg part="M">
<l part="F">Il doppio par già lontano...</l>
</lg></sp>
<sp><speaker>LUI</speaker>
<lg part="F">
<l>E per cucire, sappi, t'ho presa</l>
<l>una... una bella macchina a mano.</l>
</lg></sp>
<sp><speaker>LEI</speaker>
<lg part="I">
<l>E tira il vento, muove le foglie,</l>
<l>e l'aria sente di primavera...</l>
</lg></sp>
<sp><speaker>LUI</speaker>
<lg part="F">
<l>Vorrei che in casa fossimo, o moglie...</l>
<l>Vorrei che fosse molto più sera...</l>
</lg></sp>
<lg>
<l>E nella notte in tanto</l>
<l>già queta e dolce si solleva un canto,</l>
<l>ed entra a lei dalla finestra aperta;</l>
<l>ma ella s'è tirato</l>
<l>dietro il grave e soave uscio del sonno;</l>
<l>sì che l'ode velato,</l>
<l>così tra il sonno, come un'eco incerta:</l>
</lg>
<sp><speaker>LEI</speaker>
<lg>
<l>S'è fatto sera.. s'è fatto tardi</l>
<l>Non odi il canto dell'usignolo?</l>
<l>Oh! quella siepe...! Lascia che guardi:</l>
<l>chi è che piange là solo solo?...</l></lg>
<lg>
<l>Ferito... Quante formiche nere!</l>
<l>È lui... N'è tutto nero... Chi fu?</l>
<l>Chi l'ha ferito? Voglio sapere!</l>
<l>tu? tu? ma dunque tu non sei tu...</l>
</lg></sp>
<lg>
<l>Rosetta ha tanta pena</l>
<l>che si risveglia e... ode lo stornello</l>
<l>ch'egli ripete, perché nuovo e bello,</l>
<l>nella notte serena.</l>
</lg>
<sp><speaker>LUI</speaker>
<lg>
<l>Io veglio e canto come l'usignolo</l>
<l>che su la siepe sta fino al mattino;</l>
<l>che canta e veglia solo solo solo,</l>
<l>ché teme esser ferito dallo spino:</l>
<l>veglia, che la formica non lo colga,</l>
<l>e teme che il vilucchio gli si avvolga:</l>
<l>veglia, che la formica non gli dia,</l>
<l>e canta, ahimè! per farsi compagnia.</l>
</lg></sp>
<lg>
<l>E Rosetta si leva e con la mano</l>
<l>gli butta un bacio. Forse ella non crede</l>
<l>d'esser veduta, ed egli sì, la vede;</l>
<l>ché aperta è la finestra,</l>
<l>e si vede brillare</l>
<l>sui tetti e sui sentieri</l>
<l>e su la via maestra</l>
<l>la luna che fa lume volentieri,</l>
<l>fa lume a tanti marinai del mare...</l>
</lg>
</div2><trailer><hi rend="sc">DESUPER AN SURSUM?</hi></trailer>
</div1></body>

<back>
<div1 type="note">
<head rend="italic">NOTE</head>
<div2 type="parte">
<head>Pag. 389 - LA PICCOZZA</head>
<p>Fu pubblicata il settembre del 1900, nelle nozze di Margherita figlia del conte G. Codronchi Argeli. Niente di meno adatto, che questa ode, io potevo offrire a quel personaggio, che in vero, ministro per breve tempo dell'istruzione, mi aveva nominato professore di lettere latine nell'università di Messina. Egli, se mai altri, mi aveva pôrta la valida mano per salire: quella volta io non aveva fatto <emph>da me</emph>!</p>
<p>Però, anche in un altro senso io non aveva fatto da me: non avevo chiesto. Qualche giorno prima della nomina il nuovo ministro mi aveva detto battendo su qualche mio volume che teneva sul banco: Io la conosco. Era un ministro che leggeva e sapeva, il buono e fiero gentiluomo di Romagna, nella cui casa ogni studio liberale ha degno luogo.</p>
<p>Io dunque devo quel mio decisivo promovimento a questa nobile consuetudine che non è ancora cessata nei nostri uomini di Stato, e che fu ed è di molti d'ogni regione, ma forse più particolarmente di romagnoli, marchigiani e toscani. Ricordo, per citare un esempio di viventi e uno per ognuna di queste regioni, Gaspare Finali, Filippo Mariotti e... (affronto la taccia di adulazione per ricordare a colui che dirò, che anche la scuola italiana da lui aspetta non poco) Sidney Sonnino. Ma la consuetudine dei buoni studi non sarebbe bastata a richiamare su me l'attenzione del ministro, se non ci fossero state in quella casa voci alte e gentili di bellissime fanciulle a parlare al loro padre del poeta romagnolo. Così allora intravidi, così presentii. Dovevo e debbo provarne quasi vergogna? Di quelle gentildonne una è <hi rend="sc">SFINGE</hi>, vale a dire una delle più colte, più ingegnose, più ardenti scrittrici italiane. Un'altra era - era! - Margherita.</p>
<p>Dal <hi rend="sc">XII</hi> decembre del 1903 Margherita non è più. E io nel ristampare l'ode che avevo pubblicata nelle sue nozze, poco più di tre anni avanti la sua morte, chiedo perdono all'anima gentile di non aver cinto la sua fronte di più vive fronde, di più immarcescibili fiori. Ornerebbero adesso il suo sepolcro, e sarebbero bagnati dalle lagrime di suo padre!</p>
<p>Oh! il padre ora non piange più! Il suo dolore s'è addormentato con lui, per sempre. (<hi rend="italic">Aggiunto nella 2ª edizione</hi>).</p>
</div2>
<div2 type="parte">
<head>Pag, 397 - L'AURORA BOREALE</head>
<p>Fu nel 1870, a Urbino. Parve, quella meteora, il riflesso del sangue che si spargeva sui campi della Francia invasa. Quale scossa ebbe allora la gente latina, sebbene per le disfatte francesi noi riavessimo Roma! Ricordiamocene in questo momento in cui il cielo sembra un'altra volta rosseggiare! Si fa ogni giorno più manifesto che bisogna allargare il concetto di nazione a quello di razza. Pensiamo che Tunisi, per esempio, fu conservata alla latinità, come Cuba alla latinità fu tolta.</p>
</div2>
<div2 type="parte">
<head>Pag. 410 - LA FAVOLA DEL DISARMO</head>
<p>Fu scritta per il congresso dell'Aia. Nel "pastore" intendevo il popolo o, se volete, l'unione universale degli operai: il socialismo opposto all'imperialismo; il socialismo che afforza e conserva le nazionalità. Intorno a che il lettore benevolo può vedere nel mio libro <title>Pensieri e Discorsi</title> (ed. Zanichelli, 1907) <hi rend="sc">UNA SAGRA</hi>.</p>
</div2>
<div2 type="parte">
<head>Pag. 412 - AL CORBEZZOLO</head>
<p>Bisogna ricordare alcunché del nostro poema eroico nazionale: l'Eneide; e del libro <hi rend="sc">XI</hi> la descrizione del trasporto di Pallante, e i versi 59 segg. sopra tutti. Mille dell'esercito accompagnano il feretro che è tessuto di rami di corbezzolo o àlbatro: <emph>arbuteis... virgis</emph> (65).</p>
</div2>
<div2 type="parte">
<head>Pag. 419 - AL SERCHIO</head>
<p>Fu scritta nel 1902 per la minacciata diminuzione del Serchio, uno di quei fiumi che saranno la nostra collettiva ricchezza. Nell'edizione che ne fece il Pedreschi, a Castelnuovo di Garfagnana, era preceduta da queste parole:</p>
<q rend="block">
<lg>
<l>IL SERCHIO NOSTRO</l>
<l>"Li ruacelletti che de' verdi colli</l>
<l>del Casentin discendon giuso in Arno</l>
<l>facendo i lor canali e freddi e molli,</l>
</lg>
</q>
<p rend="noindent">dove sono? Quel valentuomo di Alfredo Bassermann che seguì con tanto amore le orme di Dante in Italia, codesti ruscelletti li cercò invano. Egli dice: "La frescura delle sorgenti che spira da questi versi, mi parve in aperto contrasto con lo stato attuale dei pietrosi letti dei ruscelli, resi da frane ingombri di rottami nudi, e riarsi, e fatti rigonfi soltanto per piogge dirotte da acque devastatrici, dopo le quali, resi più ingombri, nuovamente prosciugano. Presso Camaldoli osservai invece quanto possa operare natura, quando non la si maltratti, e quanto essa contraccambi l'amore dell'uomo. Protetto dagli antichi regolamenti del chiostro, si è qui conservato in vasto circuito un bosco magnifico, così superbo e pomposo, quale non potrebbe vedersi più bello sui monti tedeschi. E il suolo è cosparso di fertile terriccio e di felci e anemoni e viole alpestri; e da ogni lato le acque mormorano e stillano giù per le pietre muscose, sì che anche la sete più infernale potrebbe qui essere estinta. Tale doveva mostrarsi tutto il Casentino ai tempi di maestro Adamo". (Alfredo Bassermann, <title>Orme di Dante</title>, trad. Egidio Gorra, Bologna, Zanichelli, 1902, pag. 105).</p>
<p>Ai tempi di maestro Adamo, che non erano poi i tempi di Adamo nostro progenitore, il Casentino avrebbe certo potuto estinguere la sete di Firenze e di altre città, se l'acqua de' suoi ruscelletti fosse stata condotta al piano. Ora esso non può, a quel che pare, perché le frane hanno ostruito gli alvei: le frane causate dalla selvaggia distruzione delle selve.</p>
<p>Ma freddi e molli sono tuttora i canali dei ruscelletti che discendono in Secchio! Perché? Perché verdi sono tuttora i colli dai quali discendono: verdi di castagni, di quercie, di faggi, d'abeti. La vegetazione impedisce all'acqua piovana di evaporar subito, e questa circola così nelle vene della terra, donde geme in polle e scorre in ruscelli. Gli alberi e le acque si amano e si aiutano con fraterna vicenda: gli alberi proteggono le acque, le acque alimentano gli alberi. E quando la bella selva nei meriggi estivi sta immobile sul dorso del monte, pare che porga ascolto alla voce sommessa e dolce, come un vagito nuovo, d'un rio a cui ella diede la vita; e quando i ruscelli son divenuti il fiume, questo, con la sua gran voce inestinguibile, sembra che canti le lodi dei faggi e degli abeti, amici della solitudine e della meditazione, i quali tuttavia di lassù vollero ispirare e animare tanto fremebondo lavoro al piano.</p>
<p>Così il Secchio, cioè "il fiume" come è chiamato dai rivieraschi, canta il suo grande inno di grazie ai colletti frondosi, tra i quali scorre perennemente. Ai colletti, o, meglio, a voi che avete l'antico religioso rispetto per gli alberi e per le acque, per le Driadi e le Naiadi, del vostro paese: a voi che avete piantati i castagni dove erano i faggi, ma non avete lasciate, no, brulle e calve le cime che prima verdeggiavano. Vedo appunto dalla finestra del "Ritrovo del Platano" il colle di Fiattone. Come sarà bello tra poco con la sua riccioluta vegetazione di castagni e con le grandi pampane delle viti! Ebbene era un tempo luogo di faggi. Lo dice il nome stessa, come si dimostra in quel magnifico libro sulla <emph>Toponomastica</emph> di Val di Serchio, opera del mio valentissimo Silvio Pieri. Fiattone era piantato di faggi: tolti i faggi, furono sostituiti i castagni, i quali, oltre calore e materiale, procacciano ai coltivatori anche il dolce "pan di legno". Cedono i castagni? E sottentra la vite che provvede il vinetto arzillino, il vino quanto si voglia leggero, ma che non é "di nuvoli". Man mano le garrule ninfe delle piante si cedono amicamente il posto le une alle altre; ma non dileguano, con tristi ululati, tutte insieme, lasciando deserto e aridità e rovina nei monti, sui quali esse conversavano in perenne letizia colle loro sorelle ninfe delle acque.</p>
<p>O montanini, voi provvedeste da tempo immemorabile alla vita rigogliosa del "fiume". E i pianigiani da tempo immemorabile provvidero a serbare con ogni cura il vostro dono. Per raffrenarlo, incanalarlo, rettificarlo, per far sì che il fiume desse tutto il suo bene e nulla del suo male (dove è il bene è anche il male, e viceversa), i Lucchesi spesero tanto, che è passato in proverbio. O montanini, o pianigiani, da secoli voi avete tesaurizzato il vostro Serchio...</p>
<p>E ora ve lo vogliono prendere, il vostro tesoro?</p>
<p>No: non ve lo prenderanno. Tanti oratori e scrittori in questi giorni hanno esposte le ragioni di diritto che sono per voi. Io aggiungo questa ragione morale. L'Italia, io dico, commetterebbe (perciò non la commetterà!) una <emph>cattiva azione</emph> se rendesse mal per bene, se facesse ripentire i suoi figli di ciò che hanno operato con prudenza e sapienza, se frodasse le economie, se annullasse, per così dire, il testamento d'un buon povero popolo che ha pensato all'avvenire.</p>
<p>Per il figliuol prodigo fu ucciso il vitello grasso: sta bene: ma Gesù non dice che il padre diseredasse a dirittura il figlio savio, per arricchire quell'altro. L'Italia da questa piccola contrarietà (piccola, perché i rimedi son tanti!) deve imparare qualcosa: deve rivestire i suoi monti, già spogliati dalla spensierata ingordigia dei possessori, se vuol da per tutto ciò che, per provvidenza, per disinteresse, per virtù dei maggiori, è qui in Val di Serchio: le acque per la sete degli uomini e dei campi, le acque per le industrie che redimeranno la nazione. Ma l'Italia non deve pensare, e già forse non pensa più (giova sperare), ad acconsentire che chi ha arato, seminato, roncato, con tante spese e fatiche e traversie e strettezze, si veda, quando è finalmente per segare il grano, toglier di mano il falcetto, e si senta dire: <emph>Mieto io!</emph>"</p>
<closer>
<dateline>Dal Ponte di Campia, Aprile del 1902.</dateline>
</closer>
</div2>
<div2 type="parte">
<head>Pag. 430 - A CIAPIN</head>
<p>Fu stampata una lettera del Galliano, nella quale raccomandava con eroica letizia che si serbasse a lui qualche bottiglia del <emph>Ciapin</emph>, per quando esso venisse "in licenza".</p>
</div2>
<div2 type="parte">
<head>Pag. 450 - A GASPARE FINALI</head>
<p>Quest'ode fa pubblicata nel "Cittadino di Cesena" il 21 maggio del 1899 nel numero dedicato al <hi rend="sc">LXX</hi> genetliaco di Gaspare Finali. <name type="place">Gualdo</name> e <name type="place">Bosco</name> sono paesi tra Cesena e Savignano.</p>
</div2>
<div2 type="parte">
<head>Pag. 452 - A RIPOSO</head>
<p>Questa, nel "Marzocco", donde è stata tolta, aveva questa nota: "A Custoza, nel luogo detto "La Campagna Rossa", il tenente Asinari di Bernezzo salvò con una carica dei suoi tre plotoni di Guide la bandiera del 29° fanteria. Ferito di palla al collo, franto un braccio e un omero da calci di fucile, fu poi, come morto, portato a una grande fossa piena di calce, e per poco non vi fu buttato dentro. Generale d'armata, levò, giorni sono, un suo bell'inno al tricolore che aveva difeso col suo sangue.., e fu mandato a riposare".</p>
</div2>
<div2 type="parte">
<head>Pag. 455 - ALLA COMETA DI HALLEY</head>
<p>Anche questa tolta dal "Marzocco", aveva queste parole: "a R. Davidsohn che ispirò, anzi dittò".</p>
</div2>
<div2 type="parte">
<head>Pag. 469 - A GIORGIO NAVARCO ELLENICO</head>
<p>L'inno fu composto per il fulgido inizio della triste guerra greco-turca. Il principe Giorgio (poi alto commissario in Creta) parve dirigersi con la flotta ellenica a Creta, per isbarcarvi e riunirla all'Ellade.</p>
</div2>
<div2 type="parte">
<head>Pag. 471 - AD ANTONIO FRATTI</head>
<p>Tutti sanno che questo gentile eroe della mia terra, superstite di altre campagne garibaldine, morì in quella che, per ora, è l'ultima. Morì a Domokòs il 17 maggio del 1897.</p>
<p>Per intendere l'inno bisogna aver presente la battaglia delle Termopile narrata da Erodoto. Troppo segreta erudizione? O allora serrate le scuole, italiani!</p>
</div2>
<div2 type="parte">
<head>Pag. 475 - PACE!</head>
<p>Fu composto per i tristi fatti del maggio del 1898. Il consiglio perdono e d'oblìo non fu ascoltato.</p>
<p>L'inno, stampato, come la maggior parte delle altre poesie comprese in questo volume, nel "Marzocco", imperante uno di quegli odiosi, assurdi, funesti stati d'assedio, era preceduto da queste parole che riferisco a memoria:</p>
<p rend="italic">All'Augusta Donna che pianse sulle sventure e pregò per la pacificazione del suo popolo.</p>
<p>In quel giorno di quel maggio la regina Margherita fu veduta inginocchiarsi in una chiesa, e piangere e pregare... Nemmen ella fu ascoltata.</p>
</div2>
<div2 type="parte">
<head>Pag. 479 - MANLIO</head>
<p>O mio inno prediletto, possa tu trovar grazia presso il lettore italiano! Manlio morì a Bordighera il 13 gennaio del 1900.</p>
</div2>
<div2 type="parte">
<head>Pag. 483 - IL RITORNO DI COLOMBO</head>
<p>Finita, col danno dei nostri fratelli spagnoli, la guerra di Cuba, le ceneri di Colombo furono riportate in Europa. Lo scopritore latino era espulso dalla sua grande isola.</p>
</div2>
<div2 type="parte">
<head>Pag. 489 - AL RE UMBERTO</head>
<p>L'inno ebbe questo preambolo, nel "Marzocco" del 22 agosto 1900:</p>
<p>"Dedico quest'inno al partito dei giovani, cioè ai giovani senza partito, cioè ai giovani ancor liberi, che vogliono conservare la libertà che è così cara che la vita non è più cara: la libertà dei palpiti del cuore! Sì che il loro cuore può battere per le otto ore di lavoro e per la spedizione in Cina, ed esecrare il domicilio coatto e abominare l'assassinio politico, e alzare il medesimo inno al muratore che cade dal palco e all'artigliere che spira abbracciato al suo cannone. Siate degni di Dante, o figli di Dante!"</p>
<p>Con quanto dolore ora si ripensa alla <emph>spedizione in Cina</emph>! Più grande di quello che si affigge sulla acerba infruttuosa morte di Antonio Fratti!</p>
<p>Giova ricordare che, alla morte del Re, non si avevano notizie del Duca degli Abruzzi.</p>
</div2>
<div2 type="parte">
<head>pag. 496 - AL DUCA DEGLI ABRUZZI E AI SUOI COMPAGNI</head>
<p>Per il <emph>pane di farro</emph> del terzultimo verso dell'inno intendo l'<emph>alma adorea</emph> che è in Orazio (<hi rend="sc">IV</hi>, 4, 41), focaccia di farro che si usava nei sacrifizi trionfali.</p>
<p>Per questo e per il seguente, indirizzato a quell'intrepido esploratore e marinaio che è il Com. Umberto Cagni, rimando al magnifico libro in cui il Duca e il Cagni raccontarono la loro spedizione. Gl'inni precederono il libro; e tuttavia divinarono assai le circostanze eroiche del viaggio: una no; e me ne duole. Io avevo imaginato che la bandiera italiana fosse dal Com. Cagni lasciata là dove egli la piantò; sì che andando alla deriva potesse arrivare al polo. Invece, no: fu riportata. Mancò, mi pare, un verso a quel poeta, quale si rivela nei fatti e nei detti il nostro giovane comandante!</p>
</div2>
<div2 type="parte">
<head>Pag. 504 - ALLE BATTERIE SICILIANE</head>
<p>Fu composto per l'inaugurazione in Messina del monumento <emph>alla Batteria Masotto</emph> (ma perché non all'altra, eroica del pari, Bianchini?), opera del Buemi. Consiste in un bellissimo gruppo, collocato sul mare avanti l'Aspromonte, d'un giovane soldato che difende col moschetto il cannone. Un ufficiale cade, un altro è caduto.</p>
<p>I gridi <emph>insieme! insieme! ammazza! ammazza!</emph> sono veramente i gridi di battaglia degli Amhara e dei Galla.</p>
<p>L'<emph>ambessa</emph> è il leone, 1'<emph>hellelta</emph> è un grido di gioia e di trionfo descritto dal Martini come un qualcosa di mezzo tra il nitrito e il <emph>chicchiricchì</emph>. Vedi a pagg. 428.</p>
</div2>
<div2 type="parte">
<head>Pag. 510 - ALLE "KURSISTKI"</head>
<p>Le <emph>kursistki</emph> sono le studentesse russe.</p>
</div2>
<div2 type="parte">
<head>Pag. 515 - L'ANTICA MADRE</head>
<p>Fu musicato dal valentissimo Giovanni Zagari, e cantato da un coro di studenti, nelle feste centenarie dell'Università di Messina.</p>
</div2>
<div2 type="parte">
<head>Pag. 530 - IL POPE</head>
<p>Gapony, dicono, è... Non pensiamo a quel che possa essere ora quegli che male sopravisse alla strage del popolo guidato e incorato da lui. Il poeta sbagliò, come tanti altri sbagliarono, come sbagliarono i fucili cosacchi. Avrà sbagliato il poeta anche nella profezia con la quale l'inno si conclude? No.</p>
</div2>
<div2 type="parte">
<head>Pag. 549 - INNO DEGLI EMIGRATI ITALIANI A DANTE</head>
<p>Fu scritto nel luglio del 1911 per le colonie italiane degli S. U. Dover essere musicato e cantato nell'occasione dell'inaugurazione del monumento a Dante a New-York.</p>
</div2>
<div2 type="parte">
<head>Pag. 553 - IL RITORNO</head>
<p>Questo poemetto epico-lirico, che io chiamai gin, come il seguente, <emph>episodio</emph>, e anche <emph>cantata</emph>, fu musicato dal giovane egregio Riccardo Zandonai, Trentino, allievo di Pietro Mascagni. Le parti narrative sono interpretate, secondo la mia intenzione, dall'orchestra.</p>
</div2>
<div2 type="parte">
<head>Pag. 564 - IL SOGNO DI ROSETTA</head>
<p>Fu musicato dal maestro Carlo Mussinelli di Spezia, un cieco veggente; ed eseguito molto bene a Barga. Lo dedicai al genialissimo musicista con questa lettera:</p>
<q rend="block">
<text>
<body>
<div1 type="ep">
<p>Caro Mussinelli,</p>
<p>voi siete un giovane aedo, quale un aedo di quell'Omero che tanto amate, dice a sé stesso:</p>
<lg rend="italic">
<l>per gli dei e per gli uomini canto:</l>
<l>sono maestro a me io, ché un dio m'ha sparsa nel cuore</l>
<l>tutta una messe di canti...</l>
</lg>
<p>E voi assomigliate anche a un altro aedo omerico: a quello de' Feaci. E io? Io sono l'araldo, non più né meglio che l'araldo.</p>
<lg rend="italic">
<l>Venne da pressa l'araldo col cantatore diletto...</l>
</lg>
<p rend="noindent">che siete voi: invero</p>
<lg rend="italic">
<l>tanto la Musa l'amò! e gli diede ed un bene ed un male:</l>
<l>tolsegli il raggio degli occhi, gli diede la gioia del canto.</l>
</lg>
<p>E l'araldo pone all'aedo, in mezzo al convito, un seggio adorno di borchie d'argento (a dir vero, quello che io v'ho posto, non è un seggio o trono: è una sedia... di Barga); lo appoggia alla lunga colonna, e gli mostra come prenderla con le mani.</p>
<p>Così, presso a poco, ha fatto l'araldo: e voi avete presa la cetra, e la Musa v'ha eccitato a cantare.</p>
<p>E ora vi offro il vostro <emph>libretto</emph>... A dir meglio, continuo a tradurre il vostro Omero:</p>
<lg rend="italic">
<l>presso l'araldo gli pose la cesta e la tavola bella:</l>
<l>presso, la coppa di vino, da berne a seconda del cuore.</l>
</lg>
<p>A dir meglio, dunque, vi offro me stesso, qual ch'io sia, perché attingiate dal mio modesto ingegno "a seconda del cuore"".</p>
</div1>
</body>
</text>
</q>
</div2>
</div1>
</back>
</text>
</TEI.2>
