<?xml version="1.0" encoding="UTF-8"?>
<!DOCTYPE TEI.2 SYSTEM "http://backend.bibliotecaitaliana.it/DTD/bibit.dtd">
<TEI.2>
<teiHeader>
  <fileDesc>
    <titleStmt>
      <title>Il Pianto d'Aretusa</title>
      <author>Bernardino Martirano</author>
    </titleStmt>
    <extent>71 Kb in UTF-8</extent>
    <publicationStmt>
      <publisher>Biblioteca Italiana</publisher>
      <pubPlace>Roma</pubPlace>
      <date>2003</date>
      <idno>bibit001371</idno>
      <availability>
        <p>Questa risorsa digitale è liberamente accessibile per uso
              personale o scientifico. Ogni uso commerciale è vietato</p>
      </availability>
    </publicationStmt>
    <seriesStmt>
      <title>Collezione BibIt</title>
    </seriesStmt>
    <sourceDesc>
      <bibl>
        <title>Il pianto d'Aretusa</title>
        <author>Martirano, Bernardino</author>
        <editor id="ed">Toscano, Tobia R.</editor>
        <publisher>Loffredo</publisher>
        <pubPlace>Napoli</pubPlace>
        <date>stampa 1993</date>
      </bibl>
    </sourceDesc>
  </fileDesc>
  <encodingDesc>
                  <samplingDecl>
                    <p>Tutti i materiali paratestuali della fonte cartacea non riconducibili alla
                      responsabilità dell'autore dell'opera sono stati soppressi nella versione
                      digitale</p>
                  </samplingDecl>
                  <editorialDecl>
                    <correction method="silent" status="medium">
                      <p>Livello medio: controllo a video con collazione con edizione di
                      riferimento</p>
                    </correction>
                    <quotation form="data" marks="all">
                      <p>I simboli di citazione e di discorso diretto presenti sulla fonte cartacea
                        sono stati rappresentati sulla versione digitale</p>
                    </quotation>
                    <hyphenation eol="none">
                      <p>I trattini di sillabazione a fine riga sono stati soppressi e le parole
                        ricomposte</p>
                    </hyphenation>
                  </editorialDecl>
    <classDecl><taxonomy id="CDD"><bibl>Classificazione Decimale Dewey</bibl></taxonomy><taxonomy id="CGB"><bibl>Classificazione generi BibIt</bibl></taxonomy></classDecl></encodingDesc>
  <profileDesc>
    <creation>
      <date>500</date>
    </creation>
    <langUsage><language id="ita"/></langUsage>
    <textClass>
      <keywords scheme="CDD">
        <term>851.3 - POESIA ITALIANA, 1492-1542</term>
      </keywords>
      <keywords scheme="CGB">
        <term>Poesia</term>
      </keywords>
    </textClass>
  </profileDesc>
  <revisionDesc>
    <change>
      <date>Data sconosciuta anteriore al 2000</date>
      <respStmt>
        <name>CIBIT - Roma</name>
      </respStmt>
      <item>Digitalizzazione</item>
    </change>
    <change>
      <date>Data sconosciuta anteriore al 2000</date>
      <respStmt>
        <name>CIBIT-Roma</name>
      </respStmt>
      <item>Correzione linguistica</item>
    </change>
    <change>
      <date>2003-07-28T00:00:00.000+02:00</date>
      <respStmt>
        <name>Marina Larena</name>
        <name>BIBIT</name>
      </respStmt>
      <item>Codifica XML - Codifica con software</item>
    </change>
    <change>
      <date>2003-09-13T00:00:00.000+02:00</date>
      <respStmt>
        <name>Elena Pierazzo</name>
        <name>BIBIT</name>
      </respStmt>
      <item>Validazione</item>
    </change>
  </revisionDesc>
</teiHeader>
<text>
<body>

<lg type="ottava">
<head>1</head>
<l>Qual Euterpe, qual Clio, qual altra Musa</l>
<l>debb'io chiamar, o qual pastor d'Anfriso,</l>
<l>che dir m'insegni il pianto d'Aretusa,</l>
<l>lo stracciar de le chiome e del bel viso;</l>
<l>e come il ciel, le stelle, e 'l fato accusa,</l>
<l>per l'empia dipartita di Narciso;</l>
<l>onde mai poi la sua lingua non tacque,</l>
<l>fin che il duol la converse in gelide acque?</l>
</lg>


<lg type="ottava">
<head>2</head>
<l>E chi m'insegnerà del bel garzone</l>
<l>cantando dir i miseri lamenti,</l>
<l>quando s'accorge, che per sua cagione</l>
<l>son d'Aretusa i fochi in acqua spenti?</l>
<l>E com'ei fior, per miserazïone</l>
<l>d'Amor, a canto al bel fonte diventi?</l>
<l>Ma poi ch'è fanciul l'uno e l'altra è Dea,</l>
<l>insegnimi Cupido e Citerea.</l>
</lg>


<lg type="ottava">
<head>3</head>
<l>Il successor di Cesar, che la chioma</l>
<l>di tre corone glorïoso adorna,</l>
<l>per cui di novo a dar le leggi Roma</l>
<l>al mondo tutto trionfando torna,</l>
<l>preso avea l'arme per levar la soma</l>
<l>antica a Grecia, e per fiaccar le corna</l>
<l>al fier Babel: e far il grande acquisto</l>
<l>de la terra ove nacque e morì Cristo.</l>
</lg>


<lg type="ottava">
<head>4</head>
<l>Chiunque alberga tra Pirene e 'l mare</l>
<l>con Aragona lascia vota Spagna,</l>
<l>e, acciò che mostri più col bene oprare</l>
<l>che scrivendo la fé, segue Alamagna.</l>
<l>Chiunque arme in Italia può portare</l>
<l>le insegne felicissime accompagna:</l>
<l>sol tu (mercé del tuo Francesco), Francia,</l>
<l>in questa impresa non abbassi lancia.</l>
</lg>


<lg type="ottava">
<head>5</head>
<l>Non vide tanti eroi famosi Aulide,</l>
<l>quando il gran giuramento Grecia feo,</l>
<l>quando ai venti la figlia uccise Atride,</l>
<l>e cercò Ulisse il figlio di Peleo;</l>
<l>quando la prima nave il mar divide,</l>
<l>tanti col buon Giason non canta Orfeo,</l>
<l>quanti or con Carlo invitto armati vanno</l>
<l>d'Africa e d'Asia a la ruina e al danno.</l>
</lg>


<lg type="ottava">
<head>6</head>
<l>Da la nobil cittade agli ozi nata,</l>
<l>che 'l nome tien de la bella Sirena,</l>
<l>gente di ferro e di valor armata,</l>
<l>per racquistar questa più degna Elèna,</l>
<l>chi sopra nave, chi galea spalmata,</l>
<l>drizza il suo corso a l'africana arena,</l>
<l>ove l'avaro e perfido Enobarba</l>
<l>guardar si vanta il gran regno d'Iarba.</l>
</lg>


<lg type="ottava">
<head>7</head>
<l>Il bel Narciso in quella terra nacque,</l>
<l>Narciso d'Aretusa unica cura,</l>
<l>a cui tanto il fanciul leggiadro piacque,</l>
<l>che a l'altre Ninfe di Sebeto il fura;</l>
<l>con lui abbracciata sta nuda nell'acque,</l>
<l>con lui sol coglie i fior ne la verdura;</l>
<l>e com'edera suole al tronco intorno</l>
<l>così cinto lo tien la notte e 'l giorno.</l>
</lg>


<lg type="ottava">
<head>8</head>
<l>Questa è quella Aretusa, che fuggendo</l>
<l>su' amante Alfeo pel voto de la terra,</l>
<l>venne in Sicilia a riposar correndo.</l>
<l>Poi che in tanto paese timida erra,</l>
<l>e quindi ancor, poi che Plutone orrendo</l>
<l>portò la sua Proserpina sotterra,</l>
<l>fuggissi piena di tema e di doglie</l>
<l>e Partenope in grembo la raccoglie.</l>
</lg>


<lg type="ottava">
<head>9</head>
<l>Amando adunque questa Ninfa tanto</l>
<l>e vivendo in piacer, diletto e gioco,</l>
<l>ecco Fortuna che si cangia il manto</l>
<l>e l'aure e 'l rezo le rivolge in foco.</l>
<l>Ecco in un punto il riso volto in pianto:</l>
<l>gioie d'amor come durate poco!</l>
<l>Costei che dianzi fu lieta e contenta</l>
<l>or tra le Ninfe mesta si lamenta.</l>
</lg>


<lg type="ottava">
<head>10</head>
<l>Narciso, a cui l'età la bella guancia</l>
<l>cominciava a vestir del primo fiore,</l>
<l>vedendo ogni suo egual prender la lancia</l>
<l>e cingersi la spada a tanto onore,</l>
<l>d'andar anch'egli a guadagnar la mancia</l>
<l>un novello desio li nasce al core.</l>
<l>E già comincia a minacciar faville</l>
<l>ai Punni, com'a Troia il fiero Achille.</l>
</lg>


<lg type="ottava">
<head>11</head>
<l>In cercar piastre e maglie et armi e scudi</l>
<l>spende il dì tutto il giovenetto audace:</l>
<l>mille fabri per lui batten le incudi,</l>
<l>come quando si fer l'arme d'Aiace.</l>
<l>Sempre ha il pensiero a' marziali studi</l>
<l>e solo il ferro e nulla più li piace:</l>
<l>et or con una, or con un'altra scusa</l>
<l>lasciar cerca l'amata sua Aretusa.</l>
</lg>


<lg type="ottava">
<head>12</head>
<l>Ma de la Ninfa il cor ch'altro non vole</l>
<l>che 'l suo Narciso, e gli occhi che non hanno</l>
<l>altro oggetto, altra luce o altro sole,</l>
<l>e le orecchie ch'udir altro non sanno</l>
<l>fuor che le dolci, angeliche parole,</l>
<l>sono in continuo e disusato affanno.</l>
<l>Né sa l'afflitta pensar la cagione,</l>
<l>che sì tosto ha mutato il caro Adone.</l>
</lg>


<lg type="ottava">
<head>13</head>
<l>Lo priega, lo scongiura e lo conforta</l>
<l>che voglia come pria esserle appresso.</l>
<l>- Tu sai - li dice - ch'io son viva e morta</l>
<l>tanto, cor mio, quanto piace a te stesso.</l>
<l>Il chiuder a quest'alma e aprir la porta</l>
<l>è in tua man sola e tu 'l conosci espresso.</l>
<l>Se vuoi ch'io moia et hai l'alma sì fiera,</l>
<l>fa' di tua man, non pur bramando, io pera -.</l>
</lg>


<lg type="ottava">
<head>14</head>
<l>Narciso ch'avea altrove il suo pensiero,</l>
<l>se ben l'ascolta, nulla le risponde,</l>
<l>solo il disegno suo segue l'altiero,</l>
<l>il qual a lei quanto più puote asconde:</l>
<l>or rompe lance sopra il fier corsiero,</l>
<l>et or col remo in man fa gemer l'onde,</l>
<l>avvezzandosi a l'una e a l'altra guerra,</l>
<l>per esser buon guerriero in mare e 'n terra.</l>
</lg>


<lg type="ottava">
<head>15</head>
<l>Et ecco il giorno già determinato</l>
<l>che vien di sua certissima partita,</l>
<l>in nave ogni bisogna avea recato</l>
<l>di marinari la turba espedita.</l>
<l>Già doi dì prima s'era egli levato</l>
<l>da gli occhi d'Aretusa e da l'udita,</l>
<l>e così stando tra mesto e contento</l>
<l>per partir non aspetta altro che 'l vento.</l>
</lg>


<lg type="ottava">
<head>16</head>
<l>Ma la sollicitudine, figliuola</l>
<l>d'Amor, c'ha cento orecchie e cento lumi,</l>
<l>che per tutto, spiando il tutto, vola,</l>
<l>né la ritardan rocche o monti o fiumi;</l>
<l>che non può pur un'ora restar sola,</l>
<l>che la turba crudel non la consumi:</l>
<l>la turba de' pensier che notte e giorno</l>
<l>le son com'ape mormorando intorno.</l>
</lg>


<lg type="ottava">
<head>17</head>
<l>Ad Aretusa, quasi scorta fida,</l>
<l>de la fuga insegnò trovar la traccia;</l>
<l>ond'ella empiendo il ciel d'acute strida,</l>
<l>le bianche gote, e i crin d'oro si straccia,</l>
<l>si batte il petto, e sospirando grida</l>
<l>fuor di sé, com'il duol la porta e caccia:</l>
<l>- O Narciso o Narciso, o Morte o Morte -,</l>
<l>né vuol ch'altri le parla o la conforte.</l>
</lg>


<lg type="ottava">
<head>18</head>
<l>Il giovenetto udendo le querele</l>
<l>de la misera amante, mosso a pièta,</l>
<l>se ben ai venti eran per dar le vele</l>
<l>i marinari, il dipartir lor vieta;</l>
<l>ché stato fora ben troppo crudele,</l>
<l>s'avanti il suo partir non l'acquieta:</l>
<l>e così tutto uman corre a trovarla</l>
<l>e 'n questo modo la conforta e parla.</l>
</lg>


<lg type="ottava">
<head>19</head>
<l>- Perché, Ninfa gentil, tanto ti dole</l>
<l>il mio partir? perché così ti lagni?</l>
<l>perché de' leggiadri occhi il chiaro sole</l>
<l>con lagrimosa pioggia oscuri e bagni?</l>
<l>perché le rose, i gigli, e le viole</l>
<l>del bel viso corrompi, e stridi e piagni?</l>
<l>Se del mio ben così dogliosa stai,</l>
<l>cor mio, dimmi: del mal che più farai?</l>
</lg>


<lg type="ottava">
<head>20</head>
<l>Ogni mio egual vedi ch'armato è gito</l>
<l>a questa santa e glorïosa impresa,</l>
<l>chiunque è valoroso e 'n arme ardito</l>
<l>del Pirata crudel corte a l'offesa.</l>
<l>Sol io per te son qui mostrato a dito:</l>
<l>dunque, se del mio onor punto ti pesa,</l>
<l>contenta sii ch'io segua il mio viaggio,</l>
<l>e credi ch'altro ben che te non haggio.</l>
</lg>


<lg type="ottava">
<head>21</head>
<l>Né dubitar che sorte o tempo o loco</l>
<l>possa giamai disciormi dal tuo amore;</l>
<l>salamandra son io dentro al tuo foco,</l>
<l>né gioir o languir vuol d'altra il core:</l>
<l>sàsselo Amor, cui in testimonio invoco;</l>
<l>ei sa come m'ha pien del tuo furore:</l>
<l>l'alma sarà con te, se in altra parte</l>
<l>me ne vo io, ché meco essa non parte.</l>
</lg>


<lg type="ottava">
<head>22</head>
<l>Vedi fuor de la mole il legno sorto,</l>
<l>che sol me aspetta e di partirsi brama;</l>
<l>ecco ora il mar che già per tutto è porto,</l>
<l>ecco il vento soave che mi chiama.</l>
<l>Vivi adunque in piacer, ché 'n tempo corto</l>
<l>sarem contenti insieme, e Narciso ama;</l>
<l>lascia che la mia destra la tua tocchi,</l>
<l>e ch'io possa baciar la bocca e gli occhi -.</l>
</lg>


<lg type="ottava">
<head>23</head>
<l>Aretusa che tacita inteso have</l>
<l>quanto l'ha detto il suo cortese amante,</l>
<l>la dolce vista e 'l bel guardo soave</l>
<l>da le lagrime asciuga, ch'eran tante:</l>
<l>e si ben Morte al cor le tien la chiave,</l>
<l>e l'alma trema dal capo a le piante,</l>
<l>pur si consola tanto l'infelice,</l>
<l>ch'al bel suo amante così parla e dice:</l>
</lg>


<lg type="ottava">
<head>24</head>
<l>- Dunque è pur ver, Narciso, che mi lasci?</l>
<l>Dunque è pur ver che brami il mio morire?</l>
<l>Dunque tanto sei crudo, che ti pasci</l>
<l>sol de gli affanni miei, del mio martire?</l>
<l>Se da la benda di crudeltà sfasci</l>
<l>li occhi, vedrai ch'io non posso più gire;</l>
<l>né dopo il tuo partir passerà un'ora,</l>
<l>che d'affanni e di doglia io non mi mora.</l>
</lg>


<lg type="ottava">
<head>25</head>
<l>Crudel, queste non son quelle parole,</l>
<l>che mi dicesti allor ch'a te mi dei,</l>
<l>quando giurasti non veder più sole,</l>
<l>se non quanto mirassi gli occhi miei.</l>
<l>Di che t'ha da doler, se non ti dole</l>
<l>il mancar fede e 'l disprezzar gli Dei,</l>
<l>che a le promesse tue presenti furo?</l>
<l>E tu n'andrai da l'ira lor sicuro?</l>
</lg>


<lg type="ottava">
<head>26</head>
<l>Perfido, ove mi lasci? ove ne vai?</l>
<l>O più d'ogni altro pien di crudeltade;</l>
<l>(forse di me gli incresce, o un atto mai</l>
<l>ha dimostro d'aver di me pietade?)</l>
<l>Per te, crudel, lasciommi et io lasciai</l>
<l>Crate, di virtù exempio e di bontade;</l>
<l>Crate, ch'avea lasciata ogni altra ninfa</l>
<l>per me, ch'alberghi in selva o in fresca linfa.</l>
</lg>


<lg type="ottava">
<head>27</head>
<l>Forse che i giusti e li divoti prieghi</l>
<l>di questo buon pastor, dinanzi a Giove</l>
<l>saliti, son cagion che tu non pieghi</l>
<l>il cor, che a' prieghi miei nulla si move;</l>
<l>e che le crude vele al vento spieghi</l>
<l>a cercar mare e terra e genti nove?</l>
<l>Ma si questa è del mio mal la cagione,</l>
<l>di dolermi non ho (lassa!) ragione.</l>
</lg>


<lg type="ottava">
<head>28</head>
<l>Disleal, poi che sì poco ti è cara</l>
<l>la vita mia, ch'è senza speme alcuna;</l>
<l>esser di te pietoso almeno impara,</l>
<l>né creder così ardito a la Fortuna:</l>
<l>sia l'alma tua di se stessa più avara</l>
<l>e pensi ancor di non esser più d'una;</l>
<l>non sarà, signor mio, questo vïaggio</l>
<l>com'è il gir a piacer l'aprile o 'l maggio.</l>
</lg>


<lg type="ottava">
<head>29</head>
<l>Tu non hai visto ancor quel crudo mostro</l>
<l>(e con la man li dimostrava il mare)</l>
<l>quando l'onde fa nere, come inchiostro</l>
<l>e muggendo nel ciel le fa balzare:</l>
<l>quando Eolo scioglie dal cavato chiostro</l>
<l>i suoi soldati e l'aria fa turbare,</l>
<l>quando Giunon con dispietata foggia</l>
<l>manda giù larga e spaventevol pioggia.</l>
</lg>


<lg type="ottava">
<head>30</head>
<l>Tu non hai visto ancor la decima onda,</l>
<l>quando da l'Aquilon superba stride,</l>
<l>quando battendo l'una e l'altra sponda,</l>
<l>le giunture del legno apre e divide,</l>
<l>e 'n un punto le ricche merci affonda</l>
<l>e la misera gente insieme uccide:</l>
<l>onde si vede poi per l'ampio mare</l>
<l>il raro notator l'onde solcare.</l>
</lg>


<lg type="ottava">
<head>31</head>
<l>Ma sia che tanto amica abbi la sorte,</l>
<l>l'onde tranquille sien, l'aure serene,</l>
<l>credi però poter fuggir la morte?</l>
<l>A man manca udrai pria l'empia Sirene,</l>
<l>a man dritta vedrai scuotersi forte</l>
<l>pien di fiamme Tifeo sotto Ischia in pene:</l>
<l>pochi scampar dal periglioso canto,</l>
<l>pochi dal foco ancor si danno vanto.</l>
</lg>


<lg type="ottava">
<head>32</head>
<l>Proteo vedrai col mostruoso gregge,</l>
<l>che 'nvece di capelle, vacche e porche</l>
<l>sotto l'aspra sua verga guarda e regge</l>
<l>le foche informi, le pistrici e l'orche;</l>
<l>Proteo che con Natura non ha legge,</l>
<l>che si trasmuta in mille forme sporche:</l>
<l>contra costui non val elmo né scudo.</l>
<l>Misera me! ché mangeratti crudo.</l>
</lg>


<lg type="ottava">
<head>33</head>
<l>E se vincendo pur questo periglio,</l>
<l>nel mar sicilian vivo ne andrai,</l>
<l>ivi non ti varrà forza o consiglio,</l>
<l>che 'l morir mille volte proverai:</l>
<l>sovr'Etna sta, com'un'altra Etna, il figlio</l>
<l>del Mar ch'è più crudel del padre assai:</l>
<l>vedrai colargli il sangue d'ogni zanna,</l>
<l>de la misera gente che tracanna.</l>
</lg>


<lg type="ottava">
<head>34</head>
<l>Se galea, fusta o bergantino o nave</l>
<l>advien che 'l disperato porto tocchi,</l>
<l>subito s'arma il fier d'un baston grave,</l>
<l>ché svelle i pin come fosser finocchi:</l>
<l>e correndo poi al mar con quel gran trave</l>
<l>gli uomini ammacca a guisa di ranocchi,</l>
<l>e facendone un fascio in su la schiena,</l>
<l>sel porta il crudo e ne fa prandio e cena.</l>
</lg>


<lg type="ottava">
<head>35</head>
<l>Questi, se ben d'ogni sua luce è privo,</l>
<l>- ché Ulisse il saggio il grand'occhio dal vaso</l>
<l>li cavò con ardente e acuto olivo -</l>
<l>vede ogni cosa il traditor col naso,</l>
<l>né può scampar dal fier artiglio uom vivo,</l>
<l>se ventura non fosse o sorte o caso,</l>
<l>ché così cieco corre, saglie e scende</l>
<l>per rupi e balze e quanto trova prende.</l>
</lg>


<lg type="ottava">
<head>36</head>
<l>Non è persona ch'abbia tregua o pace</l>
<l>con questa peste scelerata e rea,</l>
<l>una sola fanciulla è che li piace,</l>
<l>ninfa del mar, ch'è detta Galatea.</l>
<l>E per farle piacere, il suo bello Ace</l>
<l>le uccise in grembo, che seco giacea:</l>
<l>or quel che fa con gli altri pensar dei</l>
<l>questi c'ha in odio gli uomini e gli Dei.</l>
</lg>


<lg type="ottava">
<head>37</head>
<l>Misera me, ch'udrai nel proprio monte</l>
<l>orribilmente Encelado muggire,</l>
<l>che sotto il grave peso paga l'onte</l>
<l>ch'a Dio far volse col suo folle ardire:</l>
<l>sempre che scuote il petto o l'empia fronte,</l>
<l>fa tremar la montagna e 'l mar fremire,</l>
<l>et in un punto da l'orrenda bocca</l>
<l>nembi di fiamme e di pietre arse sbocca.</l>
</lg>


<lg type="ottava">
<head>38</head>
<l>Questi con gli altri figli de la Terra</l>
<l>ch'avea ciascun cent'occhi e cento mani,</l>
<l>mosse a Giove et al ciel tant'aspra guerra,</l>
<l>che gli Dei si fuggiro in lochi strani:</l>
<l>e 'n varia forma ognun s'asconde e serra,</l>
<l>fatti chi simie, chi gatti e chi cani</l>
<l>e fur di tal valore e di tal possa,</l>
<l>ch'Olimpo e Pelion poser sopr'ossa.</l>
</lg>


<lg type="ottava">
<head>39</head>
<l>Allor si dice che sudò Vulcano</l>
<l>per rinfrescar l'aspre saette a Giove,</l>
<l>e che Sterope e Bronte ogni lor mano</l>
<l>affaticaro in far saette nove</l>
<l>con le quali il gran padre fece vano</l>
<l>del sacrilego popol le gran prove,</l>
<l>onde fu morto il centiman Briareo</l>
<l>e copre Encelado Etna, Ischia Tifeo.</l>
</lg>


<lg type="ottava">
<head>40</head>
<l>Ma tutto è nulla insin qui quant'ho detto</l>
<l>a paragio di quel ch'ora vo' dirti.</l>
<l>Ahi! che l'ardente cor trema nel petto,</l>
<l>e per le membra s'agghiaccian gli spirti!</l>
<l>Duo mostri stan nel periglioso stretto,</l>
<l>ne lo stretto dubbioso più che Sirti,</l>
<l>col qual da Italia parte il mar infido</l>
<l>Sicilia, de tiranni antico nido.</l>
</lg>


<lg type="ottava">
<head>41</head>
<l>Di questi mostri l'un vien detto Scilla,</l>
<l>chiamasi l'altro la cruda Caridi:</l>
<l>Cariddi, che non è bombarda o squilla</l>
<l>che possa pareggiar gli alti suoi stridi.</l>
<l>In Trinacria non è cittade o villa</l>
<l>che non la intenda, pur ch'alquanto gridi:</l>
<l>milli uncini ha di ferro lunghi e gravi,</l>
<l>co' quai pesca et assorbe uomini e navi.</l>
</lg>


<lg type="ottava">
<head>42</head>
<l>Stassi di questo freto al lato destro</l>
<l>questa peste crudel, che infama il mare,</l>
<l>ch'or con rete, or con amo, or con capestro</l>
<l>ruba la fiera quanto può rubare.</l>
<l>Ma non pensar però che nel sinestro</l>
<l>lato miglior ventura abbi a trovare:</l>
<l>vedrai Scilla crudel ne la spelonca,</l>
<l>che a sé le navi trae con falce adonca.</l>
</lg>


<lg type="ottava">
<head>43</head>
<l>Ha di vergine bella la figura,</l>
<l>gli occhi, il naso, la bocca, insino al petto;</l>
<l>di lupo il ventre e di can la cintura,</l>
<l>ove mille serpenti han lor ricetto;</l>
<l>la coda ha d'un delfin guizzante e dura,</l>
<l>con che il mar batte piena di dispetto.</l>
<l>Ulula, latra il crudo mostro e fischia:</l>
<l>miser chi presso a lui d'andar s'arrischia!</l>
</lg>


<lg type="ottava">
<head>44</head>
<l>Fuggi, Narciso, la terra crudele,</l>
<l>lascia da lunge a man manca Peloro,</l>
<l>volgi l'antenne, drizza le tue vele</l>
<l>ver Lilibeo, per gire al lito Moro:</l>
<l>non comportar che i mostri o l'infelice</l>
<l>mar ti divori giovanetto e soro.</l>
<l>E se di te pietade aver non vuoi,</l>
<l>di me t'incresca almeno e de li tuoi.</l>
</lg>


<lg type="ottava">
<head>45</head>
<l>Né ti dimenticar quando vicino</l>
<l>vedrai dal mar la Libica marina,</l>
<l>pigliare il buon, lasciando il rio camino;</l>
<l>et a man manca le Sirti declina:</l>
<l>ché, se per tua crudel sorte o destino</l>
<l>s'implicasse ivi la nave meschina,</l>
<l>saresti poverel morto e perduto,</l>
<l>pasto a quei vermi che produce il luto.</l>
</lg>


<lg type="ottava">
<head>46</head>
<l>E non pensar d'aver poi fatto il tutto,</l>
<l>quando ancor salvo a la gran terra arrivi,</l>
<l>per cui fu Roma molte volte in lutto,</l>
<l>che fe' del sangue suo rossi più rivi:</l>
<l>a pena il piede avrai posto a l'asciutto,</l>
<l>che 'nvan ti pentirai d'esser giunto ivi:</l>
<l>e dove or semplicetto canti e ridi,</l>
<l>empierai l'aria di dogliosi stridi.</l>
</lg>


<lg type="ottava">
<head>47</head>
<l>Movesi da la banda di Cirene</l>
<l>tutto di foco Scirocco orgoglioso,</l>
<l>che copre a un tempo e terra e ciel d'arene,</l>
<l>il veder toglie e toglie anco il riposo,</l>
<l>il sangue asciuga, il crudo, tra le vene</l>
<l>e fa timido e vile ogni animoso:</l>
<l>chi mangia, arena mangia; e arena beve</l>
<l>chi bee: non s'ha quivi acqua o vin con neve.</l>
</lg>


<lg type="ottava">
<head>48</head>
<l>A far bastion, trincee, fossi e ripari</l>
<l>il giorno tutto ivi ciascuno attende:</l>
<l>così i soldati come i marinari,</l>
<l>chi zappa, chi badil, chi sporta prende.</l>
<l>Da l'altra parte il Re co' suoi corsari,</l>
<l>e turchi e mori, si guarda e difende</l>
<l>con archibugi, con scoppi e saette:</l>
<l>l'un sopra l'altro fa crude vendette.</l>
</lg>


<lg type="ottava">
<head>49</head>
<l>La notte poi, quando ciascun posare</l>
<l>devrebbe, a pena sarai posto in letto,</l>
<l>ch'- arme, arme - orribilmente udrai gridare,</l>
<l>ché vien contra di Cristo Maumetto.</l>
<l>Star sù non sol ti converrà, ma armare,</l>
<l>se non vuoi vile e codardo esser detto:</l>
<l>e sarai a pena al padiglion tornato,</l>
<l>quando a l'arme udrai dar da l'altro lato.</l>
</lg>


<lg type="ottava">
<head>50</head>
<l>Non passeranno cinque giorni o sei,</l>
<l>che 'l viso non sarà più già qual era:</l>
<l>oscuri saran fatti gli occhi bei</l>
<l>e la pelle dal sol bruciata e nera,</l>
<l>incolti, polverosi, irti i capei</l>
<l>e si farà la barba lunga e fiera:</l>
<l>spento vedrassi il gran pregio e l'onore</l>
<l>d'Amor, col qual m'incende e m'apre il core.</l>
</lg>


<lg type="ottava">
<head>51</head>
<l>Questi saranno i diletti e i piaceri</l>
<l>ch'avrai, cor mio, se fai questo vïaggio:</l>
<l>ché forza fia che di disagio peri,</l>
<l>se dal mar campi, ove non val coraggio.</l>
<l>Il che cagion sarà ch'io mi disperi</l>
<l>e ch'io faccia col ferro al petto oltraggio:</l>
<l>priegoti adunque, se pur vuoi partire,</l>
<l>ch'aspetti tanto ch'io possa morire.</l>
</lg>


<lg type="ottava">
<head>52</head>
<l>Né pensar ch'io ti chieggia uno o duo anni</l>
<l>a finir questa stanca e debil vita:</l>
<l>ecco l'alma che già sta sovra i vanni</l>
<l>per volarsene in ciel destra e spedita.</l>
<l>Dona quattro o sei dì tempo a' mie' affanni,</l>
<l>che insiem poi farem questa partita:</l>
<l>tu vivo e lieto girai ne la guerra,</l>
<l>io trista e morta me n'andrò sotterra -.</l>
</lg>


<lg type="ottava">
<head>53</head>
<l>E volendo seguire i suoi lamenti,</l>
<l>ecco il duol che le toglie la favella;</l>
<l>la lingua fredda le riman tra' denti</l>
<l>e pallida divien la faccia bella.</l>
<l>De' leggiadri occhi i soli son già spenti,</l>
<l>che furon già d'Amor arco e quadrella:</l>
<l>il bel Narciso, che le siede a canto,</l>
<l>l'abbraccia e bacia e la bagna col pianto.</l>
</lg>


<lg type="ottava">
<head>54</head>
<l>Con l'acqua fresca or le percuote il viso,</l>
<l>or frega il petto, or l'una e l'altra mano,</l>
<l>ché vuol tornarle lo spirito diviso</l>
<l>in ogni modo il giovenetto umano:</l>
<l>ma poi che chiaramente gli è diviso</l>
<l>ch'ogni rimedio et ogni aiuto è vano,</l>
<l>tratto da' suoi, piangendo, mesto e grave</l>
<l>si parte e parte ancor seco la nave.</l>
</lg>


<lg type="ottava">
<head>55</head>
<l>La infelice Aretusa, che tornata</l>
<l>era tra questo in sé, guardando intorno,</l>
<l>si vede appresso star molta brigata,</l>
<l>ma non vi scorge il suo Narciso adorno:</l>
<l>onde ululando, scalza e scapigliata</l>
<l>(come menade corre al suon del corno)</l>
<l>corre al porto e vede indi in alto mare</l>
<l>la nave come augel per l'acque andare.</l>
</lg>


<lg type="ottava">
<head>56</head>
<l>Come una pietra la dolente sta,</l>
<l>né veder può, né udir, né parlar più.</l>
<l>Tanto in preda al furor e al duol si dà,</l>
<l>ch'or vuol gittarsi in mar col capo giù,</l>
<l>uccidirsi or col ferro pensier fa</l>
<l>e per pender talor d'un olmo sù:</l>
<l>ma la pietà che tien ciascun di sé</l>
<l>ogni suo fier disegno vano fe'.</l>
</lg>


<lg type="ottava">
<head>57</head>
<l>Onde poi che la misera s'accorse</l>
<l>non poter qui morir, che l'è vietato,</l>
<l>com'il furor la guida, ratto scorse</l>
<l>il marin lito per lo manco lato:</l>
<l>e passando Sebeto, oltra più corse,</l>
<l>tanto che giunse al bel loco pregiato,</l>
<l>ove la bella e bianca Leucopetra</l>
<l>fu per sua crudeltà conversa in pietra.</l>
</lg>


<lg type="ottava">
<head>58</head>
<l>Ivi, dal dolor vinta e dal camino</l>
<l>stanca, sul terren duro al ciel aperto</l>
<l>si gettò la infelice sotto un pino,</l>
<l>ché, se ben da la ninfa le fu offerto</l>
<l>l'albergo suo che quivi era vicino,</l>
<l>star vuol la disperata a lo scoperto</l>
<l>e 'n pianto si disfà, com'al sol neve:</l>
<l>sbandito ha il sonno e più non mangia o beve.</l>
</lg>


<lg type="ottava">
<head>59</head>
<l>E mentre oppressa da tanti tormenti</l>
<l>sospira e piange e si lacera e dole,</l>
<l>sparse gli ultimi suoi duri lamenti</l>
<l>pietosamente in sì fatte parole:</l>
<l>- O voi, che da le mie tenebre, venti,</l>
<l>col soffiar vostro allontanaste il sole,</l>
<l>portate per pietà le mie querele</l>
<l>al mancator di fede, empio e crudele.</l>
</lg>


<lg type="ottava">
<head>60</head>
<l>Empio, crudele e mancator di fede,</l>
<l>perfido e ingrato, in che t'offesi io mai?</l>
<l>Or se chi l'alma e 'l corpo a te sol diede</l>
<l>tratti così, che più al nemico fai?</l>
<l>Se chi te solo al mondo segue e chiede</l>
<l>fuggi così, qual altra seguirai?</l>
<l>Se a chi t'è serva e per tu' amor si sface</l>
<l>fai guerra, qual arà mai teco pace?</l>
</lg>


<lg type="ottava">
<head>61</head>
<l>Se desiavi il vasto mar solcare</l>
<l>e veder d'Etna e di Stromboli il foco,</l>
<l>uopo non t'era cercar d'altro mare</l>
<l>o d'altre fiamme in più lontano loco.</l>
<l>Io sola avrei potuto sodisfare</l>
<l>con lo 'ncendio e col pianto a te non poco:</l>
<l>potean questi occhi darti un oceàno,</l>
<l>questo petto Vesevo, Etna e Vulcano.</l>
</lg>


<lg type="ottava">
<head>62</head>
<l>Se bramavi crudel la morte mia,</l>
<l>ché troppo odiavi quest'afflitta vita,</l>
<l>mestier non era andar sì lunga via,</l>
<l>perche tua voglia in ciò fosse compita;</l>
<l>dovevi tu con la man empia e pia</l>
<l>trar due d'affanno; o per piacerti ardita</l>
<l>io stessa avrei chiamata morte sorda</l>
<l>o con veneno, o con ferro, o con corda.</l>
</lg>


<lg type="ottava">
<head>63</head>
<l>Ma godi, crudo, ch'io la veggio armata</l>
<l>presta a scoccar in me l'ultimo strale,</l>
<l>non più tòsco bisogna o fune o spata,</l>
<l>basti sol ad uccidirmi il mio male:</l>
<l>coronati or di lauro alma spietata,</l>
<l>e metti in punto il carro trionfale,</l>
<l>intaglia in marmo il titol per memoria</l>
<l>di tanto illustre tua nobil vittoria.</l>
</lg>


<lg type="ottava">
<head>64</head>
<l>Ma non sì tosto fia fuor di pregione</l>
<l>l'alma, che la vedrai per ogni canto</l>
<l>sdruscir la nave e spezzar il temone,</l>
<l>stracciar le vele e con stridi e con pianto</l>
<l>te sol, che sei d'ogni suo mal cagione,</l>
<l>turberà sempre: e ti fia sempre a canto,</l>
<l>come la madre al furioso Orreste,</l>
<l>con faci ardenti e mille furie infeste -.</l>
</lg>


<lg type="ottava">
<head>65</head>
<l>Così disse la misera e si tacque,</l>
<l>ché di nuovo la lingua il duol l'annoda;</l>
<l>stesa fra l'erbe, quant'era, si giacque,</l>
<l>posando il capo in una pietra soda.</l>
<l>Di nuovo il largo pianto in lei rinacque</l>
<l>più fier che prima, e non vuol ch'altri l'oda</l>
<l>o che la veda o che le porga aita,</l>
<l>solo aspettando il fin de la sua vita.</l>
</lg>


<lg type="ottava">
<head>66</head>
<l>La bella Leucopetra le sta a canto,</l>
<l>la conforta, la priega e la scongiura,</l>
<l>che acqueti i suoi sospir, che stagni il pianto</l>
<l>e che narrar le debba sua sventura:</l>
<l>ma qual serpe ella sta sorda a lo 'ncanto</l>
<l>e de l'elci vicine assai più dura;</l>
<l>e s'accolte in sospir parole scocca,</l>
<l>- Narciso - dice e poi chiude la bocca.</l>
</lg>


<lg type="ottava">
<head>67</head>
<l>Tutte le belle ninfe del paese</l>
<l>vengono a confortar la ninfa strana:</l>
<l>Portici vaga e Resina cortese,</l>
<l>le due Torri sorelle e Caramana,</l>
<l>il gran Vesevo dal suo monte scese</l>
<l>in compagnia de la bella Ottaiana.</l>
<l>Ognun le dice, ognun vuol consolarla:</l>
<l>ella ode tutti et a nessuno parla.</l>
</lg>


<lg type="ottava">
<head>68</head>
<l>E tanto crebbe al fin l'acerba doglia</l>
<l>ch'ogni vigor le manca et ogni possa;</l>
<l>de la beltà, che par non ebbe, spoglia</l>
<l>il corpo e restan sol la pelle e l'ossa:</l>
<l>e pregando la morte, che l'accoglia,</l>
<l>con le mani e co' piè si fa la fossa.</l>
<l>Perduta avendo ogni sua forma umana,</l>
<l>ivi piangendo, divenne fontana.</l>
</lg>


<lg type="ottava">
<head>69</head>
<l>E come in vita tanto al mondo piacque</l>
<l>la sua divina e angelica beltade,</l>
<l>or così piaccion le chiare e dolci acque,</l>
<l>sì per lo fresco e sì per la bontade:</l>
<l>da indi in qua ciascun'altra onda spiacque</l>
<l>ad ogni abitator de le contrade,</l>
<l>né beveno, né toccano altre linfe</l>
<l>l'Oreadi e Driade e le marine ninfe.</l>
</lg>


<lg type="ottava">
<head>70</head>
<l>Leucopetra, com'è tutta gentile,</l>
<l>non vuol patir ch'un sì degno liquore</l>
<l>sia nascosto in un pozzo così vile,</l>
<l>ma falle, come in vita, in morte onore,</l>
<l>e sepoltura li dà signorile:</l>
<l>d'indi sotterra lo fa correr fuore,</l>
<l>a canto a la marina, ove il Ninfeo</l>
<l>de la mirabil opra Crate feo.</l>
</lg>


<lg type="ottava">
<head>71</head>
<l>A cui ceden le sette meraviglie</l>
<l>di che tanto si vanta il secol prisco:</l>
<l>la bella opra fatta è sol di cocchiglie</l>
<l>di color bianco, nero, giallo e misco:</l>
<l>il gran Nettuno, Doride e le figlie,</l>
<l>Venere, Amore e le Cariti al fisco</l>
<l>de l'aure vedensi ir per l'ampio mare,</l>
<l>ascondersi Aci e Galatea notare.</l>
</lg>


<lg type="ottava">
<head>72</head>
<l>Stansi ne la testudine de l'opra</l>
<l>del nobile pastor le insegne sculte,</l>
<l>e Marte, ond'egli ha il titolo, di sopra</l>
<l>con una lancia in man par che t'insulte;</l>
<l>la sacra a Bacco vite par che copra</l>
<l>un epigramma di lettere culte,</l>
<l>che 'l nome, i gesti e del pastor gli onori</l>
<l>modestamente dice a li lettori.</l>
</lg>


<lg type="ottava">
<head>73</head>
<l>Intorno intorno a guisa di corona</l>
<l>veggonsi i mesi, che distinguen l'anno:</l>
<l>chi la milizia segue, chi si dona</l>
<l>al pastoral exercizio e l'affanno,</l>
<l>chi coglie fior, chi tutto s'abandona</l>
<l>a le vindemie, altri a le cacce vanno,</l>
<l>questi ara, semina altri et altri miete,</l>
<l>e qual il freddo e qual caccia la sete.</l>
</lg>


<lg type="ottava">
<head>74</head>
<l>Di qua e di là son quattro donne belle,</l>
<l>che de l'umana forma son maggiori:</l>
<l>luna, col mondo in man, guarda le stelle,</l>
<l>e disprezza le cose inferïori;</l>
<l>l'altra al vento contrasta e a le procelle,</l>
<l>tutta modesta, e 'l capo ha pien di fiori;</l>
<l>la terza quel ch'è suo dona a ciascuno;</l>
<l>la quarta è armata e 'l viso ha fiero e bruno.</l>
</lg>


<lg type="ottava">
<head>75</head>
<l>Sopra un carro di foco esce d'un speco</l>
<l>irsuto e scabro il Re de' regni Stigi,</l>
<l>che, punto da lo stral del garzon cieco,</l>
<l>de la bella Proserpina i vestigi</l>
<l>seguita tanto che la prende, e seco</l>
<l>stretta la tiene e porta a' lachi bigi.</l>
<l>Et al fin poi si vede, a man sinestra,</l>
<l>Leandro in mare et Ero a la finestra.</l>
</lg>


<lg type="ottava">
<head>76</head>
<l>Ivi, al medesmo luoco ove esce fuora</l>
<l>di Leucopetra il fonte, che col mare,</l>
<l>secondo scema o cresce, d'ora in ora</l>
<l>fa la fresc'acqua scendere et alzare,</l>
<l>di bianco marmo il pastor che le onora</l>
<l>due casse a le due fonti fece fare,</l>
<l>e ne l'una scolpì e ne l'altra pietra</l>
<l>il nome di Aretusa e Leucopetra.</l>
</lg>


<lg type="ottava">
<head>77</head>
<l>Così onorò di sepoltura degna</l>
<l>il buon pastor la ninfa siciliana.</l>
<l>Corse la fama e l'uno a l'altro insegna</l>
<l>dove Aretusa fatta era fontana.</l>
<l>Né ninfa né pastor è che non vegna</l>
<l>per veder la mirabil cosa strana:</l>
<l>dogliosa e sola Partenope resta</l>
<l>e ogni altra ninfa lagrimosa e mesta.</l>
</lg>


<lg type="ottava">
<head>78</head>
<l>E fu di tanto questa fama e tale</l>
<l>che per veder cosa sì strana e nova</l>
<l>condusse Carlo Cesar Quinto da le</l>
<l>parti d'Africa vinta, a cui se giova</l>
<l>veder un fonte d'un corpo mortale,</l>
<l>e tal dolceza in Leucopetra trova,</l>
<l>che nei complessi suoi suavi adorni</l>
<l>e nel suo ospizio si posò tre giorni.</l>
</lg>


<lg type="ottava">
<head>79</head>
<l>Or dirò di costei, che così il core</l>
<l>ha mostro a l'altra pien di cortesia.</l>
<l>E se tanto potrò, di lei l'onore</l>
<l>non torrà il tempo e sempre chiaro fia.</l>
<l>Questa ninfa gentil dal primo fiore</l>
<l>di sua tenera etade in leggiadria</l>
<l>tutte l'altre vincendo, pargoletta</l>
<l>sempre portò faretra, arco e saetta.</l>
</lg>


<lg type="ottava">
<head>80</head>
<l>E de' lacci d'Amor leggiera e sciolta</l>
<l>va seguendo ora un caprio et ora un cervo</l>
<l>e poi che a questi have la vita tolta,</l>
<l>ver gli altri ancor lo stral scocca dal nervo;</l>
<l>s'altri le parla, fugge e non ascolta,</l>
<l>ma rigido tien l'animo e protervo:</l>
<l>promesso ha a Delia sua virginitade,</l>
<l>e vuol goder perpetua castitade.</l>
</lg>


<lg type="ottava">
<head>81</head>
<l>Ogni fauno, ogni satiro have il core</l>
<l>pien di mille ferute per costei,</l>
<l>al primo sguardo ogni uom s'accende e more,</l>
<l>tanto è l'ardor che vien da gli occhi bei.</l>
<l>Ma sopra tutti gli altri un gran pastore</l>
<l>l'alma portava bruciata per lei:</l>
<l>nobile, generoso era e discreto,</l>
<l>giovene, ricco e bel, detto Sebeto.</l>
</lg>


<lg type="ottava">
<head>82</head>
<l>Né men di lui Vesevo, il giovenetto,</l>
<l>involto sta d'amor ne le catene;</l>
<l>mostranle acceso il cor, squarciato il petto,</l>
<l>e l'uno e l'altro le scopre sue pene:</l>
<l>ma ogni or con più rigor, con più dispetto</l>
<l>questa a' lor danni e più orgogliosa viene.</l>
<l>E mentre l'un consumasi in faville,</l>
<l>l'altro par che nel pianto si distille.</l>
</lg>


<lg type="ottava">
<head>83</head>
<l>Onde, poi che si veden fuor di speme,</l>
<l>per fuggir de l'altiera il torto e l'onte,</l>
<l>l'un d'essi tanto sospirando geme,</l>
<l>che 'l misero ne fu converso in monte</l>
<l>e par che fiamme spanda; e con lui 'nsieme</l>
<l>Sebeto diventò piangendo fonte,</l>
<l>il qual con le famose onde sue chiare</l>
<l>vedesi ancor piangendo entrar nel mare.</l>
</lg>


<lg type="ottava">
<head>84</head>
<l>Ma la superba, che mutati vede</l>
<l>i gioveni infelici a sé davanti,</l>
<l>né pietosa si pente, né si crede</l>
<l>dever render ragion d'uccider tanti.</l>
<l>Ma quei sospir saliti a l'alta sede</l>
<l>(donne, imparate a disamar gli amanti!)</l>
<l>chiesero tanto su nel ciel vendetta,</l>
<l>ch'avventò Giove in lei la sua saetta.</l>
</lg>


<lg type="ottava">
<head>85</head>
<l>E come dura fu vie più che i sassi,</l>
<l>piacque al gran padre trasformarla in pietra:</l>
<l>e mentre corre, ecco, le ferma i passi,</l>
<l>i membri indura, l'arco e la faretra:</l>
<l>un bianco scoglio al mar vicino stassi,</l>
<l>ch'è detto ancor da tutti Bianca Pietra;</l>
<l>indi poi a' prieghi del cortese Crate,</l>
<l>le prime membra le furon tornate.</l>
</lg>


<lg type="ottava">
<head>86</head>
<l>E così, come prima era scortese,</l>
<l>tutta piena d'orgoglio e di durezza,</l>
<l>pietosa, umana divenne e cortese</l>
<l>colma d'ogni virtute e gentilezza.</l>
<l>E come piace a Crate, che le rese</l>
<l>le membra umane, ciascuno accarezza:</l>
<l>et or Vesevo lieta accoglie e abbraccia</l>
<l>et or sta di Sebeto tra le braccia.</l>
</lg>


<lg type="ottava">
<head>87</head>
<l>Or hai inteso, lettor, chi fosse questa</l>
<l>ninfa gentil, che l'altra onora tanto:</l>
<l>ma Narciso, che 'l mar co' remi infesta</l>
<l>e fa spumare, a sé richiama il canto</l>
<l>e la mia lira a dir suoi fatti desta.</l>
<l>Onde conviemmi d'Aretusa il pianto</l>
<l>lasciar e dir il camin di Narciso,</l>
<l>c'ha il cor dolente e lagrimoso il viso.</l>
</lg>


<lg type="ottava">
<head>88</head>
<l>La nave avea lasciato già a man destra</l>
<l>di Pausilipo la piacevol costa</l>
<l>e passata avea ancor Nisita alpestra,</l>
<l>Pozzuol vede da presso e poi si scosta,</l>
<l>lascia Miseno e Baia a man sinestra,</l>
<l>et ad Averno quanto può s'accosta,</l>
<l>ove dentro la grotta orrenda e strana</l>
<l>dava i responsi la saggia Cumana.</l>
</lg>


<lg type="ottava">
<head>89</head>
<l>Ivi dal mar Narciso smonta in terra,</l>
<l>che intender vuol da questa gran profeta</l>
<l>il mezzo e 'l fin de l'Africana guerra,</l>
<l>per gir poi con la mente più quïeta.</l>
<l>Ma a pena al piè fu giunto de la serra,</l>
<l>che intese cosa che gliene divieta:</l>
<l>un sacerdote, che stava a l'entrata</l>
<l>de l'antro, disse ch'era in Ischia andata.</l>
</lg>


<lg type="ottava">
<head>90</head>
<l>Onde di novo sopra il legno torna,</l>
<l>che a canto al lito tra l'onde notava,</l>
<l>e de l'antenne velate le corna</l>
<l>volta verso Ischia, che appresso gli stava:</l>
<l>Ischia più chiara, più famosa e adorna</l>
<l>di quante isole il mar circonda e lava.</l>
<l>Ivi la saggia e la casta Sibilla</l>
<l>trovò, che 'l titol tien di Francavilla.</l>
</lg>


<lg type="ottava">
<head>91</head>
<l>Quivi l'avea lasciata il Vasto Achille</l>
<l>in compagnia de la sua bella donna;</l>
<l>la donna che 'n man tiene arco e faville</l>
<l>d'Amor, che 'n gentil cor alto s'indonna;</l>
<l>la donna a cui di basso amor scintille</l>
<l>o stral mai non passaro oltra la gonna,</l>
<l>la quale è sola in questa nostra etade</l>
<l>exempio di bellezza e castitade.</l>
</lg>


<lg type="ottava">
<head>92</head>
<l>Del bel palazzo, ch'è senza paraggio,</l>
<l>ne la porta vedeasi cosa rara:</l>
<l>ivi in metallo avea Dedalo il saggio</l>
<l>scolpito di sua mano ogni opra chiara</l>
<l>di quel gran cavalier, di virtù raggio,</l>
<l>che illustre al mondo tanto fa Pescara:</l>
<l>vedeasi dentro mille armate schiere</l>
<l>ch'or questi uccide et or quegli altri fiere.</l>
</lg>


<lg type="ottava">
<head>93</head>
<l>Vedeasi in prima uscir del suo paese</l>
<l>con genti et arme il franco cavaliero</l>
<l>e 'n Lombardia trovar il Colonnese,</l>
<l>che prender Parma vuol e darla a Piero.</l>
<l>Vedesi dentro stare a le difese</l>
<l>di Bozzolo il famoso e buon guerriero;</l>
<l>e 'n quel punto che son per averla, ecco</l>
<l>ch'a soccorrerla viene il fier Leutrecco.</l>
</lg>


<lg type="ottava">
<head>94</head>
<l>Indi vedeasi l'uno e l'altro duce</l>
<l>lasciar l'assedio e con schiere ordinate</l>
<l>passar il Po, da l'ora che 'l dì luce</l>
<l>finché la notte imbruna le contrate:</l>
<l>il capitan francese ancor conduce</l>
<l>verso Rivolta le sue genti armate</l>
<l>e combattendo stanno in Ghiaradadda,</l>
<l>tanto che i nostri gettan ponte in Adda.</l>
</lg>


<lg type="ottava">
<head>95</head>
<l>Vedeasi egli passar questa rivera</l>
<l>e i francesi fuggir verso Milano</l>
<l>et ivi il fier drizzar ogni bandiera,</l>
<l>diterminato già d'averla in mano:</l>
<l>quivi vedeasi a la battaglia fiera</l>
<l>rotto il campo francese e 'l veneziano;</l>
<l>e poi che mette l'aquila in sul Domo,</l>
<l>assedia a un tempo, batte e prende Como.</l>
</lg>


<lg type="ottava">
<head>96</head>
<l>Ne la medesma porta il mastro raro</l>
<l>fa che Odet viene un'altra volta in danza</l>
<l>e vien tanto superbo, che riparo</l>
<l>non pensa di trovare a sua possanza:</l>
<l>ma costui, che tra tutti era il più chiaro,</l>
<l>ne l'opra li fa vana ogni speranza</l>
<l>et in un punto il gran nemico offende,</l>
<l>e del castel l'entrata li difende.</l>
</lg>


<lg type="ottava">
<head>97</head>
<l>Vedeasi quest'Odet un'altra via</l>
<l>prender col campo suo, ch'è mezzo rotto</l>
<l>e a tutto suo poter rubar Pavia</l>
<l>sforzarsi, ma il pensier gli era interrotto.</l>
<l>Da Milan questo gran guerrier uscia</l>
<l>con l'exercito suo, ch'è a vincer dotto:</l>
<l>Odet il sente, fugge e non l'aspetta</l>
<l>ma par che in Monza col campo si metta.</l>
</lg>


<lg type="ottava">
<head>98</head>
<l>Si vede appresso come a la Bicocca</l>
<l>al suo valor lo svizzar non contese,</l>
<l>quando sì ben l'ispano scoppio chiocca,</l>
<l>che 'n poca piazza molta gente stese;</l>
<l>quando al buon Golisan chiuse la bocca</l>
<l>un strale (ahi lasso! al Golisan cortese).</l>
<l>Poscia vedeasi appresso al gran romano</l>
<l>trionfando ir ne la bella Milano.</l>
</lg>


<lg type="ottava">
<head>99</head>
<l>Correr si vede poi com'un baleno</l>
<l>e viene a un tempo, vede e vince Lodi,</l>
<l>et a Pizzigatton poi mette il freno;</l>
<l>indi per crescer loda a le sue lodi</l>
<l>prende Cremona e poi muta terreno.</l>
<l>E de' liguri alpestri i sassi sodi</l>
<l>batte col fier cannon, con aspra guerra</l>
<l>prende per forza e saccheggia la terra.</l>
</lg>


<lg type="ottava">
<head>100</head>
<l>Più oltra poi si vede molta gente</l>
<l>venir di Francia sotto l'Almirante,</l>
<l>che superba da l'Alpi scende ardente,</l>
<l>n'insin ch'a Milan vien, ferma le piante;</l>
<l>da Napoli costui com'un torrente</l>
<l>armato uscir e opporseli davante,</l>
<l>e 'n breve spazio rompe li francesi</l>
<l>e le svizzare schiere al fiume Sesi.</l>
</lg>


<lg type="ottava">
<head>101</head>
<l>Poi si vede al caval volger la briglia</l>
<l>verso Provenza col mio gran Borbona,</l>
<l>il qual sempre con lui sol si consiglia</l>
<l>e ne le braccia sue tutto si dona:</l>
<l>prende ogni terra dal Varo a Marseglia,</l>
<l>e questa con l'exercito corona;</l>
<l>e l'avria presa, se nol contendea</l>
<l>l'invidia, che l'un Carlo a l'altro avea.</l>
</lg>


<lg type="ottava">
<head>102</head>
<l>D'indi si vede in Lombardia tornare</l>
<l>a gran giornate pe' liguri sassi,</l>
<l>ch'ode da l'altra parte caminare</l>
<l>il re Francesco col campo a gran passi;</l>
<l>e chi puote a Milan primiero entrare</l>
<l>vittorïoso de l'impresa fassi:</l>
<l>ecco che giungon pari e l'un va via</l>
<l>in Lodi e l'altro va a pigliar Pavia.</l>
</lg>


<lg type="ottava">
<head>103</head>
<l>Ma trova più difficile la impresa</l>
<l>che non pensava il gran guerrier di Spagna:</l>
<l>Anton da Leyva star a la difesa</l>
<l>dentro vedeasi e 'l re per la campagna;</l>
<l>quinci correr Borbona a la distesa</l>
<l>a supplicar Ferrando in Alamagna</l>
<l>e subito tornar in Lombardia</l>
<l>vedeasi con denari e fantaria.</l>
</lg>


<lg type="ottava">
<head>104</head>
<l>Ed ecco uscir di Lodi il campo nostro</l>
<l>et a l'oste francese avvicinarsi;</l>
<l>e di Pavia nel venatico chiostro</l>
<l>si vedeno i duo exerciti azzuffarsi;</l>
<l>rossa la terra e nero com'inchiostro</l>
<l>del sangue gallo il Tesin vede farsi;</l>
<l>e sconfitto di Francia ogni barone,</l>
<l>e 'l Re de' Franchi ferito e prigione.</l>
</lg>


<lg type="ottava">
<head>105</head>
<l>Vedeasi poscia il glorioso duce,</l>
<l>com'uno di color che 'n Campidoglio</l>
<l>trionfal carro a gran gloria conduce,</l>
<l>scorrere il Po, Tesin, Lambro, Adda et Oglio,</l>
<l>Italia e Spagna empir de la sua luce</l>
<l>e Francia ancor, a chi tolto ha l'orgoglio:</l>
<l>ma miracol non è se ha tanta gloria,</l>
<l>poi c'ha per sposa l'unica Vittoria.</l>
</lg>


<lg type="ottava">
<head>106</head>
<l>Stava nel fin de l'opra ascosa a un lato</l>
<l>con lo stral e con l'arco l'empia Morte,</l>
<l>la qual mentre il barone ha visto armato</l>
<l>sempre fuggito l'ha, temendo forte;</l>
<l>e poi che 'l vede in ozio disarmato</l>
<l>in Novara l'uccide - ahi, cruda sorte! -:</l>
<l>e fu per questa fiera a tradimento</l>
<l>di virtude ogni raggio al mondo spento.</l>
</lg>


<lg type="ottava">
<head>107</head>
<l>De la miracolosa porta al labro</l>
<l>intorno intorno avea queste parole</l>
<l>con lettre inciso lo 'ngegnoso fabro:</l>
<l>LA GRAN VITTORIA A L'UNICO SUO SOLE.</l>
<l>Questa è la donna che nel rame scabro</l>
<l>l'istoria fe' scolpir, mentre si dole:</l>
<l>e monumento più eterno col canto</l>
<l>li fa, mentre al suo Sol consacra il pianto.</l>
</lg>


<lg type="ottava">
<head>108</head>
<l>Questa è la gloriosa e gran madonna</l>
<l>ch'è senza pari al mondo e del suo sesso</l>
<l>l'onor sovrano, Vittoria Colonna,</l>
<l>che 'l nome suo sopra le stelle ha messo:</l>
<l>Vittoria che celeste o mortal donna</l>
<l>dubita il mondo di nomarla spesso;</l>
<l>Vittoria che piangendo il suo marito</l>
<l>non meno ella di lui si mostra a dito.</l>
</lg>


<lg type="ottava">
<head>109</head>
<l>Di meraviglia pieno e di stupore</l>
<l>stava Narciso l'opra rimirando</l>
<l>e benedice la virtù e 'l valore</l>
<l>del glorïoso Davalo Ferrando:</l>
<l>e d'invidia gentil ripieno il core</l>
<l>avea il cortese giovenetto, quando</l>
<l>ecco la gran Sibilla che vien fore,</l>
<l>a cui non era un volto, né un colore.</l>
</lg>


<lg type="ottava">
<head>110</head>
<l>Con le chiome inornate e 'l petto anelo,</l>
<l>colma di sacra rabie, assai più grande</l>
<l>di quel che suole, piena del gran Delo,</l>
<l>grida al gioven: - Che fai, ché non domande -?</l>
<l>Al bel Narciso per le membra un gelo</l>
<l>discorre freddo e per tutto si spande,</l>
<l>allor che stando intento al gran spettacolo,</l>
<l>vede la dea ch'è pronta in dar l'oracolo.</l>
</lg>


<lg type="ottava">
<head>111</head>
<l>Onde col cor divoto e riverente</l>
<l>con le ginocchia in terra così priega:</l>
<l>- O santissima Diva, a cui il possente</l>
<l>di Latona figliuolo nulla nega,</l>
<l>che 'l futuro vi fa tutto presente</l>
<l>e le nascoste cose v'apre e spiega,</l>
<l>fate che Apollo da le sue cortine</l>
<l>de l'africana guerra dica il fine.</l>
</lg>


<lg type="ottava">
<head>112</head>
<l>Ecco pecore sette e sette tori,</l>
<l>i quali a Febo e a sua sorella io lito:</l>
<l>insino al cielo i sacri fochi odori</l>
<l>e fumi invieran secondo il rito.</l>
<l>A te farò fondar tempî maggiori</l>
<l>di quel ch'appar ne l'Euboico lito,</l>
<l>pur che tu i nomi a le foglie non creda,</l>
<l>di venti impetüosi scherno e preda -.</l>
</lg>


<lg type="ottava">
<head>113</head>
<l>E mentre così priega il giovenetto</l>
<l>di Febo e Delia l'alma sacerdote,</l>
<l>fu condutto da lei ne l'alto tetto,</l>
<l>in un antro, ove Febo la percuote</l>
<l>e del suo nume le riempie il petto,</l>
<l>quando le cose future fa note.</l>
<l>E per cento forami e cento porte</l>
<l>così vaticinò gridando forte:</l>
</lg>


<lg type="ottava">
<head>114</head>
<l>- Godi donna del mondo, godi Roma,</l>
<l>che mesta e serva hai pianto cotanti anni;</l>
<l>ecco che adorni di novo la chioma</l>
<l>di tre corone e siedi a' primi scanni.</l>
<l>Ecco il tuo Cesar, che di novo doma</l>
<l>la terra tutta e te toglie d'affanni:</l>
<l>ecco Enobarba, ecco Ottoman sconfitto,</l>
<l>e del suo vincitor si gloria il vitto.</l>
</lg>


<lg type="ottava">
<head>115</head>
<l>Veggio l'augel di Giove, che 'l Ponente</l>
<l>in guardia lascia a la compagna e a' figli</l>
<l>et ha il mar pien di legni e d'arme e gente,</l>
<l>ch'obediscono a gli alti suoi consigli:</l>
<l>veggio sospeso tremar Orïente</l>
<l>al nome solo de' suoi fieri artigli;</l>
<l>veggio Grecia che 'l chiama e che l'aspetta,</l>
<l>per non star più la misera soggetta.</l>
</lg>


<lg type="ottava">
<head>116</head>
<l>Veggio il quinto magnanimo e gran Carlo</l>
<l>d'Austria, maggior assai del suo gran padre,</l>
<l>che come il grande Atride, mentr'io parlo,</l>
<l>fa dismontar in Africa le squadre;</l>
<l>veggio il Pirata rio, che vuol vietarlo</l>
<l>e vienli contra con sue genti ladre:</l>
<l>ecco Maumet et ecco i suoi corsari</l>
<l>ch'assaltar van di Cristo li ripari.</l>
</lg>


<lg type="ottava">
<head>117</head>
<l>Ecco il cristato Achille, il grande Alfonso,</l>
<l>per cui tanto è famoso il Vasto Aimone,</l>
<l>che rappresenta in un Marte e lo intonso</l>
<l>Apollo, il forte Alcide e 'l bello Adone;</l>
<l>quel ch'è padre, figliuol, fratello e sponso,</l>
<l>de le battaglie nato in su l'arcione,</l>
<l>ch'or con l'acuta lancia, or con la spata</l>
<l>uccide e caccia la gente mal nata.</l>
</lg>


<lg type="ottava">
<head>118</head>
<l>Questi è quel semideo, che tanto vale</l>
<l>col saggio petto e con la forte mano,</l>
<l>il cui nome la Fama con mille ale</l>
<l>portò dal mar Ibero a lo Indïano:</l>
<l>vedi che fatto l'ha suo generale</l>
<l>il magnanimo Cesare Africano;</l>
<l>ecco pel suo valor che Libia cede</l>
<l>la quarta volta e a Roma bacia il pede.</l>
</lg>


<lg type="ottava">
<head>119</head>
<l>Li famosi trïonfi di costui</l>
<l>non caperanno in pietre né in metallo</l>
<l>e sarà stanco in dire i gesti sui</l>
<l>chiunque beve al fonte del cavallo,</l>
<l>né de' Latini e Greci i primi dui</l>
<l>potrebben dir quante fïate il Gallo</l>
<l>ha vinto e 'l fiero Elvezio e 'n quante parti</l>
<l>gli Egizi vincerà, gli Arabi e i Parti.</l>
</lg>


<lg type="ottava">
<head>120</head>
<l>Ecco quel saggio e forte Nestor Doria,</l>
<l>a cui il padre Nettunno il regno ha reso:</l>
<l>ecco che 'l mondo è pieno di sua gloria,</l>
<l>mentre sostien quel onorato peso</l>
<l>e 'l nome suo consacra alla memoria</l>
<l>perpetua, né sarà dal tempo offeso:</l>
<l>ecco ch'appresso a Tunni Africa prende</l>
<l>e Barbarossa e Algier, ch'a lui si rende.</l>
</lg>


<lg type="ottava">
<head>121</head>
<l>Ma chi è quel fier ch'a sé d'intorno allaga</l>
<l>del moro sangue l'arenoso lito?</l>
<l>È il primo onor de la bella Gonzaga,</l>
<l>quel ch'è tanto cortese quanto ardito:</l>
<l>vedi il gran Cesar che s'allegra e appaga</l>
<l>che 'l suo Ferrando sia mostrato a dito:</l>
<l>salve, pianta gentil, che 'n sul far fiore</l>
<l>produci insieme il bel frutto d'onore.</l>
</lg>


<lg type="ottava">
<head>122</head>
<l>Ecco il valente Ulisse d'Alarcone</l>
<l>col suo forte Titide di Mendozza,</l>
<l>che l'un con l'asta abbatte il fier Maccone,</l>
<l>l'altro la testa con la spada mozza.</l>
<l>Ecco in un'altra parte un fier barone</l>
<l>c'ha del sangue infidel la destra sozza:</l>
<l>questo novo Patroclo, s'io ben scerno,</l>
<l>è il gran signor de l'antica Salerno.</l>
</lg>


<lg type="ottava">
<head>123</head>
<l>Aiuto, aiuto, ahi lassa!, ecco da mille</l>
<l>schiere nemiche stretto e circondato</l>
<l>il valoroso eroe di Tuteville,</l>
<l>e chi davanti il fiere e chi da lato:</l>
<l>e se ben ei, qual fra' troiani Achille,</l>
<l>fa del barbaro sangue rosso il prato,</l>
<l>egli al fin cade con su' eterno vanto,</l>
<l>come Protesilao nel fiume Xanto.</l>
</lg>


<lg type="ottava">
<head>124</head>
<l>Ecco la sposa sua, qual Laodomia,</l>
<l>che lui misera aspetta e chiama indarno;</l>
<l>ecco che 'l pianto che da gli occhi invia</l>
<l>correr turbido fa nel mar suo Sarno.</l>
<l>Sospira e piange la sua morte ria</l>
<l>Vulturno, Liri, Po, Tevere et Arno:</l>
<l>ecco l'afflitta Napol, che col duolo</l>
<l>piange la indegna morte del figliuolo.</l>
</lg>


<lg type="ottava">
<head>125</head>
<l>Ma stagna il pianto, bella donna, asciuga</l>
<l>ormai il pianto leggiadro, ché 'l tuo sposo</l>
<l>vive e del tempo ladro la gran fuga</l>
<l>non teme, e chiaro fia sempre e famoso:</l>
<l>ecco mentre il nemico vince e fuga,</l>
<l>cadde, et è il suo cader sì avventuroso</l>
<l>che cade vincitor servendo Cristo</l>
<l>et è, cadendo, dal suo Cesar visto.</l>
</lg>


<lg type="ottava">
<head>126</head>
<l>Onde tutto magnanimo e reale</l>
<l>la perdita del padre ai mesti figli</l>
<l>compensa e accoglie sotto sue grandi ale</l>
<l>ne la tutela de' suoi forti artigli:</l>
<l>eccol tutto cortese e liberale</l>
<l>che gli aiuta con opre e con consigli.</l>
<l>E così al mondo a riverirlo insegna</l>
<l>e fa Cesar di Cesare opra degna.</l>
</lg>


<lg type="ottava">
<head>127</head>
<l>Ecco la strage grande, ecco il fracasso,</l>
<l>e d'Alarbi e di Turchi e di Africani:</l>
<l>il grande Idumeneo d'Alva, che 'l passo</l>
<l>apre col ferro e con le invitte mani;</l>
<l>ecco il cortese e forte Merion, lasso!,</l>
<l>che dentro il sangue nuota di que' cani</l>
<l>e, mentre al suo signor combatte a canto,</l>
<l>acquista il pregio e d'ogni onor il vanto.</l>
</lg>


<lg type="ottava">
<head>128</head>
<l>Ecco il Davila Nireo, ecco due Aiaci</l>
<l>e un Teucro, gloria e onor de l'alta Spagna,</l>
<l>che combattendo tra' nemici audaci</l>
<l>cuopren di morti tutta la campagna.</l>
<l>Ecco l'armata ostile, ecco i rapaci</l>
<l>corsari, chiusi dove il mar si stagna:</l>
<l>ecco ch'ogni lor forza ivi ristretta</l>
<l>io veggio, per guardar ben la Goletta.</l>
</lg>


<lg type="ottava">
<head>129</head>
<l>Ecco, ecco: in compagnia di tanti eroi</l>
<l>Cesare armato, che corre a gran salto;</l>
<l>e a par a par con li soldati suoi</l>
<l>va l'animoso il primo a dar l'assalto:</l>
<l>ecco preso il riparo, e prende poi</l>
<l>la rocca e fige le sue insegne in alto,</l>
<l>buttando giù le nemiche bandiere,</l>
<l>ecco che prende ottanta due galere.</l>
</lg>


<lg type="ottava">
<head>130</head>
<l>Le reliquie de' turchi e d'africani</l>
<l>sconfitti e rotti fuggon ne la terra</l>
<l>e fan fosse, ripari e barbacani,</l>
<l>per difendersi là, se vien la guerra:</l>
<l>et ecco Cesar, che co' suoi cristiani</l>
<l>intorno intorno la circonda e serra;</l>
<l>ecco il Pirata con un milïone</l>
<l>di gente a piè e a caval, che se gli oppone.</l>
</lg>


<lg type="ottava">
<head>131</head>
<l>Veggio, mentre che stan per azzuffarsi,</l>
<l>lo spagnolo, il tedesco e l'italiano,</l>
<l>che per gran sete sentono mancarsi</l>
<l>e l'arme a pena sostengono in mano:</l>
<l>ecco Iesù che vuol ivi mostrarsi,</l>
<l>come contra l'Apostata Iuliano,</l>
<l>e, vibrando dal ciel le sue saette,</l>
<l>il moro e 'l turco rompe e 'n fuga mette.</l>
</lg>


<lg type="ottava">
<head>132</head>
<l>Ecco Enobarba, cui la rabbia strugge,</l>
<l>che co' suoi turchi la città abandona</l>
<l>e disperato come leon rugge,</l>
<l>e manda il ladro ebreo per mare in Bona;</l>
<l>e l'uno e l'altro poi quindi si fugge,</l>
<l>tanto il timor di Cesare gli sprona:</l>
<l>eccoli ambo arrivar nel forte Algieri</l>
<l>et ivi mesti starsi in gran pensieri.</l>
</lg>


<lg type="ottava">
<head>133</head>
<l>Ecco l'antico re scacciato priega</l>
<l>Cesare che 'l suo regno li ritorni;</l>
<l>veggio ch'a' prieghi suoi l'alto si piega</l>
<l>e de l'antico scettro vuol ch'adorni</l>
<l>le real mani e che di novo rega</l>
<l>il popol suo, che gode ch'esso torni:</l>
<l>e usar gl'insegna giustizia e pietade,</l>
<l>se vuol che i suoi li servin fedeltade.</l>
</lg>


<lg type="ottava">
<head>134</head>
<l>Ecco ch'egli medesmo annoverato</l>
<l>esser di Cesar vuol già tra' vassalli,</l>
<l>ecco che vuol mostrar che non è ingrato</l>
<l>e 'n ciascun anno il suo tributo dàlli:</l>
<l>vuol esser egli e' suo' eredi obligato</l>
<l>mandarli ogni anno falconi e cavalli,</l>
<l>li cede Africa, Bona e la Goletta,</l>
<l>u' vuol che 'l suo presidio Cesar metta.</l>
</lg>


<lg type="ottava">
<head>135</head>
<l>Di sue grand'ali star vuol sotto l'ombra</l>
<l>e più non teme i ladri d'Otomanno;</l>
<l>de' cattivi cristiani il regno sgombra:</l>
<l>vedi che allegri a le lor patrie vanno</l>
<l>e libero ciascun sua casa ingombra,</l>
<l>a ristorar co' suo' il passato affanno.</l>
<l>Ecco il Siculo mar, ecco il Tirreno,</l>
<l>sicuro omai con l'Adriano seno.</l>
</lg>


<lg type="ottava">
<head>136</head>
<l>E veggio Cesar che di novo il mare</l>
<l>co' remi imbianca e col gonfiato lino</l>
<l>e disegnando imprese alte e preclare</l>
<l>verso Sicilia prende il suo camino.</l>
<l>Da le galere in Trapani smontare</l>
<l>lo veggio e farsi ogni or più a noi vicino,</l>
<l>e le navi restar, che non han vento,</l>
<l>ché 'l tepido Austro spira troppo lento.</l>
</lg>


<lg type="ottava">
<head>137</head>
<l>Et, in un tempo ch'egli parte, invia</l>
<l>verso d'Abila e Calpe le bandiere</l>
<l>lusitane e le ibere in compagnia,</l>
<l>e ne lo stagno lascia molte schiere</l>
<l>e 'l valoroso Anton Doria che stia</l>
<l>ivi a la guardia vuol con sue galere:</l>
<l>et ecco poi da Trapani rimanda</l>
<l>in Africa il gran Doria con sua banda.</l>
</lg>


<lg type="ottava">
<head>138</head>
<l>Et ecco, ecco, che viene allegro tutto</l>
<l>a veder la sua Napol che l'aspetta,</l>
<l>la qual ha speme di cogliere il frutto</l>
<l>de la sua pura fé, chiara e perfetta:</l>
<l>ecco molti trionfi, ecco costrutto</l>
<l>d'oro e d'argento il ponte, ov'egli metta</l>
<l>uscendo pria del legno i piè reali,</l>
<l>mille colossi et archi trïonfali.</l>
</lg>


<lg type="ottava">
<head>139</head>
<l>Accogli Cesar questa tua figliuola,</l>
<l>che senza padre è stata cotanti anni;</l>
<l>non comportar che stia più grama e sola,</l>
<l>esposta di Fortuna a tutti i danni:</l>
<l>come del tuo valor la fama vola,</l>
<l>così di tua pietade or spiega i vanni,</l>
<l>che tanto più sarai simile a Dio,</l>
<l>se quanto forte sei, sei giusto e pio.</l>
</lg>


<lg type="ottava">
<head>140</head>
<l>Vedi c'hai poche figlie come questa</l>
<l>- perdonimi qual è bella, o si tiene -.</l>
<l>Ecco quanto piacer dimostra e festa</l>
<l>pel caro padre, ch'a vederla viene:</l>
<l>non è più lagrimosa, né più mesta,</l>
<l>in letizia ha converso le sue pene.</l>
<l>Ricevi adunque, Cesar, la tua figlia</l>
<l>allegro, poi che allegra ella ti piglia.</l>
</lg>


<lg type="ottava">
<head>141</head>
<l>E tu, Narciso, volger puoi le vele,</l>
<l>poi ch'è finita la guerra Africana;</l>
<l>corri, ch'odo in sin qui l'alte querele</l>
<l>di chi sta per lasciar la forma umana;</l>
<l>e mentre chiama il ciel e un uom crudele,</l>
<l>veggio, piangendo, che divien fontana:</l>
<l>ecco, ecco la infelice, che di ninfa</l>
<l>corre sotterra in mar liquida linfa.</l>
</lg>


<lg type="ottava">
<head>142</head>
<l>E non molto di poi per gran dolore</l>
<l>io veggio trasformato in un bel cardo,</l>
<l>onde d'aureo color nasce un bel fiore,</l>
<l>odorifero più che amomo o nardo,</l>
<l>un leggiadro fanciullo: ahi!, crudo Amore,</l>
<l>che far non può il tuo velenato dardo -?</l>
<l>Così con gli occhi torvi in un suon rauco,</l>
<l>Deifobe cantò, figlia di Glauco.</l>
</lg>


<lg type="ottava">
<head>143</head>
<l>Narciso, ch'ode in sì vere parole</l>
<l>vaticinando da le sue cortine</l>
<l>cantar la santa profeta del Sole,</l>
<l>de la libica guerra il mezzo e 'l fine,</l>
<l>d'esser stato sì tardo ben li dole,</l>
<l>ché veder desïava le ruine,</l>
<l>i sassi, le reliquie e l'alta imagine</l>
<l>de l'antica, superba e gran Cartagine.</l>
</lg>


<lg type="ottava">
<head>144</head>
<l>Ma poi che vede che sarebbe vana</l>
<l>ogni fatica di questo camino,</l>
<l>ubidir pensa a la saggia Cumana</l>
<l>e col capo scoperto, umile e chino</l>
<l>prende licenzia da la diva umana</l>
<l>e spiega un'altra volta ai venti il lino.</l>
<l>E rivedendo Miseno e Pozzulo</l>
<l>e Pausilipo, entrò la sera al Molo.</l>
</lg>


<lg type="ottava">
<head>145</head>
<l>E d'Aretusa ne l'usato albergo</l>
<l>corre, ov'Amor per usanza il conduce.</l>
<l>E mentre dentro e fuor, davanti e a tergo</l>
<l>cerca e non trova la sua amata luce,</l>
<l>in un gran mar di pianto come il mergo</l>
<l>s'affonda; e quasi a morte il duol l'adduce:</l>
<l>e come pazzo si mette a chiamarla,</l>
<l>ma Ecco sola li risponde e parla.</l>
</lg>


<lg type="ottava">
<head>146</head>
<l>E poi che molti dì per tutto corse</l>
<l>in van cercando la sua donna amata,</l>
<l>mentre il misero amante stava in forse,</l>
<l>ecco novella cruda gli è recata,</l>
<l>che con rabbiosi denti il cor li morse,</l>
<l>e fe' l'alma, che spera, disperata:</l>
<l>Aretusa li dice in un liquore</l>
<l>aver mutato il dispietato Amore.</l>
</lg>


<lg type="ottava">
<head>147</head>
<l>E ripetendo il vaticinio santo</l>
<l>de la Sibilla, conobbe esser vero</l>
<l>quel ch'ella disse a l'ultimo del canto,</l>
<l>quando piena di Dio con sono altero</l>
<l>de la ninfa cantò conversa in pianto:</l>
<l>onde vinto dal duol, punto dal fiero</l>
<l>Amor, tanto cercò, che venne al loco,</l>
<l>ove in acqua trovò vòlto il suo foco.</l>
</lg>


<lg type="ottava">
<head>148</head>
<l>E vedendo scolpito al marmo bianco</l>
<l>con mortifere note il caro nome,</l>
<l>che Amor di propria man scritto nel fianco</l>
<l>l'avea dal dì che gli carcò sue some,</l>
<l>pallido, afflitto, lagrimoso e stanco</l>
<l>si getta in terra appresso il fonte e come</l>
<l>quando in Meandro il bianco cigno more,</l>
<l>col mormorar s'accorda del liquore.</l>
</lg>


<lg type="ottava">
<head>149</head>
<l>E son sì alti i suoi sospiri e tanti,</l>
<l>che fuggir fanno dal vicino monte,</l>
<l>le nubi; e i larghi e angosciosi pianti</l>
<l>fan tra le due fontane un novo fonte</l>
<l>e poi che con sospir spessi e sonanti</l>
<l>puote parlar, faccendo oltraggio et onte</l>
<l>al niveo petto e del bel viso al sole</l>
<l>disse con gran pietà queste parole:</l>
</lg>


<lg type="ottava">
<head>150</head>
<l>- O Aretusa, Aretusa, Aretusa,</l>
<l>unico fine d'ogni mio desio,</l>
<l>qual Parca fiera a le sue crude fusa</l>
<l>ti attorse il filo sì infelice e rio?</l>
<l>In qual parte del mondo questo s'usa</l>
<l>che un corpo umano si trasmuti in rio?</l>
<l>Rispondi, bella Ninfa, al tuo Narciso,</l>
<l>mostrami gli occhi bei, mostrami il viso.</l>
</lg>


<lg type="ottava">
<head>151</head>
<l>Mostrami il viso e mostrami i bei lumi,</l>
<l>ch'erano il sol de le tenebre mie,</l>
<l>che mi fecer cangiar vita e costumi</l>
<l>e di salir al ciel scorger le vie.</l>
<l>Fammi udir le parole, onde li fiumi</l>
<l>di mel uscian, qualor la bocca aprie;</l>
<l>mostrami i capei d'auro a l'aura sparsi,</l>
<l>co' quai legato, lieto, et alsi et arsi.</l>
</lg>


<lg type="ottava">
<head>152</head>
<l>Ove sei vita mia? chi mi t'asconde?</l>
<l>Deh, come ogni mio amor gettasti in Lete?</l>
<l>Ecco ch'io chiamo e nessun mi risponde,</l>
<l>se non del crudo mar l'acque inquiete:</l>
<l>dentro a le chiare tue, fresche e dolci onde</l>
<l>comporti, ingrata, ch'io mora di sete?</l>
<l>Lasso! che per dolor sento mancarmi,</l>
<l>e tu crudel il vedi e non vuo' aitarmi.</l>
</lg>


<lg type="ottava">
<head>153</head>
<l>Vedi, crudel, ch'io moro e non m'aiuti,</l>
<l>e son l'amante tuo, il tuo servo fido.</l>
<l>Quel che più al mondo amasti or più rifiuti:</l>
<l>tanto rispondi men, quant'io più grido.</l>
<l>Tu le tue membra in fresca acqua trasmuti</l>
<l>et io trasmuterommi in foco e 'n strido,</l>
<l>il qual gridando sempre orribilmente,</l>
<l>come fantasma fugherà la gente.</l>
</lg>


<lg type="ottava">
<head>154</head>
<l>Tu mi accusi, Aretusa, et hai ragione,</l>
<l>ch'io di questa inaudita tua sciagura</l>
<l>sia stato, ahimè di quanto mal, cagione,</l>
<l>per la mia dipartita acerba e dura:</l>
<l>ma s'io pensato avessi, che passione</l>
<l>bastevol fosse a farsi fonte pura,</l>
<l>teco stato sarei la state e 'l verno,</l>
<l>o in terra, o in mare, o in ciel, o ne l'inferno.</l>
</lg>


<lg type="ottava">
<head>155</head>
<l>Ma poi che questo omai far più non posso,</l>
<l>con la tua desïata forma viva,</l>
<l>ché 'n te non è più carne, o pelle, od osso,</l>
<l>col fonte tuo starò mentre ch'io viva;</l>
<l>finché lo spirto da le membra scosso</l>
<l>fia, sarò visto assiso in questa riva:</l>
<l>qui sempre il sol, qui mi vedran le stelle,</l>
<l>piangendo, vagheggiar l'onde tue belle.</l>
</lg>


<lg type="ottava">
<head>156</head>
<l>E Teti prego e le Ninfe del mare,</l>
<l>Glauco, Proteo, Palemone e i Tritoni</l>
<l>che venghino i miei pianti accompagnare:</l>
<l>Eco risponda a' miei dogliosi suoni,</l>
<l>e de l'antico amor le fiamme rare,</l>
<l>meco piangendo, insin al ciel risuoni:</l>
<l>e mentre ella si dole et io mi doglio,</l>
<l>con Aretusa in bocca morir voglio -.</l>
</lg>



<lg type="ottava">
<head>157</head>
<l>E mentre il poverel così si lagna,</l>
<l>vedesi in pianto tutto distillare;</l>
<l>et or le mani, ora il bel viso bagna,</l>
<l>or beve a più non posso l'onde chiare,</l>
<l>ove implicato d'amor ne la ragna</l>
<l>non altramenti sta che 'l pesce in mare.</l>
<l>Sol di pianti e sospir si pasce e d'acque,</l>
<l>onde il principio di sua morte nacque.</l>
</lg>


<lg type="ottava">
<head>158</head>
<l>Erano già passati uno e due giorni,</l>
<l>ne' quali il disperato altro non tocca</l>
<l>se non l'acque che 'l fonte e gli occhi adorni</l>
<l>continuamente li pioveno in bocca;</l>
<l>ma non però l'umore i borri e i forni</l>
<l>accesi smorza ove Amor lo trabocca:</l>
<l>ma quanto più ne l'acqua si sommerge,</l>
<l>tanto più Amor in su le sue fiamme erge.</l>
</lg>


<lg type="ottava">
<head>159</head>
<l>Come la lampa piena del liquore</l>
<l>de la inventrice de le prime olive,</l>
<l>quanto è pasciuto il foco da l'umore,</l>
<l>tanto con chiara luce splende e vive,</l>
<l>così il meschin ne la lampa d'Amore</l>
<l>col largo pianto tien le fiamme vive:</l>
<l>ma al fin tanta è la fame del maligno</l>
<l>foco, ch'è forza che mangi il lucigno.</l>
</lg>


<lg type="ottava">
<head>160</head>
<l>E non avendo mai tregua né pace</l>
<l>col dolor, co' sospir, con l'aspro pianto,</l>
<l>com'al sol neve si dilegua e sface:</l>
<l>et ecco il meschinel che viene a tanto,</l>
<l>che più non può parlar, ma piange e tace.</l>
<l>E così steso in terra, afflitto, a canto</l>
<l>a la bella fontana, fu da Amore</l>
<l>per miserazïon converso in fiore.</l>
</lg>


<lg type="ottava">
<head>161</head>
<l>Le gambe e i piedi in due bianche radici</l>
<l>si trasmutaro e tutto il corpo in erba,</l>
<l>la qual è in pregio tra l'erbe felici,</l>
<l>si sente nel tatto alquanto acerba,</l>
<l>che la memoria ancor de le infelici</l>
<l>punte d'Amor ne le sue foglie serba:</l>
<l>e un fior de' suoi capegli nacque al cardo,</l>
<l>che com'òr luce e odora come nardo.</l>
</lg>


<lg type="ottava">
<head>162</head>
<l>Così il fanciul fuor de sua forma umana</l>
<l>in compagnia di quel che 'l suo bel viso</l>
<l>amando, si fe' fior ne la fontana,</l>
<l>stassi ne l'orto del suo Paradiso.</l>
<l>Quanto vivranno in ciel Febo e Diana,</l>
<l>viva in terra Aretusa e 'l suo Narciso,</l>
<l>e priego Amor conceda a la mia Musa,</l>
<l>ch'eterno faccia il pianto d'Aretusa.</l>
</lg>

</body>
</text>
</TEI.2>
