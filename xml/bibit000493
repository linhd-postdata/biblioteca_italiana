<?xml version="1.0" encoding="UTF-8"?>
<!DOCTYPE TEI.2 SYSTEM "http://backend.bibliotecaitaliana.it/DTD/bibit.dtd">
<TEI.2>
<teiHeader>
  <fileDesc>
    <titleStmt>
      <title>Rime</title>
      <author>Luigi Alamanni</author>
    </titleStmt>
    <extent>1241 Kb in UTF-8</extent>
    <publicationStmt>
      <publisher>Biblioteca Italiana</publisher>
      <pubPlace>Roma</pubPlace>
      <date>2003</date>
      <idno>bibit000493</idno>
      <availability>
        <p>Questa risorsa digitale è liberamente accessibile per uso
              personale o scientifico. Ogni uso commerciale è vietato</p>
      </availability>
    </publicationStmt>
    <seriesStmt>
      <title>Collezione BibIt</title>
    </seriesStmt>
    <sourceDesc>
      <bibl>
        <title>Versi e prose</title>
        <author>Alamanni, Luigi</author>
        <editor id="ed">Raffaelli, Pietro</editor>
        <publisher>Le Monnier</publisher>
        <pubPlace>Firenze</pubPlace>
        <date>1859</date>
      </bibl>
    </sourceDesc>
  </fileDesc>
  <encodingDesc>
                  <samplingDecl>
                    <p>Tutti i materiali paratestuali della fonte cartacea non riconducibili alla
                      responsabilità dell'autore dell'opera sono stati soppressi nella versione
                      digitale</p>
                  </samplingDecl>
                  <editorialDecl>
                    <correction method="silent" status="medium">
                      <p>Livello medio: controllo a video con collazione con edizione di
                      riferimento</p>
                    </correction>
                    <quotation form="data" marks="all">
                      <p>I simboli di citazione e di discorso diretto presenti sulla fonte cartacea
                        sono stati rappresentati sulla versione digitale</p>
                    </quotation>
                    <hyphenation eol="none">
                      <p>I trattini di sillabazione a fine riga sono stati soppressi e le parole
                        ricomposte</p>
                    </hyphenation>
                  </editorialDecl>
    <classDecl><taxonomy id="CDD"><bibl>Classificazione Decimale Dewey</bibl></taxonomy><taxonomy id="CGB"><bibl>Classificazione generi BibIt</bibl></taxonomy></classDecl></encodingDesc>
  <profileDesc>
    <creation>
      <date>500</date>
    </creation>
    <langUsage><language id="ita"/></langUsage>
    <textClass>
      <keywords scheme="CDD">
        <term>851.4 - POESIA ITALIANA, 1542-1585</term>
      </keywords>
      <keywords scheme="CGB">
        <term>Poesia</term>
      </keywords>
    </textClass>
  </profileDesc>
  <revisionDesc>
    <change>
      <date>Data sconosciuta anteriore al 2000</date>
      <respStmt>
        <name>CIBIT - Roma</name>
      </respStmt>
      <item>Digitalizzazione</item>
    </change>
    <change>
      <date>Data sconosciuta anteriore al 2000</date>
      <respStmt>
        <name>CIBIT - Roma</name>
      </respStmt>
      <item>Correzione linguistica</item>
    </change>
    <change>
      <date>2003-09-22T00:00:00.000+02:00</date>
      <respStmt>
        <name>Francesca Cascino</name>
        <name>BIBIT</name>
      </respStmt>
      <item>Codifica XML - Codifica con software</item>
    </change>
    <change>
      <date>2003-10-09T00:00:00.000+02:00</date>
      <respStmt>
        <name>Elena Pierazzo</name>
        <name>BIBIT</name>
      </respStmt>
      <item>Validazione</item>
    </change>
  </revisionDesc>
</teiHeader>

<text>
<body>


<div1 type="poesia">
<head>SONETTO.</head>
<lg type="sonetto">
<lg type="quartina">
<l>S'io potessi ad altrui narrare in rima</l>
<l>La dolce vista che mi desti, Amore,</l>
<l>Nel benedetto giorno allor che il core</l>
<l>Gelato e freddo mi scaldasti in prima;</l>
</lg>
<lg type="quartina">
<l>Forse tal è che falsamente stima</l>
<l>Tutto il tuo regno sol pianto e dolore,</l>
<l>Che per me sciolto dal comune errore</l>
<l>Della sua vita ti porrebbe in cima.</l>
</lg>
<lg type="terzina">
<l>La bella fronte ove 'l mio mal dimora,</l>
<l>Per cui piangendo tante carte vergo,</l>
<l>Romperia forse a crudeltade il freno:</l>
</lg>
<lg type="terzina">
<l>Forse i begli occhi si dorrieno ancora</l>
<l>Non esser più della tua insegna albergo,</l>
<l>Che allor teco sarìa nel casto seno.</l>
</lg>
</lg>
</div1>

<div1 type="poesia">
<head>MADRIGALE.</head>
<lg type="madrigale">
<l>Quand'io veggio talora</l>
<l>Negletta ad arte la nemica mia,</l>
<l>Giuro che mai più bella esser potria.</l>
<l>Se poi la bionda treccia in sé raccolta</l>
<l>Veggio lucente e bella</l>
<l>Trasparer sotto un bel candido velo,</l>
<l>Di lei la parte più sottile e snella</l>
<l>Giù per la fronte sciolta</l>
<l>Libera e lieta dimostrarsi al cielo;</l>
<l>Nuovo amoroso zelo</l>
<l>Mi fa giurar, che allor vie più che pria</l>
<l>L'albergo del mio cor leggiadro sia.</l>
</lg>
</div1>

<div1 type="poesia">
<head>ELEGIA.</head>
<epigraph><p>AL SENATORE RENATO TRIULZIO DI MILANO</p></epigraph>

<lg type="elegia">
<l>Amor mi scorge, e con lui Cintia e Flora,</l>
<l>Questa a man destra, e quella al manco lato</l>
<l>Là 've altro tosco piè non presse ancora,</l>
<l>Dietro a chi più di tutti alto ed ornato</l>
<l>Cantò per Delia, ed a chi scrisse il nome,</l>
<l>Ch'or la seconda volta fia lodato.</l>
<l>Mostrinmi essi il cammin ch'io prendo, e come</l>
<l>Loro il mostrò Callimaco e Fileta,</l>
<l>Primi a cui già quest'edra ornasse chiome.</l>
<l>Arno omai cerca di novel poeta;</l>
<l>Io sarò forse quel, fin ch'altro vegna</l>
<l>Che i fior più vaghi de' vostr'orti mieta.</l>
<l>Voi, Renato gentil, se mai fu degna</l>
<l>La cetra mia d'un sì leggiadro core,</l>
<l>Che spesso pur non la chiamasse indegna;</l>
<l>Non v'incresca il venir per farle onore</l>
<l>Con le due vaghe al suon delle chiar'onde</l>
<l>Nel santo bosco a ragionar d'amore:</l>
<l>Ivi or quel torto ramo or quella fronde</l>
<l>Troncando andrete, voi con dotta mano,</l>
<l>Che 'l varco serra, o 'l sentier dritto asconde.</l>
<l>Così vedrem cercando a mano a mano</l>
<l>Il divin fonte, e delle Muse il coro</l>
<l>Non molto all'onde sue cantar lontano.</l>
<l>Forse, lasciando indietro ogni lavoro,</l>
<l>Le pie Sorelle ci accorranno liete</l>
<l>Di mirto all'ombra e di sacrato alloro.</l>
<l>E ci trarran quest'onorata sete</l>
<l>Col fiume, che sol fa ch'uom sempre vive</l>
<l>Poscia che il legno suo trascorse Lete.</l>
<l>E con lor tutte leggiadrette e schive</l>
<l>Dolce parlando, mirerem dintorno</l>
<l>Del santo albergo le famose rive:</l>
<l>Fin che, dove più 'l ciel si mostra adorno,</l>
<l>Dove il prato ha più fior, più fronde il bosco,</l>
<l>Ritroverem colui che mena il giorno.</l>
<l>Maravigliando, e non con volto fosco,</l>
<l>Ma chiaro in vista, non avrà in dispregio</l>
<l>Forse (o ch'io spero) il suo novello Tosco.</l>
<l>Forse anco serba alle mie tempie il pregio</l>
<l>Ch'altri ebbe già, se non di lauri o mirti,</l>
<l>Basti che all'opre fia condegno fregio.</l>
<l>Quanti dintorno avrem leggiadri spirti,</l>
<l>Per cui molt'hanno e biondi e crespi i crini</l>
<l>Che fur, mill'anni son, canuti ed irti!</l>
<l>Beati quei, che più saran vicini,</l>
<l>E spiando di noi ciascuna parte,</l>
<l>Chi, son d'Argo, diran, chi pur Latini.</l>
<l>Nacqui sopr'Arno, e primo alla vostr'arte</l>
<l>Di Flora, e Cintia (ond'io mi struggo) canto,</l>
<l>E sol di tosche rime empio le carte.</l>
<l>Né le sprezzate, ché intendendo quanto</l>
<l>Arno dolce parlar di Laura sente,</l>
<l>Non al Tebro o Peneo dareste il vanto.</l>
<l>Cotal dicendo noi, tutti sovente</l>
<l>Carchi vedrem di maraviglie nove,</l>
<l>Quasi uom che a forza pur al ver consente.</l>
<l>Come poi lieto il gran figliuol di Giove</l>
<l>Sarà, veggendo le due chiare stelle,</l>
<l>Che aver sempre vorria con l'altre nove!</l>
<l>Non le schifate, o dotte alme Sorelle,</l>
<l>Ch'io giuro ben, Calliope e Talia,</l>
<l>Ch'elle non son di voi men vaghe e belle.</l>
<l>Ma, santo Febo! l'una e l'altra è mia,</l>
<l>Non mi sien tolte, e tu lontan sospira</l>
<l>Per Dafne, o Clitia, o se più bella fia.</l>
<l>Che val, chi l'onde ferma, o i monti tira,</l>
<l>O del gran vecchio Ascrèo l'alta corona,</l>
<l>D'Alceo già il plettro, o d'Amfïon la lira?</l>
<l>Se mai te per altrui donna abbandona,</l>
<l>Muta è la voce, i fior son secchi, e 'l verde</l>
<l>Arco si tronca, e nulla cetra suona.</l>
<l>Tu sai per pruova pur, che a chi la perde</l>
<l>Manca quant'è nel mondo altra dolcezza,</l>
<l>Né per tempo o sospir mai si rinverde.</l>
<l>Godi dunque per te l'alma bellezza</l>
<l>Delle tue Muse, e mie sien quelle sole</l>
<l>Che han l'alma lieta in doppia fiamma avvezza.</l>
<l>Or ricevine al monte, ove si cole</l>
<l>Il nome tuo, fra gli altri spirti chiari;</l>
<l>Sì che a qual per amor s'allegra o duole</l>
<l>Siano i miei detti ancor talvolta cari.</l>
</lg>
</div1>

<div1 type="poesia">
<head>ELEGIA.</head>

<lg type="elegia">
<l>Oggi sen va per le campagne Flora;</l>
<l>Vienne, sacrato Pan, per farle onore,</l>
<l>Ch'altra sì bella non vedesti ancora.</l>
<l>Né tu prender di ciò sdegno o dolore,</l>
<l>Vaga Siringa, ché a lei dànno il vanto</l>
<l>Le nove Muse, le tre Grazie, e l'Ore.</l>
<l>Ma tu, cornuto Dio, se miri alquanto</l>
<l>Fiso costei, per nuova maraviglia</l>
<l>La tua zampogna ti cadrà da canto.</l>
<l>Nascon virtù dalle infiammate ciglia,</l>
<l>Che avrian forza tornar nel cigno Giove,</l>
<l>E nel ghiaccio per lei foco s'appiglia.</l>
<l>Questa dovunque il piè leggiadro muove,</l>
<l>Empie di frondi e fior la terra intorno,</l>
<l>Ché primavera è seco, e verno altrove.</l>
<l>Se spiega all'aure i crin, fa invidia al giorno;</l>
<l>Se in ôr gli annoda, o in bianco velo accoglie,</l>
<l>Colma Diana di vergogna e scorno.</l>
<l>Arde ciascun, se di sanguigne spoglie</l>
<l>Si mostra ornata, e se di bianco e perso,</l>
<l>Desta ne' sassi l'amorose voglie:</l>
<l>Nuovo Vertunno, che ad ognor converso</l>
<l>In mille forme, in sé mille maniere</l>
<l>Di bel mostra ad ognor vago e diverso.</l>
<l>Sola in fra l'altre degna è possedere</l>
<l>Quanto porta ostro Tiro, e gemme ed oro</l>
<l>Quant'Indo e Tago pôn dintorno avere,</l>
<l>Quante negli odorati campi fôro</l>
<l>D'Arabia colte ancor radici e fronde,</l>
<l>O de' Sabei ne' sacri riti loro.</l>
<l>Cantate, o Muse a sua beltà seconde,</l>
<l>Tu, Febo, a lei della tua dolce cetra.</l>
<l>Volgi il suon, forse disviato altronde.</l>
<l>Quest'è colei che 'l cor mio rompe e impetra</l>
<l>Come a lei par, né spero pur giammai</l>
<l>Altro trovarle il suo che salda pietra,</l>
<l>Ma ben vederla ognor più vaga assai.</l>
</lg>
</div1>

<div1 type="poesia">
<head>SONETTO.</head>
<lg type="sonetto">
<lg type="quartina">
<l>D'angosciosi pensier già lasso e stanco</l>
<l>Giacea dormendo in mezzo della via;</l>
<l>Ecco in sogno apparir la donna mia</l>
<l>Con un vestir sottil di panno bianco.</l>
</lg>
<lg type="quartina">
<l>E si posò dal mio sinistro fianco:</l>
<l>Poi con tanta modestia e leggiadria</l>
<l>Le labbra sue con le mie labbra unia,</l>
<l>Ch'io venìa quasi per dolcezza manco</l>
</lg>
<lg type="terzina">
<l>Invida del mio ben, la fredda Luna</l>
<l>Fe sì col lume suo ch'io mi destai</l>
<l>Senza Madonna e senza speme alcuna.</l>
</lg>
<lg type="terzina">
<l>Pur tanto fe che mi raddormentai:</l>
<l>Ma era già voltata la fortuna....</l>
<l>O Dio, s'io desto non mi fossi mai!</l>
</lg>
</lg>
</div1>

<div1 type="poesia">
<head>SONETTO.</head>
<lg type="sonetto">
<lg type="quartina">
<l>Lasso, ch'io più non so quel ch'io mi voglio,</l>
<l>Ché non m'oso voler quel ch'io vorrei;</l>
<l>Sì veggio ogni mio ben noioso a lei</l>
<l>Che sola in questo mar m'è guida e scoglio.</l>
</lg>
<lg type="quartina">
<l>Non però di pietà così mi spoglio,</l>
<l>Ch'io torca indietro i caldi desir miei</l>
<l>A chieder il mio mal ch'io pur dovrei</l>
<l>Senza tema fuggir più ch'io non soglio.</l>
</lg>
<lg type="terzina">
<l>Fragil mio legno, combattuto e stanco</l>
<l>Volgi le vele omai, raccoi le sarte</l>
<l>Dal dolce vento che fin qui t'ha scorto.</l>
</lg>
<lg type="terzina">
<l>Lassa il destro sentiero, e fuggi al manco,</l>
<l>Drizza la prora tua per quella parte</l>
<l>U' schivi la tempesta, e fugga il porto.</l>
</lg>
</lg>
</div1>

<div1 type="poesia">
<head>SONETTO.</head>
<lg type="sonetto">
<lg type="quartina">
<l>Quando l'un vago Sol verso occidente</l>
<l>Scende veloce per via lunga e torta,</l>
<l>E cedendo alla notte, ne riporta</l>
<l>La desïata luce ad altra gente,</l>
</lg>
<lg type="quartina">
<l>In più tranquillo e lucido orïente</l>
<l>Apre l'Aurora allor l'aurata porta</l>
<l>A più bel Sol, che m'è sì dolce scorta,</l>
<l>Per raccender del dì le faci spente.</l>
</lg>
<lg type="terzina">
<l>Quell'un mentre nel ciel lieto soggiorna,</l>
<l>Riveste il mondo di nuove erbe e fiori,</l>
<l>L'aria addolcisce, e i venti e l'onde affrena.</l>
</lg>
<lg type="terzina">
<l>Questo coi raggi i più leggiadri cori</l>
<l>Di bei desiri e di virtude adorna,</l>
<l>E i pensier foschi e l'alme rasserena.</l>
</lg>
</lg>
</div1>

<div1 type="poesia">
<head>SONETTO.</head>
<lg type="sonetto">
<lg type="quartina">
<l>S'io vedessi talor frenato e spento</l>
<l>Quel timor folle onde la mente è carca,</l>
<l>Sentirei, donna, l'alma sciolta e scarca,</l>
<l>Vostra mercè, d'ogn'aspro mio tormento.</l>
</lg>
<lg type="quartina">
<l>Ma qualor con più dolce e chiaro vento</l>
<l>Sovra l'onde d'amor sicura varca</l>
<l>La semplicetta e debole mia barca,</l>
<l>Allor più la tempesta e 'l ciel pavento.</l>
</lg>
<lg type="terzina">
<l>Or voi che sola i miei pensier cangiate,</l>
<l>E mi porgete con gli sguardi soli</l>
<l>Talor vita serena, e talor morte;</l>
</lg>
<lg type="terzina">
<l>Se tanta forza ha in voi nuova pietate,</l>
<l>Oprate per virtù de' duo bei Soli</l>
<l>Sì ch'io non tema mai men dolce sorte.</l>
</lg>
</lg>
</div1>

<div1 type="poesia">
<head>SONETTO.</head>
<lg type="sonetto">
<lg type="quartina">
<l>Lassa! al medesmo punto omai ritorna</l>
<l>Veloce il Sol già la seconda volta,</l>
<l>Poi che mi fu la vostra vista tolta</l>
<l>Per cui caro m'è sol vedermi adorna.</l>
</lg>
<lg type="quartina">
<l>Perché lontan da me tanto soggiorna</l>
<l>Quel che poi m'ebbe in questi lacci involta,</l>
<l>Così lunge fuggì, ch'or non m'ascolta</l>
<l>E passar sente il tempo e più non torna?</l>
</lg>
<lg type="terzina">
<l>Deh, se ancor voi contaste i giorni e l'ore</l>
<l>Come, signor, ben v'avvedreste omai</l>
<l>Che si raddoppia il termin già promesso!</l>
</lg>
<lg type="terzina">
<l>Or non tardate, e per quel santo amore</l>
<l>Ch'ambi congiunse, e me tien sempre in guai,</l>
<l>Piacciavi che il mio cor m'alberghi appresso.</l>
</lg>
</lg>
</div1>

<div1 type="poesia">
<head>SONETTO.</head>
<lg type="sonetto">
<lg type="quartina">
<l>O tenace memoria al mio mal pronta,</l>
<l>Perché or mi rechi avanti il tempo e il loco</l>
<l>In cui breve favilla a poco a poco</l>
<l>Tal fiamma accese ch'ora al ciel sormonta?</l>
</lg>
<lg type="quartina">
<l>Deh, perché sì lontana or ne fai conta</l>
<l>L'alta bellezza del mio divo foco?</l>
<l>Perché pur narri al cor l'antico gioco</l>
<l>Ch'ei lasso sospirando ognor mi conta?</l>
</lg>
<lg type="terzina">
<l>Getta, semplice, omai, getta in oblio,</l>
<l>Ch'avere a mente il bel tempo felice</l>
<l>Suol del presente male esser dolce esca.</l>
</lg>
<lg type="terzina">
<l>Sol ti rimembri del tempo aspro e rio;</l>
<l>Ché in lacrimosa pioggia si disdice</l>
<l>Ricordar la stagion serena e fresca.</l>
</lg>
</lg>
</div1>

<div1 type="poesia">
<head>SONETTO.</head>
<lg type="sonetto">
<lg type="quartina">
<l>Pon freno a' tuoi sospir, caldo mio core,</l>
<l>Chiudi loro 'l sentier che al ciel gli mena,</l>
<l>Asciuga in te l'amara e larga vena</l>
<l>Che versa fuor per gli occhi il tristo umore.</l>
</lg>
<lg type="quartina">
<l>Voci gravose e carche di dolore</l>
<l>Delle quali ogni bosco e valle è piena,</l>
<l>Aggiate tregua in la stagion serena,</l>
<l>Né mai più se non liete uscite fuore.</l>
</lg>
<lg type="terzina">
<l>Non v'accorgete che troppa pietade</l>
<l>Prende di voi la bella donna vostra,</l>
<l>Che scolorisce e bagna il suo bel Sole?</l>
</lg>
<lg type="terzina">
<l>Era per noi più dolce crudeltade,</l>
<l>Poi che allor sola fu la doglia nostra,</l>
<l>Or è di tal che più ne pesa e duole.</l>
</lg>
</lg>
</div1>

<div1 type="poesia">
<head>SONETTO.</head>
<lg type="sonetto">
<lg type="quartina">
<l>Occhi leggiadri miei, la cui beltade,</l>
<l>La cui virtude angelica divina</l>
<l>Del mio cor ferno sì dolce rapina</l>
<l>Che poi sempre ebbi in odio libertade,</l>
</lg>
<lg type="quartina">
<l>Dunque la vostra antica alma pietade,</l>
<l>Cortese, vaga, onesta e peregrina,</l>
<l>Ch'era al mio mal soave medicina,</l>
<l>Or s'è rivolta in dura crudeltade?</l>
</lg>
<lg type="terzina">
<l>Dunque i vostri celesti e chiari raggi,</l>
<l>Asconde e copre nebbia fosca e vile</l>
<l>Che il bel vostro seren n'oscura e toglie?</l>
</lg>
<lg type="terzina">
<l>Deh, rivestite più pietosi e saggi</l>
<l>Quelle candide prime e vaghe spoglie,</l>
<l>Ché a voi conviensi un abito gentile.</l>
</lg>
</lg>
</div1>

<div1 type="poesia">
<head>ELEGIA.</head>

<lg type="elegia">
<l>Quanto fu saggio quel che primo Amore</l>
<l>Garzon dipinse, ché ben vide e intese</l>
<l>Com'empie i cor di giovanile errore.</l>
<l>Non san li amanti all'onorate imprese</l>
<l>Fermar la mente, e il bel dannoso e frale</l>
<l>Sol han davanti, e il ver non è palese.</l>
<l>Di color mille ancor li aggiunse l'ale,</l>
<l>Per mostrar come il van nostro pensiero</l>
<l>Or quinci leve or quindi scende e sale.</l>
<l>Quasi legno entro il mar cruccioso e fero</l>
<l>Ch'or s'addrizza allo scoglio, or torna al lito,</l>
<l>È quel cui Donna è stella, Amor nocchiero.</l>
<l>Armò di strale il crudo braccio ardito,</l>
<l>Perché da lunge pur lo scorge appena</l>
<l>L'occhio, ché il vago cor dentro è ferito,</l>
<l>E nulla poscia ad allentar sua pena</l>
<l>Val di Circe o Medea l'incanto o l'arte,</l>
<l>Di sì forte velen tal piaga è piena.</l>
<l>Come 'l sento ora in me che a parte a parte</l>
<l>Mi vo struggendo, e per fuggir ch'io faccia,</l>
<l>Da lui non fuggo, ed ei da me non parte.</l>
<l>O misero colui che l'alma allaccia</l>
<l>Ne' suoi caldi desii, che sempre poi</l>
<l>Per lui s'arrossa, imbianca, arde ed agghiaccia.</l>
<l>A che sei sì crudel ne' servi tuoi?</l>
<l>Non vedi, aspro garzon, che nulla è regno</l>
<l>Senza aver servi come a te siam noi?</l>
<l>E se pur contro agli altri odio e disdegno</l>
<l>Vuoi disfogar, me lascia in pace almeno,</l>
<l>De' dolci frutti tuoi talvolta degno;</l>
<l>Che col cor canterò scarco e sereno</l>
<l>L'alte tue lodi, tal ch'Apollo e Giove</l>
<l>E 'l ciel tutto n'andrà d'invidia pieno.</l>
<l>E di Cintia talor l'altere e nuove</l>
<l>Beltà narrando, vedrà 'l mondo chiaro</l>
<l>Quanta dal tuo valor grazia in lei piove;</l>
<l>Qual è l'atto gentil, cortese e raro,</l>
<l>E il parlar saggio sì leggiadro e pio,</l>
<l>Che addolcir può qual più si sente amaro.</l>
<l>Ma s'io pur vivo, faretrato Dio,</l>
<l>Senza aver teco, o in lei qualche pietade</l>
<l>Sotto tempo atro, nebuloso e rio;</l>
<l>Che poss'io più, se non la fosca etade</l>
<l>Menar tacendo in doglia aspra e noiosa?</l>
<l>Così la tua virtù, la sua beltade</l>
<l>Si starà sempre, e non mia colpa, ascosa.</l>
</lg>
</div1>

<div1 type="poesia">
<head>ELEGIA.</head>
<lg type="elegia">
<l>Com'è duro, ad altrui mostrando fuore</l>
<l>Sereno il volto, aver tristizia e noia,</l>
<l>E ne' sembianti riso, e pianto al core!</l>
<l>Non puote uom tanto mai finger la gioia</l>
<l>Che 'l duol non paia, né per festa o gioco</l>
<l>Si può tutto coprir quel che ci annoia.</l>
<l>A che stolto piango io? pur so che poco</l>
<l>Mi val dolermi; o tristi miei pensieri,</l>
<l>Deh fuggite, importuni, in altro loco.</l>
<l>Bacco non v'ama, e i desir foschi e neri</l>
<l>Con dolce vin da sé discaccia via,</l>
<l>Né seco vuol ch'io curi d'oggi o d'ieri.</l>
<l>Quanto dannoso ogni spergiuro sia</l>
<l>Ben tu lo sai, che già Teseo vedesti</l>
<l>Tant'empio a te, quant'a lui fosti pia.</l>
<l>Quanto pregando invan, lassa! piangesti</l>
<l>Mentre fuggir dalla deserta arena</l>
<l>Scorgevi i legni ne' tuoi danni presti!</l>
<l>Oh quel beato, che per l'altrui pena</l>
<l>Schiva i perigli d'amorosa vita,</l>
<l>Che di Scille e Cariddi e Sirti è piena!</l>
<l>Non v'affidate, amanti, a chi v'invita</l>
<l>Ad esser servi, che ne' dolci sguardi</l>
<l>Null'è più fede, che nel cielo è gita.</l>
<l>Siate a' prieghi di donna accorti, e tardi</l>
<l>Ai cari baci lor, ch'io so per pruova</l>
<l>Che quei son vivo foco, e questi dardi.</l>
<l>E se pur chi prometta oggi si truova</l>
<l>Pei suoi begli occhi, e per le chiome d'oro,</l>
<l>E Venere e Giunon chiamando a pruova,</l>
<l>Siate allor saggi, e men crediate loro,</l>
<l>Ché de' giuri in amor si ride Giove,</l>
<l>E vana preda son d'Austro e di Coro.</l>
<l>Poi giovin colma di bellezze nuove</l>
<l>Sovente il Ciel senza vendetta offende</l>
<l>Ché in lei l'ira di Dio tarda si muove.</l>
<l>Che dunque indarno la mia lingua intende</l>
<l>A dolersi di lei, quantunque ognora</l>
<l>Sol di false lusinghe il core incende?</l>
<l>Come vorrei per fin che vien l'aurora,</l>
<l>Cintia, con voi restar la notte intera,</l>
<l>Né poi partirmi tutto 'l giorno ancora!</l>
<l>O contra ogni ragion perfida e fera,</l>
<l>Perfida, e benché a me perfida, sola</l>
<l>Che il mio cor sempre brama, onora e spera.</l>
<l>Torna a me, Bacco, ché giust'ira invola</l>
<l>Ogni dolcezza, ahimè! che tosto parte</l>
<l>Che lunge son dalla tua santa scola.</l>
<l>Non s'io vedessi in più vicina parte</l>
<l>Cintia accor lieti mille nuovi amanti,</l>
<l>E me schernendo sol porre in disparte;</l>
<l>Dar vorrei loco a più sospiri e pianti,</l>
<l>Ma star con Bacco; e Venere e Cupido</l>
<l>Non sian più meco come fûro innanti.</l>
<l>Quanto di me più del dover m'affido!</l>
<l>Cintia, di quanto follemente dico</l>
<l>Mercè, perdon, divotamente grido.</l>
<l>Anzi d'ogn'altro ben privo e mendico</l>
<l>Veggia ove inonda il Nilo, o giace il Reno,</l>
<l>A' venti, all'aria, al ciel fatto inimico;</l>
<l>Ch'io pensi mai nel vostro amato seno</l>
<l>Altri scaldarsi, o d'altrui baci indegni</l>
<l>Il bel viso macchiar vago e sereno.</l>
<l>E se miei falli pur chiamasti degni</l>
<l>D'aspra vendetta, il duro ferro e 'l foco</l>
<l>Siano a sfogar di voi l'ire e gli sdegni;</l>
<l>Ma donando ad altrui quel molto o poco</l>
<l>Che pur mi deste, allor tal fôra pena,</l>
<l>Che in Dite non avria, non ch'altro, loco.</l>
<l>E s'alcuna fu mai di fede piena</l>
<l>Voce amorosa, per quegli occhi giuro</l>
<l>Che m'arser tutto, e non gli scôrsi appena,</l>
<l>Che il chiaro sguardo mi sia torbo e scuro,</l>
<l>E quel vago parlar piano e soave</l>
<l>Sia sempre a molti, e a me cruccioso e duro,</l>
<l>Se nel mondo ebbi ancor pena sì grave</l>
<l>Come quel giorno, ond'arrossiste alquanto,</l>
<l>Ch'io dissi: O del mio cor catena e chiave,</l>
<l>Ecco un che il riso mio rivolge in pianto.</l>
</lg>
</div1>

<div1 type="poesia">
<head>EGLOGA PRIMA.</head>
<epigraph><p>IN MORTE DI COSIMO RUCELLAI</p></epigraph>
<stage>TIRSI, MELIBEO.</stage>
<sp><speaker>Tirsi</speaker>
<l>Dolce è l'acuto suon degli alti pini</l>
<l>Contrastanti coi venti, e dolce ancora</l>
<l>Non men di quel la tua sampogna estimo;</l>
<l>Tal che dopo agli Dei fra noi pastori</l>
<l>La prima lode a te ciascun consente.</l>
</sp>
<sp><speaker>Melibeo</speaker>
<l>Dolce è, pastore, il mormorar dell'onda</l>
<l>Che d'alta pietra stilla e in basso scende,</l>
<l>Ma vie più dolce il suon delle tue voci;</l>
<l>Tal che dopo le Muse, il pregio e 'l nome</l>
<l>Tutto a te porta il bel paese t¢sco.</l>
</sp>
<sp><speaker>Tirsi</speaker>
<l>Deh se posar qui meco or non ti aggreva,</l>
<l>Trai la zampogna fuori, e in questo loco</l>
<l>Cui mirto adorna, e fior vermigli e rose</l>
<l>Fa col suon liete le campagne intorno,</l>
<l>Ed io tacendo avrò cura alle greggi.</l>
</sp>
<sp><speaker>Melibeo</speaker>
<l>Tirsi, non mi pregar che al mezzogiorno</l>
<l>Con la zampogna io rompa i dolci sonni</l>
<l>A Pan dio nostro, che nei verdi campi</l>
<l>Ristora il corpo affaticato in caccia.</l>
<l>Ah troppo l'ira sua temer si deve.</l>
<l>Ma tu che col cantar non men d'Orfeo</l>
<l>Fai gir le selve, i monti, e stare i fiumi,</l>
<l>E i feri lupi infra gli armenti acqueti,</l>
<l>Né men sai far che 'l nostro t¢sco Aiolle</l>
<l>Con la voce e col suon le valli liete;</l>
<l>Che il nostro t¢sco Aiolle in cui Fiorenza</l>
<l>Scorge quanta armonia, quant'arte mai</l>
<l>Da Tersicore vien fra noi mortali;</l>
<l>Deh, con più bassa voce il miser fato</l>
<l>(Siccome pur l'altr'ier festi a Dameta)</l>
<l>Narra di Cosmo, onor di noi pastori,</l>
<l>Che ancor Toscana tutta adora e piange.</l>
<l>Ed io 'n cambio di ciò ti serbo in dono</l>
<l>Una candida capra che due figli</l>
<l>Simiglianti a sé nutre, e ciascun giorno</l>
<l>Di latte quasi due vasetti colma.</l>
<l>Serboti appresso un ricco vaso ornato</l>
<l>D'odorato ginepro, il qual di fuore</l>
<l>Edera intorno cinge e 'l verde acanto.</l>
<l>Dentro per dotta man con arte sculte</l>
<l>Son primavera, estate, autunno e verno.</l>
<l>Ivi appare il villan che all'umil vite</l>
<l>Taglia le inutil braccia, e gli alti rami</l>
<l>Degli arbor doma, e nuove leggi impone.</l>
<l>Più oltre al caldo ciel si vede intento</l>
<l>Con torta falce in man raccorre il frutto</l>
<l>Delle fatiche sue noiose e grevi</l>
<l>Lieto del nuovo vin, bagnato e tinto</l>
<l>Porge al buon Bacco sagrifici e doni.</l>
<l>Poi che il Sol vinto a' ghiacci e venti cede,</l>
<l>Più contento s'asside al foco intorno</l>
<l>Con la sua famigliuola, e il torto aratro</l>
<l>E gli altri ferri dal lungo uso stanchi</l>
<l>Pei nuovi tempi dolci aguzza e lima:</l>
<l>E fuor solo il parlar, ciascun direbbe</l>
<l>Di natura opra, e non d'umano ingegno.</l>
<l>Questo adunque fia tuo, s'or ne concedi</l>
<l>Quel soave cantar, del quale avaro</l>
<l>Esser non si potria, perciò che in breve</l>
<l>Vien poscia morte, e noi fa muti e sordi.</l>
</sp>
<sp><speaker>Tirsi</speaker>
<l>Poi che a rinnovellar quel che n'ancide</l>
<l>Mi sforza il tuo pregar coi cari doni,</l>
<l>Date principio, o Muse, al tristo canto.</l>
<l>Ov'eran tutte allor Grazie e Virtuti?</l>
<l>Ove voi, Muse, allor che la chiara alma</l>
<l>Del divin Cosmo al sommo ciel salìo?</l>
<l>Non già non già lungo le fresche rive</l>
<l>Del suo chiaro Arno, e non fra i verdi colli</l>
<l>Del suo fiorito nido, anzi lontane</l>
<l>Foste allor sì, che tardo fu il soccorso</l>
<l>Di tôrre a morte quel cui tanto amaste.</l>
<l>Date principio, o Muse, al tristo canto.</l>
<l>Pianser le greggi, ohimè, pianser gli armenti,</l>
<l>Pianser gli augei, le fere, i sassi e l'erbe;</l>
<l>Il Sol si ascose, il ciel pria chiaro e lieto</l>
<l>Doglioso e fosco si converse in pioggia.</l>
<l>Date principio, o Muse, al tristo canto.</l>
<l>Discese Apollo a noi dal suo Parnaso</l>
<l>E piangendo dicea: Deh, miser Cosmo,</l>
<l>Dov'or ten vai? chi di te il mondo spoglia?</l>
<l>Dov'è il bel dir? dove il cantar soave?</l>
<l>Dove l'altre scïenze e virtù rare</l>
<l>Che in te pur già quasi in suo albergo posi?</l>
<l>Date principio, o Muse, al tristo canto.</l>
<l>Pan venne poi con mille altri pastori</l>
<l>Doglioso in vista, e dicea seco: Ahi lasso!</l>
<l>Com'or morte ne toe quell'alta spene</l>
<l>Che ne notria del giovinetto Cosmo?</l>
<l>Quante volte diss'io: per costui fia</l>
<l>Sì chiaro un giorno il bel paese t¢sco</l>
<l>Che a Sicilia ed Arcadia il pregio involi?</l>
<l>Ahi quanto con ragion piangon gli armenti,</l>
<l>Quanto le greggi, ché vivendo ei forse</l>
<l>Né rapaci pastor, né feri lupi</l>
<l>Verrian per divorarsi il latte e i figli.</l>
<l>Date principio, Muse, al tristo canto.</l>
<l>Dopo costoro alfin poi venne quella</l>
<l>Che volge il mondo, e noi chiamiam Fortuna.</l>
<l>Questa chiudendo il cor che lieto avea</l>
<l>Con dolor falso disse: Ahi chi ten toglie,</l>
<l>Chi ti spinge anzi tempo al passo estremo?</l>
<l>Date principio, Muse, al tristo canto.</l>
<l>Ei per lunga stagion tacito e queto</l>
<l>Vinto in un punto d'un leggiadro sdegno,</l>
<l>Ruppe il silenzio suo con queste voci:</l>
<l>O perfida Fortuna, o dea fallace</l>
<l>Che il cieco mondo ognor convolgi e turbi,</l>
<l>Sai ben se a tua cagion son fatto tale.</l>
<l>Date principio, Muse, al tristo canto.</l>
<l>Ben so per pruova come al ciel sollevi</l>
<l>I rei, calcando i buoni, e con quant'arte</l>
<l>Disturbi sempre ogni onorata impresa.</l>
<l>Date principio, Muse, al tristo canto.</l>
<l>Ma s'io mi parto con men gloria e pregio</l>
<l>Ch'io non vorrei d'esta presente vita,</l>
<l>Di ciò mi scuse il breve tempo dato</l>
<l>Al fil fatal dall'empie avare Parche,</l>
<l>E gli altri miei diletti amici, a cui</l>
<l>Mostrai sì spesso ogni pensiero aperto.</l>
<l>Ahi! del tuo regno leggi inique e torte,</l>
<l>Ch'io porto il danno, ed è la colpa altrui.</l>
<l>Ma di me sia che può, ch'al ciel salire</l>
<l>Spero oggi ancor, se il buon volere in noi,</l>
<l>Sendo tolto il poter, virtù s'estima.</l>
<l>Date principio, o Muse, al tristo canto.</l>
<l>O selve, o colli, o verdi piagge apriche,</l>
<l>O soavi campagne, o boschi, a cui</l>
<l>Cantando apersi l'amorose piaghe,</l>
<l>Lasso, ch'io parto omai, restate in pace.</l>
<l>Date omai fine, o Muse, al tristo canto.</l>
<l>Voi chiari fonti, e tu bel fiume d'Arno</l>
<l>Che bagni e parti il nido ov'io son nato,</l>
<l>Lasso, ch'io parto omai, restate in pace.</l>
<l>Date omai fine, o Muse, al tristo canto.</l>
<l>Voi qui restate in pace, o dolci amici,</l>
<l>Né vi dolete, e sol di me talora</l>
<l>E de' santi pensier, degli alti e rari</l>
<l>Disegni nostri che interrompe morte</l>
<l>Qualche memoria ne' cor vostri torni.</l>
<l>E tu resta anco in pace, o bella Elisa.</l>
<l>Così dicendo dal terrestre velo</l>
<l>Si sciolse l'alma, e nuda al ciel salìo</l>
<l>U' lieta stassi, e noi qui lascia in doglia.</l>
<l>Date omai fine, o Muse, al tristo canto.</l>
<l>Tu la candida capra, e il ricco vaso</l>
<l>Dammi or sì che alle nove alme Sorelle</l>
<l>Renda divoto sagrifici e preci.</l>
<l>O sante Muse, a voi più volte inchino</l>
<l>Le ginocchia e la mente, e in breve spero</l>
<l>Chiamarvi ancor con più soave canto.</l>
</sp>
<sp><speaker>Melibeo</speaker>
<l>Quanto ebbe il mondo mai di dolce e chiaro,</l>
<l>Tanto ne porge il suon delle tue note;</l>
<l>Sicché omai taccia e Filomela e Progne</l>
<l>O s'altro augel più dottamente piange.</l>
<l>Prendi ora i premi al tuo cantar promessi.</l>
</sp>
</div1>

<div1 type="poesia">
<head>EGLOGA SECONDA.</head>
<lg type="egloga">
<l>Lasciate, o Ninfe, i freschi erbosi fondi</l>
<l>De' liquidi cristalli, e i chiari fiumi</l>
<l>Che intorno bagnan le campagne tosche.</l>
<l>Cercate, ahi lasse! un più doglioso albergo</l>
<l>Che v'inviti a doler del miser fato</l>
<l>Del vostro Cosmo: o monti, o piagge, o colli,</l>
<l>Non ricevete in voi venti sereni.</l>
<l>Voi vaghe erbette, e voi già liete piante,</l>
<l>Omai triste spogliate i fiori e 'l verde.</l>
<l>Pallide sian le rose, e tu, Iacinto,</l>
<l>Descrivi entro al tuo sen doppio dolore,</l>
<l>Poi che morto è chi fea già il mondo adorno.</l>
<l>Piangete, sempre omai, sorelle tosche.</l>
<l>Candidi cigni, e voi piangenti ancora</l>
<l>Come presso al morir dolce solete,</l>
<l>Dite all'arene, ai sassi, ai pesci, all'onde</l>
<l>Che più non sentiran le chiare note</l>
<l>Come solìen, poiché nel mondo è spento</l>
<l>Per morte acerba il nuovo t¢sco Orfeo.</l>
<l>Piangete sempre omai, sorelle tosche.</l>
<l>Quel che a tutt'i pastor sì dolce e caro</l>
<l>Mai sempre visse, più sonar non deve</l>
<l>La sua zampogna, o sotto ombrosi rami</l>
<l>Col suo canto addolcir l'aër d'intorno.</l>
<l>Muto sta il mondo, e le greggi e gli armenti</l>
<l>Fuggon piangendo le chiare acque e l'erba.</l>
<l>Piangete sempre omai, sorelle tosche.</l>
<l>Pianto ha la tua partenza, almo pastore,</l>
<l>Il biondo Apollo, i Satiri, i Silvani,</l>
<l>E Pan viepiù d'ogni altro a noi si dolse.</l>
<l>Le chiare fonti e i freschi ruscelletti</l>
<l>Rigan di pianto sì le valli e i prati</l>
<l>Che ben sembra, ove son, perpetuo il verno.</l>
<l>La misera Eco entro a' cavati sassi</l>
<l>Tacendo piange, poi che più non spera</l>
<l>Render l'ultimo suon delle tue voci.</l>
<l>Gli arbor lascian cader dagli alti rami</l>
<l>I pomi acerbi, i fior languendo stanno.</l>
<l>Non dalle pecorelle il bianco latte</l>
<l>Nei vasi stilla, non più l'ape avara</l>
<l>Aduna il dolce mèl ne' chiusi alberghi;</l>
<l>Ché morto essendo il suo pastor più chiaro,</l>
<l>Sol si pasce d'amaro e il dolce ha schivo.</l>
<l>Piangete sempre omai, sorelle tosche.</l>
<l>Non sì doglioso nei deserti lidi</l>
<l>Degli arenosi mar piange il delfino</l>
<l>La morta sposa, non per gli alti tetti</l>
<l>Chiama con tal dolor Progne i suoi figli,</l>
<l>Non Filomela con tal duol si lagna</l>
<l>Del folle creder suo per boschi e valli,</l>
<l>Non tanto d'Alcïon si duol Ceice</l>
<l>Lungo le rive amate, quanto ognora</l>
<l>Piangon tutti chiamando il miser Cosmo.</l>
<l>Piangete sempre omai, sorelle tosche.</l>
<l>Qual sì chiaro pastore ha 'l terren t¢sco,</l>
<l>Qual tanto ornato, che por bocca ardisca</l>
<l>Alla zampogna tua sì ch'ella schiva</l>
<l>D'ogni altro successor non fugga indietro,</l>
<l>Dicendo: Ah troppo nobil fur gli spirti</l>
<l>Che mi dier voce, ohimè, troppo fu dotta</l>
<l>La man che 'l mio cantar fea vario e lieto:</l>
<l>Non mi toccar, ché omai vedova e muta</l>
<l>Col mio primo signor voglio esser sempre?</l>
<l>Piangete sempre omai, sorelle tosche.</l>
<l>La bella Galatea, che le salse onde</l>
<l>Del mar lasciando in su le rive d'Arno</l>
<l>Lieta più volte ad ascoltar ti venne,</l>
<l>Sospira e piange, e con la morte duolsi</l>
<l>Che, furandoti al mondo, il fer Ciclopo</l>
<l>Per sua doglia maggior riserba in vita,</l>
<l>Onde obliando il dolce suo soggiorno</l>
<l>Delle chiare acque, in sulle ignude arene</l>
<l>Solo in te richiamar si sfoga e pasce.</l>
<l>Piangete sempre omai, sorelle tosche.</l>
<l>Teco, o sommo pastor, son muti insieme</l>
<l>Quei dolci versi in alto stile ornato</l>
<l>Onde ogni cor gentil sì lieto andava.</l>
<l>Tristi e dogliosi i pargoletti amori,</l>
<l>Spente le faci, e gli strai tronchi e gli archi,</l>
<l>Ti stan dintorno, e gli onorati spirti</l>
<l>Spargendo rose e fior chiaman sovente.</l>
<l>Vener porgendo al caro suo poeta</l>
<l>Baci più dolci e lagrime più amare</l>
<l>Che mai porgesse al morto amato Adone,</l>
<l>Piange or la condizion di noi mortali.</l>
<l>Piangete sempre omai, sorelle tosche.</l>
<l>Vie più di tutti gli altri il t¢sco fiume</l>
<l>Ovunque passa si lamenta e duole</l>
<l>Del grave danno suo, dicendo: Ahi lasso!</l>
<l>Ben piansi io con ragion, quando s'estinse</l>
<l>Quel gran lume divin, quell'alto e sacro</l>
<l>Mio figlio antico, a me contrario un tempo</l>
<l>Contra 'l dover; che in stil sì dotto e raro</l>
<l>Cantò il cielo, e l'abisso, e i luoghi dove</l>
<l>Si purga l'alma a gire a miglior porto.</l>
<l>Ben con ragione ancor più d'altro piansi</l>
<l>Chi Laura pianse, e che in sì dolci rime</l>
<l>Gli amorosi pensier, le fiamme ardenti</l>
<l>Sfogò cantando, ond'oggi suona il mondo</l>
<l>Non pur le rive mie quinci vicine;</l>
<l>Né molto poi con l'amata Elsa insieme</l>
<l>Gran tempo piansi il mio diletto amico</l>
<l>Maestro d'alto dir, che i lunghi pianti</l>
<l>Già di Fiammetta in parlar sciolto stese,</l>
<l>E i dolci ragionar dei dieci giorni</l>
<l>Sì chiari e bei che non vedran mai notte.</l>
<l>Ma, lasso, ancor con sì dogliose voci</l>
<l>Con sì caldi sospir non piansi alcuno,</l>
<l>Quanto il mio Cosmo, ohimè, la cui zampogna</l>
<l>Pur giovinetta non m'avea men pregio</l>
<l>Dato, che l'altrui già canuta cetra:</l>
<l>Poi doppio duol mi reca il pensar solo</l>
<l>Quel che, lasso! di lui sperava il mondo.</l>
<l>Piangete sempre omai, sorelle tosche.</l>
<l>Le liete rose, le fresch'erbe e verdi,</l>
<l>Le violette, i fior vermigli e i persi</l>
<l>Bene han la vita lor caduca e frale.</l>
<l>Ma l'aure dolci, i Sol benigni e l'acque</l>
<l>Rendon gli spirti lor, che d'anno in anno</l>
<l>Tornan più che mai belli al nuovo aprile.</l>
<l>Ma, lassi, non virtù, regni, o tesoro</l>
<l>A noi render potrian quest'alma luce,</l>
<l>Ché quando morte vien, perpetuo il verno</l>
<l>Reca, e i tempi miglior si porta via.</l>
<l>Eterno sonno dèi, Cosmo onorato,</l>
<l>Dormir sotterra, mentre in altra parte</l>
<l>Hai del tuo bene oprar vittoria e palma.</l>
<l>Piangete sempre omai, sorelle tosche.</l>
<l>Deh! potess'io come il buon tracio Orfeo</l>
<l>Come il fero Tirintio, e il saggio Ulisse,</l>
<l>Scender là dove sei nei regni oscuri.</l>
<l>Ché a Proserpina bella e al gran Plutone</l>
<l>Narrando quanto il mondo oggi s'attrista</l>
<l>Della partenza tua, forse pietosi</l>
<l>Gli farei tal, che torneresti ancora.</l>
<l>Ma se il soave canto e i dolci versi,</l>
<l>Onde vivendo altrui sì lieto festi,</l>
<l>Tocche han laggiù le sante orecchie, vano</l>
<l>Fôra 'l sperar, ché tanto è caro il dono</l>
<l>Ch'io chiederei, che pur pietade stessa</l>
<l>Ne diverria, non ch'altri, avara e cruda.</l>
<l>Dunque, o tristi pensier, senz'altra spene</l>
<l>Di rivederlo mai se non vien morte</l>
<l>Che tronchi gli anni miei gravosi e stanchi,</l>
<l>Sfoghiamo il duol con lagrimoso canto</l>
<l>Lui chiamando ad ognor che non risponde.</l>
<l>Piangete sempre omai, sorelle tosche.</l>
</lg>
</div1>

<div1 type="poesia">
<head>SONETTO.</head>
<epigraph><p>A FRANCESCO AIOLLE.</p></epigraph>
<lg type="sonetto">
<lg type="quartina">
<l>Aiolle mio gentil, cortese amico,</l>
<l>Come spesso sent'io che 'l vostro core</l>
<l>Vi dice, altro non ha ch'ira e dolore</l>
<l>Chi pover nacque al suo destin nemico!</l>
</lg>
<lg type="quartina">
<l>Ma non crediate a lui, ché tal mendico</l>
<l>Appar d'oro e di gemme al vulgo fuore,</l>
<l>Ch'è più ricco tra' buon di vero onore</l>
<l>Che di frondi e di spighe il campo aprico.</l>
</lg>
<lg type="terzina">
<l>Vie più d'altro tesor pregiata e cara</l>
<l>Fia quell'alta virtù che Dio vi diede,</l>
<l>Per mostrar l'armonia che il cielo ascolta.</l>
</lg>
<lg type="terzina">
<l>Sia pur di questa ogni buon'alma avara,</l>
<l>Non di ricchezza, ch'è d'affanni erede,</l>
<l>E che fuor di ragion n'è data e tolta.</l>
</lg>
</lg>
</div1>

<div1 type="poesia">
<head>ELEGIA.</head>
<epigraph><p>A ZANOBI BUONDELMONTI</p></epigraph>
<lg type="elegia">
<l>Come schernir da voi sovente veggio,</l>
<l>Zanobi ornato, il mio languir sì greve,</l>
<l>Onde mercede amor cantando chieggio;</l>
<l>Ch'io sia fra duo bei Sol fatto di neve,</l>
<l>Che l'alma sia con doppio nodo avvinta,</l>
<l>Che due piaghe abbia il cor vi sembra leve.</l>
<l>Né pietà desta in voi veder dipinta</l>
<l>D'amoroso pallor la fronte intorno,</l>
<l>E di pianto e sospir bagnata e tinta.</l>
<l>Con voi pensando, ahi degli amanti scorno!</l>
<l>Che cotal fia profondo il nostro male,</l>
<l>Che poca erba il risalde e in picciol giorno.</l>
<l>Vano è 'l nostro pensar: ché nulla vale</l>
<l>Incanto o tempo al duol che porge amore,</l>
<l>Che benché non ancida è pur mortale.</l>
<l>Come ha maggior nel santo Olimpo onore</l>
<l>Venere e il figlio, che Saturno e Marte:</l>
<l>Ov'è chi intenda l'alto suo valore?</l>
<l>Non val contro a' suoi colpi ingegno ed arte,</l>
<l>Come per pruova assai ben vide Giove,</l>
<l>Spesso questa cercando, e quella parte.</l>
<l>Or perché al suo desir pace ritruove</l>
<l>Nel chiuso albergo in breve stilla d'auro</l>
<l>Dentro un candido sen dall'alto piove.</l>
<l>Or sé stesso dispoglia e veste un tauro,</l>
<l>E con la fronte al cui sol cenno suole</l>
<l>Tremare il ciel, l'abisso, l'Indo e 'l Mauro;</l>
<l>Con quella istessa fronte all'ombra e al sole</l>
<l>Portò due corna; finché addusse in Creta</l>
<l>Chi temendo nel mar si lagna e duole.</l>
<l>Poi, perché lunga posa Amor gli vieta,</l>
<l>Ritorna ascoso nelle bianche piume</l>
<l>La 've per Leda le sue fiamme acqueta.</l>
<l>Sal' Teti, Egitto e il più superbo fiume</l>
<l>Quanto d'Inaco ancor seguìo la figlia.</l>
<l>Sal' chi perdè de' suoi cent'occhi il lume.</l>
<l>Tenne due giorni al Sol chiuse le ciglia</l>
<l>Già per la bella onde poi nacque Alcide,</l>
<l>Né pose a' suoi corsier sella né briglia.</l>
<l>Sallo il giovin Troian che già si vide</l>
<l>Dall'aquila rapir lassù, dov'ora</l>
<l>Del suo folle temer s'allegra e ride.</l>
<l>O biondo Apollo, e pur fra noi talora</l>
<l>Già venisti anco tu caldo nel fuoco</l>
<l>Che ben sai s'a ragion quaggiù s'adora.</l>
<l>Ah, bella Dafne e cruda, a poco a poco</l>
<l>Distruggi quel che il mondo alluma e il cielo</l>
<l>E per te vita cangi e forma e loco.</l>
<l>Questi è il chiaro signor cui Delfo e Delo</l>
<l>Vivon suggetti, e fronde e fior produce,</l>
<l>L'aria addolcisce, e doma i venti e 'l gelo.</l>
<l>Questi è del tempo sol termine e duce,</l>
<l>Degli Dei, dei mortai splendore altero,</l>
<l>E quanta luce abbiam da questo luce.</l>
<l>Le chiome d'òr che tante volte fêro</l>
<l>Di lor vaga beltà invidia a Giunone,</l>
<l>Non ti fanno addolcir l'aspro pensiero?</l>
<l>Quei vivi raggi, a cui qualor s'oppone</l>
<l>Qual sia vista fra noi convien che caggia,</l>
<l>Non ti dàn di pietà per lui ragione?</l>
<l>Qual virtù sopra il monte, in riva, in piaggia</l>
<l>Erba, o fiore, o radice, o pianta serba</l>
<l>Ei sol c'insegna, e tu gli vai selvaggia.</l>
<l>Che giova ora al tuo mal conoscer l'erba?</l>
<l>Sai qual, Febo, sarìa l'erba o l'incanto?</l>
<l>L'esser più presto tu, lei meno acerba.</l>
<l>No questo pur dell'amoroso pianto</l>
<l>Sentisti in terra, e ciò ben vide Admeto,</l>
<l>Che d'ogn'altro pastor s'usurpa il vanto.</l>
<l>Fu spesso Marte ancor doglioso e lieto</l>
<l>Sotto il desio d'amor, la stessa madre</l>
<l>Non ebbe il regno suo per sempre queto.</l>
<l>Quella che in tutte l'opre alte e leggiadre</l>
<l>Sol pregia castità, quella che forse</l>
<l>Di sì sovente amar dannò già il Padre,</l>
<l>Quella, e chi il crede? ne' tuoi lacci corse:</l>
<l>Amor tu 'l sai, che tante volte gioia</l>
<l>Al caro amante suo dormendo porse.</l>
<l>Oh come avevi il tornar desto a noia,</l>
<l>Endimïon, come inimico t'era</l>
<l>Il Sole onde convien che l'ombra muoia.</l>
<l>Là dove d'arbor sia più folta schiera,</l>
<l>Nel più profondo sen di valle ombrosa</l>
<l>Fuggivi il giorno ad aspettar la sera,</l>
<l>Quando cantasti già: Morte amorosa,</l>
<l>Se sembri il sonno e sei di lui sorella,</l>
<l>Deh vien, ti prego, e dammi eterna posa!</l>
<l>Quante fïate, in ciel vinta ogni stella,</l>
<l>Chiudesti gli occhi ad ingannar te stesso!</l>
<l>Ma tosto si partìa l'immagin bella.</l>
<l>Ma chi non fu d'Amor talor oppresso?</l>
<l>E voi il provaste pur, diletto amico,</l>
<l>Che meco già ne sospiraste spesso.</l>
<l>O Silvia! a questo tal d'amor nimico</l>
<l>Scaldate il petto più, siate men pia,</l>
<l>E intenda poi quel che piangendo dico.</l>
<l>Forse che allor con voi men pregio avrìa</l>
<l>Il divin vecchio, e il gran saggio d'Atene,</l>
<l>E chi vien dietro per più dritta via.</l>
<l>Ah, che sarìa l'aver, Zanobi, piene</l>
<l>Tante e sì dotte carte, onde s'allumi</l>
<l>Il mondo a quel che più fra noi conviene?</l>
<l>Ah, che sarìa quei primi alti costumi</l>
<l>Gir descrivendo, e ritrovarne molti</l>
<l>Che non sepper veder gli antichi lumi?</l>
<l>Il mostrar quanto fur dal falso sciolti</l>
<l>Licurgo e Numa, e quanto oggi i mortali</l>
<l>Infermi e ciechi sian nel fango accolti?</l>
<l>Che sarìa fabbricar così bell'ali</l>
<l>Al t¢sco fiume, onde nel ciel salire</l>
<l>Potrai, Fiorenza, ancor s'alquanto vali?</l>
<l>Che allor forza sarìa gli sdegni e l'ire</l>
<l>Spesso addolcir con amoroso stile,</l>
<l>E di un più basso piè l'orma seguire.</l>
<l>Silvia non vuol, quantunque alta e gentile,</l>
<l>Di libertà parlar, d'arme e d'impero;</l>
<l>Ché ogni gloria ha nel mondo e i regni a vile.</l>
<l>Di nulla cale a femminil pensiero,</l>
<l>Se per l'opre quaggiù dopo la morte</l>
<l>Più bel poi viva il viver nostro altero.</l>
<l>Deh, se tornasse Amor dentro alla corte</l>
<l>Del gran nostro Signor, sapreste chiaro</l>
<l>Che convien camminar con altre scorte.</l>
<l>Sapreste come Amor fa l'uomo avaro</l>
<l>Del mal suo stesso, e come è nulla o poco</l>
<l>Che dolce sembra, e quanto poi l'amaro.</l>
<l>Come recar convien tutt'altro in gioco</l>
<l>Che illustra, o giova, e pur tessendo rime</l>
<l>Sfogar del chiuso cor la doglia e il foco.</l>
<l>Or seguite il lavor sacro e sublime,</l>
<l>Ch'esser dee chiaro a tutto il mondo ancora,</l>
<l>Ch'io schivando fra i fior l'altere cime</l>
<l>Canterò in compagnia di Cintia e Flora.</l>
</lg>
</div1>

<div1 type="poesia">
<head>ELEGIA.</head>
<epigraph><p>A FLORA.</p></epigraph>
<lg type="elegia">
<l>Spesso mi è detto (o dura aspra novella</l>
<l>Ben sorde volentier le orecchie avrei),</l>
<l>Flora è men casta assai che vaga e bella.</l>
<l>Taci omai, vulgo, ché parlar non dèi</l>
<l>Di donna, a cui bellezza e leggiadria</l>
<l>Dieron sì larghi al suo venir gli Dei.</l>
<l>Questa chiami ciascun cortese e pia</l>
<l>Se di quel che dà il Ciel talor concede;</l>
<l>Ogni altra poi, se vuol, malvagia e ria.</l>
<l>Fatto ha quante fïate in terra fede</l>
<l>Giove tra noi quanto a beltà conviene</l>
<l>D'altrui fido servir grazia e mercede.</l>
<l>Chi il confin può mostrar dal male al bene</l>
<l>Se nol mostra colui, che il mondo e il cielo</l>
<l>Con un sol cenno suo volge e ritiene?</l>
<l>Giove senza curar d'estate o gelo</l>
<l>Non pur la nostra, ma d'un bianco tauro</l>
<l>Vestì la forma, e il proprio manto e il pelo.</l>
<l>Quante volte mostrando or mirto or lauro</l>
<l>Pascer bramoso, gli occhi suoi nutriva,</l>
<l>D'un bel volto, e di chiome d'ambra e d'auro.</l>
<l>Ogni giovenca in questa e in quella riva,</l>
<l>Quasi certo divin sentendo in esso,</l>
<l>Lui sol seguìa, di tutti gli altri schiva.</l>
<l>Amor con gelosia l'indusse spesso</l>
<l>Inimiche a provar lor forze insieme,</l>
<l>E chi d'esse vincea più gli era appresso.</l>
<l>Ahi folle armento, e che desio vi preme?</l>
<l>Per altrui che per voi pasce oggi l'erba,</l>
<l>Né frutto è, come par, del vostro seme.</l>
<l>La bella Europa nei begli occhi serba</l>
<l>Ogni sua pace, che poi seppe e vide</l>
<l>Quanto a Dio spiace bella donna acerba;</l>
<l>Chi dal dolce d'amor qui si divide,</l>
<l>Come poi piena di vergogna e d'anni</l>
<l>Si duol ch'altri di lei s'allegra e ride.</l>
<l>Fuggite pur del vulgo i folli inganni,</l>
<l>Flora gentil, ché giovinezza vola</l>
<l>Né val poi ricovrar del tempo i danni.</l>
<l>E se falso romor talor v'invola</l>
<l>Della vostra onestà con torto offesa,</l>
<l>Non siete, ed io 'l so ben, nel mondo sola.</l>
<l>Appena il Ciel di ciò far può difesa,</l>
<l>Ché delle belle è privilegio antico</l>
<l>Sentir di fama ognor novella offesa.</l>
<l>Non crede il vulgo, a' buon sempre nemico,</l>
<l>Che sotto leggiadria, grazia e beltate,</l>
<l>Cor si possa trovar fido e pudico.</l>
<l>La Dea che il tempio ha qui di castitate,</l>
<l>Figlia a Latona, al biondo Apollo suora,</l>
<l>Di che cantato ha già più d'un'etate.</l>
<l>Forse crucciosa s'arrossisce ancora</l>
<l>Di chi d'Endimïon dormente scrisse,</l>
<l>Come di Cefal suo la bianca Aurora.</l>
<l>La casta e bella che chiamando Ulisse</l>
<l>Venti anni attese fra gl'ingiusti Proci,</l>
<l>Non senza biasmo assai gran tempo visse.</l>
<l>Ma non vi caglia, ché queste empie voci</l>
<l>Soglion sempre agli Dei con doppia pena</l>
<l>Pagar l'ammenda de' lor falli atroci.</l>
<l>Quel van poeta, che pur contro Elena</l>
<l>Armò la lingua, fu di luce privo,</l>
<l>Il suo folle cantar compìto appena.</l>
<l>Che il nome vostro in terra eterno e divo</l>
<l>Senza vendetta la vil gente offenda</l>
<l>Non credo mai, se amor nel mondo è vivo.</l>
<l>E se spirto è quaggiù che 'l dritto intenda,</l>
<l>Quanta ha più forza in nostro uman pensiero</l>
<l>Invidia che ragion, per voi comprenda.</l>
<l>Ma come siete esempio unico e intero</l>
<l>A chi vive o vivrà, ben fia palese</l>
<l>(Se non m'inganna la mia penna e 'l vero)</l>
<l>Casto, saggio, gentil, vago e cortese.</l>
</lg>
</div1>

<div1 type="poesia">
<head>MORTE DI ADONE.</head>
<lg type="non-definito">
<l>Lung'Arno si trovâr Dameta e Dafni</l>
<l>Ove aggiunser quel dì gli armenti insieme.</l>
<l>L'un non avea di pel macchiato il volto,</l>
<l>All'altro il nuovo fior cingea le guance,</l>
<l>Che a saggia Ninfa più d'ogn'altro è caro.</l>
<l>E schivando il sudor di mezzo giorno,</l>
<l>Ciascun lieto a cantar la lingua sciolse,</l>
<l>E Dafni incominciò con queste voci.</l>
</lg>
<sp><speaker>Dafni</speaker>
<l>Piangiamo Adon, ché il bello Adon è morto.</l>
<l>È morto il bello Adon, ché piange amore.</l>
<l>Lascia, o Venere bella, il verde e il bianco;</l>
<l>Lascia il vermiglio, e in brune spoglie avvolta</l>
<l>Con chiome sparse, e percotendo il petto</l>
<l>Vienne gridando: il bello Adon è morto:</l>
<l>Piangiamo il bello Adon, che piange Amore.</l>
<l>Giace negli alti monti il bello Adone</l>
<l>Dal perfido cinghial percosso il fianco,</l>
<l>E lo spirto fuggendo a poco a poco</l>
<l>Fa piangendo gridar: Ciprigna, omei.</l>
<l>Fuor con la vita sua distilla il sangue</l>
<l>Che il vivo avorio crudelmente irriga.</l>
<l>Scuransi i lumi bei, le ardenti rose</l>
<l>Lascian le labbra che il pallore ingombra,</l>
<l>Né più baciar le dèe chi tanto l'ama!</l>
<l>Pur la bella Ciprigna, ancor non morte</l>
<l>Le stringe e tocca, e tu nol senti, Adone,</l>
<l>Come i fuggenti spirti anco richiama.</l>
<l>Piangiamo il bello Adon, ché piange Amore.</l>
<l>Ahi dura piaga che ha nel fianco Adone!</l>
<l>Ahi dura piaga che ha Ciprigna in cuore!</l>
<l>Al morto giovinetto intorno piange</l>
<l>Il suo più fido can, piangon le ninfe,</l>
<l>Piangon gli augei, le piante, i fiori; e l'erbe;</l>
<l>Ma più Ciprigna assai che scinta e scalza</l>
<l>Va pei boschi correndo, e tronchi e spine</l>
<l>Le offendono il bel piè, le chiome e il volto.</l>
<l>Ah perch'esser sì crudi, o sterpi, o sassi,</l>
<l>Quei nei sacri capei, nel sangue questi?</l>
<l>Ma poco a lei ne cal, ché nulla apprezza</l>
<l>Bellezza o sangue, né se stessa ancora,</l>
<l>Mentre il più caro ben tien morto innanti,</l>
<l>E il piange e chiama, né risponde o sente.</l>
<l>O sventurato Adon, che n'abbandoni?</l>
<l>Che n'abbandoni? or queste dolci labbra</l>
<l>Non conoscon le mie, che tanto amâro!</l>
<l>Svégliati alquanto, e non ti spiaccia almeno</l>
<l>Darmi nel tuo partir l'estremo bacio,</l>
<l>L'estremo bacio, e il tuo fuggente spirto</l>
<l>Venga in le labbra mie, passi entro al core</l>
<l>Ove stia con amor mille e mill'anni,</l>
<l>Si caro ognor come vivendo fue,</l>
<l>Come morendo poi mi schianta l'alma.</l>
<l>Ma lassa lassa, al pallido Acheronte</l>
<l>Lunge ten fuggi, né il mio pianto ascolti,</l>
<l>Al pallido Acheronte, al negro impero.</l>
<l>Deh perché il tuo cammin seguir non posso?</l>
<l>Or chi pensò giammai che il terzo cielo</l>
<l>Porti invidia a colui che corre a morte,</l>
<l>E di eterno regnar si dolga e pianga?</l>
<l>Oh quanto più di me sei tu beata,</l>
<l>O Regina infernal, ch'eterno avrai</l>
<l>Teco il mio bello amante: a me sol pianto</l>
<l>E memoria di lui nel core avanza.</l>
<l>Ahi crudo Adon, come bellezza tanta</l>
<l>Mettesti in rischio alle rabbiose fere,</l>
<l>Né di lei né di me pietà ti venne?</l>
<l>Così Vener dicea piangendo Adone.</l>
</sp>
<sp><speaker>Dameta</speaker>
<l>Sì mi piace il tuo dir, che meno assai</l>
<l>Piace al tenero agnel novella fronde,</l>
<l>Ed agli armenti tuoi l'erba d'aprile;</l>
<l>Bench'è assai tempo, un sicilian pastore</l>
<l>Quasi il medesmo udii cantar sovente,</l>
<l>Giugnendo ancor de' pargoletti Amori</l>
<l>Dolce risposta di Ciprigna al canto,</l>
<l>Che, se ben mi sovvien, così dicea:</l>
<l>Piangiam tutti ad ognor che piange Amore.</l>
<l>O santa madre, il bello Adone è morto.</l>
<l>O Vener bella ch'altrettanto pianto</l>
<l>Versi dagli occhi ch'ei dal fianco sangue,</l>
<l>E ciascun nel cader la terra adorna,</l>
<l>Ché quel fa bianchi fior, quest'altro rose.</l>
<l>Piangiamo Adon, ché il bello Adone è morto.</l>
<l>Lascia, o bella Ciprigna, il bosco omai,</l>
<l>Ché assai pianto ed onor porta il tuo sposo.</l>
<l>Vedi or composto Adon per nostre mani</l>
<l>Sopra il purpureo letto, il letto antico</l>
<l>Che già fu di voi due sostegno spesso.</l>
<l>Vedi ch'è morto, e morto è bello ancora,</l>
<l>Tal che non morto, anzi dormir ne sembra,</l>
<l>Qual fea più volte dalla caccia stanco,</l>
<l>Ch'eri tacendo a riguardar sì fissa</l>
<l>Pur de' fior che premea gelosa intorno.</l>
<l>Vengan, Ciprigna, in questo aurato letto</l>
<l>Quante ghirlande son, quante erbe e frondi,</l>
<l>Quanto ha verde il terren, quanto ha il ciel chiaro,</l>
<l>Quanto ha il mar lieto, e dolce e fresco d'acque,</l>
<l>E col tuo vago fior si perda aprile;</l>
<l>Ché dopo il morir suo, dopo il tuo pianto,</l>
<l>Veder non si convien che notte e verno.</l>
<l>Quanti ha incensi e liquor, quanto ha d'odore</l>
<l>E l'Arabo e il Sabeo sopr'esso spanda,</l>
<l>Ché altrove non avran più degno albergo.</l>
<l>Tal piangean tutti i pargoletti Amori.</l>
<l>E qual d'essi svegliea le crespe chiome,</l>
<l>E ne onorava il ricco letto intorno;</l>
<l>Quel donava gli stral, quell'altro l'arco,</l>
<l>Quel la faretra, e il suo più caro pegno</l>
<l>Dava in onor ciascun del bello Adone.</l>
<l>Chi il sanguinoso ammanto al morto spoglia,</l>
<l>Chi con bei vasi d'or chiare onde porta,</l>
<l>Chi lava il fianco, chi battendo l'ali</l>
<l>Cerca in lui rivocar gli ardenti spirti,</l>
<l>Piangendo il bello Adon, ché Adone è morto.</l>
<l>La face marital spense Imeneo,</l>
<l>E la ghirlanda sua squarciossi in fronte,</l>
<l>E invece del cantar gridava: Omei,</l>
<l>Lasso al mio regno! il bello Adone è morto.</l>
<l>Piangean le Grazie che l'amàr già tanto,</l>
<l>Né con men doglia che Ciprigna stessa</l>
<l>Gridando: Ahi lasse, il bello Adone è morto.</l>
<l>Pianser le Parche, e lui piangendo accolse</l>
<l>La sposa di Pluton, Cerbero il crudo</l>
<l>Latrar non seppe, anzi piangendo il vide.</l>
<l>Piangiamo il bello Adon, ché piange Amore.</l>
<l>O Vener bella, più non senta oltraggio</l>
<l>Il bel petto divin, le sante chiome;</l>
<l>Fa' co' duri sospir, col pianto tregua,</l>
<l>Ché in Dea mal si convien soverchia doglia.</l>
<l>Così finio Dameta, e Dafni allora,</l>
<l>Lui ringraziando, al sicilian Poeta</l>
<l>Tutto ripien d'amor cantò cotale.</l>
</sp>
<sp><speaker>Dafni</speaker>
<l>O fortunato vecchio almo pastore,</l>
<l>Per cui Sicilia eternamente ha vita</l>
<l>E Siracusa tua perpetua lode,</l>
<l>Se la zampogna mia, se il canto mai</l>
<l>Oltre alle rive d'Arno il corso stende,</l>
<l>Tu il mio maestro sei, tu scorta e duce,</l>
<l>E quanto onor n'avrò da te mi fia.</l>
<l>Così parlando, il ciel già bruno intorno</l>
<l>Fece al fin segno al buon Dameta e Dafni</l>
<l>Che tempo era a trovar l'albergo omai.</l>
</sp>
</div1>

<div1 type="poesia">
<head>SONETTO.</head>
<lg type="sonetto">
<lg type="quartina">
<l>Il bel paese, il loco ov'io già nacqui,</l>
<l>L'amata patria, il bel fiorito nido,</l>
<l>I cari amici, i dolci in ch'io m'affido</l>
<l>Occhi, per cui piangendo mai non tacqui,</l>
</lg>
<lg type="quartina">
<l>Lasciar convienmi.... Ahi perché sempre spiacqui</l>
<l>Alla fortuna ria, che in ogni lido</l>
<l>Dovunque i miei pensier più saldi annido,</l>
<l>Altrui nemico, a me gravoso giacqui?</l>
</lg>
<lg type="terzina">
<l>Ma che più mi doglio io? che pur dovrei</l>
<l>Per prova omai saper com'oggi il mondo</l>
<l>È nudo di virtù ch'al tutto è spenta!</l>
</lg>
<lg type="terzina">
<l>E i buon calcando e sollevando i rei,</l>
<l>Sovr'ogn'altro or si fa lieto e giocondo</l>
<l>Chi di regnar vilmente s'argomenta.</l>
</lg>
</lg>
</div1>

<div1 type="poesia">
<head>SONETTO.</head>
<lg type="sonetto">
<lg type="quartina">
<l>Deh che caldi sospir, che amari pianti</l>
<l>Sento e veggio talor così lontano</l>
<l>Della mia Flora, poi che lassa in vano</l>
<l>Tien di me intenti i duo bei lumi santi!</l>
</lg>
<lg type="quartina">
<l>Deh che preghi amorosi e quali e quanti</l>
<l>Con sembiante divoto, umile e piano</l>
<l>Porge ora al ciel, che con pietosa mano</l>
<l>Ne salvi al porto da perigli tanti!</l>
</lg>
<lg type="terzina">
<l>Lasso, ch'entro al pensier grave dolore</l>
<l>Del pianger pio, del suo temer cortese</l>
<l>Porto assai più che de' miei lunghi danni.</l>
</lg>
<lg type="terzina">
<l>Quella pietà (chi il crede altri che Amore?)</l>
<l>In cui mai sempre fur mie voglie intese,</l>
<l>Più che altrui crudeltà, mi porta affanni.</l>
</lg>
</lg>
</div1>

<div1 type="poesia">
<head>SONETTO.</head>
<lg type="sonetto">
<lg type="quartina">
<l>Occhi leggiadri e bei, deh, non piangete;</l>
<l>Ché se ben or la nostra ria fortuna</l>
<l>Sì ne disgiunge, e fura, ohimè, ciascuna</l>
<l>Parte dell'ore già tranquille e liete;</l>
</lg>
<lg type="quartina">
<l>Sempre si volge il ciel, né ferme e quete</l>
<l>Veggiam né stelle mai né Sol né Luna.</l>
<l>Ora ha il mondo dì chiaro, or notte bruna,</l>
<l>Or caldo, or ghiaccio, or lunghe piogge, or sete.</l>
</lg>
<lg type="terzina">
<l>Ogni cosa mortal cangia suo stato;</l>
<l>E quella più, che al dritto corso intenta</l>
<l>Sola altrui forza al cammin torto piega.</l>
</lg>
<lg type="terzina">
<l>Non lungo tempo andrà ch'ancor beato</l>
<l>Me rivedrete, e l'empia face spenta</l>
<l>Ch'arde il mio nido, e il voi veder mi nega.</l>
</lg>
</lg>
</div1>

<div1 type="poesia">
<head>SONETTO.</head>
<lg type="sonetto">
<lg type="quartina">
<l>Rimanti oggi con Dio, sacrato mare,</l>
<l>Ché partir ci convien per gire altrove</l>
<l>Lungi da te, ma non sappiam già dove,</l>
<l>Le stelle il sanno del mal nostro avare.</l>
</lg>
<lg type="quartina">
<l>Prega per noi talor, che se mai care</l>
<l>Fur giuste voglie e pie dinanzi a Giove,</l>
<l>Che non faccia vêr noi l'ultime prove</l>
<l>Fortuna iniqua che sì fosca appare.</l>
</lg>
<lg type="terzina">
<l>Che s'esser deve, omai ben tempo fôra,</l>
<l>Non dirò il porto, ma di darne almeno</l>
<l>Più quete l'onde, e men turbati i venti,</l>
</lg>
<lg type="terzina">
<l>Di destar da Titon la bella Aurora</l>
<l>Che per noi dorme, e il ciel chiaro e sereno</l>
<l>Di bei raggi allumar che sono spenti.</l>
</lg>
</lg>
</div1>

<div1 type="poesia">
<head>MADRIGALE.</head>

<lg type="madrigale">
<l>Sotto altro ciel dal caro natio loco</l>
<l>E dal mio dolce foco sì lontano,</l>
<l>Con pensier tristo e vano</l>
<l>Vo l'alma consumando a poco a poco.</l>
<l>Voi crudel, senza me, felici i giorni,</l>
<l>Le notti oimè serene</l>
<l>Menando, di mie pene</l>
<l>Nulla vi cal, ché d'altrui fatta siete.</l>
<l>O beltà chiara, o santi modi adorni,</l>
<l>Luci beate, piene</l>
<l>Di dolcezza e di spene,</l>
<l>Ah sì tosto in oblio me posto avete?</l>
<l>Ma sia pur quel che può, voi non farete</l>
<l>Ch'io non sia sempre quel ch'esser già volli,</l>
<l>Finché questi occhi molli</l>
<l>Forse ancor torneranno in festa e in giuoco.</l>
</lg>
</div1>

<div1 type="poesia">
<head>SONETTO.</head>
<lg type="sonetto">
<lg type="quartina">
<l>Ben puoi questa mortal caduca spoglia,</l>
<l>O barbaro crudel, sotto tue chiavi</l>
<l>Cinta di mura e salde porte e gravi,</l>
<l>Chiusa tener dentro all'orribil soglia.</l>
</lg>
<lg type="quartina">
<l>Ma l'alma, che cangiar non dee mai voglia,</l>
<l>Cui nulla è che ritenga o che l'aggravi,</l>
<l>Leve con l'ali de' pensier soavi</l>
<l>Colà n'è gita dove Amor l'invoglia.</l>
</lg>
<lg type="terzina">
<l>Ivi è davanti al suo signor più caro</l>
<l>In più dolce prigion posta, di cui</l>
<l>Vie più cortese man le chiavi serba.</l>
</lg>
<lg type="terzina">
<l>Non son tuo dunque, no, ché al fosco e chiaro</l>
<l>Sempre sarò di chi mai sempre fui,</l>
<l>O fera aspra, rapace, empia, e superba.</l>
</lg>
</lg>
</div1>

<div1 type="poesia">
<head>SONETTO.</head>
<lg type="sonetto">
<lg type="quartina">
<l>Ben puoi di noi goder, crudel fortuna,</l>
<l>Che del natio terren privi e lontani</l>
<l>In sì perfide, crude ed aspre mani</l>
<l>N'hai posti, né speranza abbiam sol una</l>
</lg>
<lg type="quartina">
<l>Le stelle fosche, il Sol, l'aria, e la Luna</l>
<l>(Non pure i popol barbareschi e strani),</l>
<l>Par ne minaccin sì, che i preghi vani</l>
<l>Tornan, ché qui pietà non regna alcuna.</l>
</lg>
<lg type="terzina">
<l>Pur da noi discacciam tema e dolore,</l>
<l>Fratel diletto, ché non ben conviensi</l>
<l>In animo gentil soverchia doglia.</l>
</lg>
<lg type="terzina">
<l>Non lasciam la ragion vincer dai sensi;</l>
<l>Sia pur libero, invitto e franco il core,</l>
<l>E dell'altro sia poi quel ch'esser voglia.</l>
</lg>
</lg>
</div1>

<div1 type="poesia">
<head>STANZE.</head>
<lg type="non-definito">
<l>Poi che non son quelle promesse ferme</l>
<l>Che la mia donna già giurò servarmi,</l>
<l>Forz'è che anch'io di lei abbia a dolerme,</l>
<l>E chi mi ascolterà potrà scusarmi;</l>
<l>Però che nel mio petto ha già tal verme</l>
<l>Sdegno produtto, che convien sfogarmi.</l>
<l>E a chi n'è causa ancor chiedo perdono,</l>
<l>Che se offeso m'ha ben, servo li sono.</l>
<l>O caduche speranze, o pensier folli!</l>
<l>Al partirmi da voi non vi vid'io</l>
<l>Sì gli occhi d'acqua rugiadosi e molli,</l>
<l>E appena mi potesti dire: addio!</l>
<l>Né mai di pianto si vider satolli,</l>
<l>Sì mostrorno dolerli il partir mio;</l>
<l>Ma ahimè! ché come io mi partii da quelli,</l>
<l>A me in un tratto si ferno rubelli.</l>
<l>Quante volte già, donna, mi dicesti,</l>
<l>Facendomi di braccia al col catena,</l>
<l>Che se un sol giorno senza me vivesti</l>
<l>Non sarìa vostra vita altro che pena;</l>
<l>E mille sacramenti vi aggiungesti;</l>
<l>Sì come donna d'ogni fraude piena.</l>
<l>Ma dato avete le promesse al vento</l>
<l>Per farmi tra li amanti il più scontento.</l>
<l>Tu, profanato Amor, tu sommo Giove,</l>
<l>Tu Citerea da una mortal delusa,</l>
<l>Fate in questa sacrilega tai prove,</l>
<l>Che a perdonarvi più, donna, non s'usa.</l>
<l>E se la mia vendetta non vi muove,</l>
<l>Muovavi almen vostra deità confusa,</l>
<l>E impari ognun che non vi porta onore</l>
<l>Almanco riverirvi per timore.</l>
<l>Come potesti, donna, a tanto amore</l>
<l>A tanta servitù far tanto torto?</l>
<l>Come potesti un sì sincero core</l>
<l>Privar d'ogni suo ben, d'ogni conforto?</l>
<l>Perché quel giorno, ahimè, ch'io restai fuore</l>
<l>Di vostra grazia, ancor non restai morto?</l>
<l>Ché minor mal mi sarìa stato morte,</l>
<l>Che restar vivo in sì noiosa sorte.</l>
<l>Altri lodar potran ben quel splendore</l>
<l>De' vostri occhi ch'abbaglia ogni mortale,</l>
<l>Altri la man che già mi furò il core,</l>
<l>Altri la fronte a ch'altra non è eguale.</l>
<l>Altri il bel petto ove si annida Amore,</l>
<l>E il parlar dolce che mi fa immortale.</l>
<l>Ma vostre laudi pur scemâr alquanto</l>
<l>In romper fede a chi già v'amò tanto.</l>
<l>Vostra somma beltà, dite, che giova</l>
<l>L'esser di sangue a ogn'altra eguale in terra,</l>
<l>L'aver grazia che rara oggi si trova</l>
<l>Con quella leggiadria ch'entro si serra,</l>
<l>S'altra non è che sì soave mova</l>
<l>Quel lume ch'ogni cor vince ed atterra,</l>
<l>Se il non aver dipoi fede o fermezza,</l>
<l>Fa che una tal beltà nulla s'apprezza?</l>
<l>Una rara vaghezza poco giova,</l>
<l>E una suprema leggiadria men vale</l>
<l>Se da un vizio offuscata esser si trova</l>
<l>O se il vizio è delle virtudi eguale.</l>
<l>Poco si vede ancor valer per prova</l>
<l>Un ben, che seco abbi congiunto il male.</l>
<l>Così il mancar di fe farà men chiara</l>
<l>Una beltà ch'al mondo è tanto rara.</l>
<l>Tra le passion d'Amor, donna, la prima</l>
<l>È quando colui ch'ama non è amato.</l>
<l>L'altra, se la sua donna non fa stima</l>
<l>Donarli quel ch'amando ha meritato.</l>
<l>La terza, se da poi che giunto in cima</l>
<l>Del frutto, vien per altro indi scacciato.</l>
<l>Io che in l'alterna son, vedo per prova</l>
<l>Che sopra questa doglia non si trova.</l>
<l>Non vi fia già, madonna, onore e gloria</l>
<l>L'avermi rotta vostra fe giurata;</l>
<l>Ché laude già non merta una vittoria</l>
<l>Che vien con tradimento guadagnata.</l>
<l>Né generosa donna unqua si gloria</l>
<l>D'aver in atto alcun la fe mancata.</l>
<l>Voi mi donasti, or mi togliete il core,</l>
<l>Pensate voi se vi può dare onore.</l>
<l>Mai non sarà che nel mio più profondo</l>
<l>Pensier non senta e nel mio core impresso</l>
<l>D'ottobre il dì vigesimo secondo,</l>
<l>E più la notte ancor che segui appresso,</l>
<l>Del cinquecento ventidue che al fondo</l>
<l>Di Fortuna, e da voi fui, donna, messo,</l>
<l>Ed altri accolto in quel leggiadro seno</l>
<l>Che già fu a me sì di letizia pieno.</l>
<l>O anni, o mesi, o giorni, o notti perse,</l>
<l>O travagliato tempo, o instabil ore</l>
<l>A me un tempo sì liete, ora sì avverse</l>
<l>Poi che per voi son d'ogni gaudio fuore,</l>
<l>O mie speranze in lacrime converse,</l>
<l>O donna disleale, o ingrato Amore!</l>
<l>Ora conosco io pur, che mal si guida</l>
<l>Chi in tempo, in donna, e chi in fanciul si fida.</l>
<l>Chi darà alli occhi miei fonte sì largo,</l>
<l>Qual vena avrò sì d'abondante umore</l>
<l>Che con quel pianto ch'io diffundo e spargo</l>
<l>In parte manifesti il mio dolore?</l>
<l>Deh perché non ho io le luci d'Argo,</l>
<l>Perché a Bibli è mia sorte inferiore,</l>
<l>Perché non son tutto acqua o tutto pianto</l>
<l>Per isfogar mio duolo amaro tanto?</l>
<l>Quella catena, ahimè, quei lacci, quelli</l>
<l>Che servar promettesti, or son pur rotti.</l>
<l>Gli occhi che al mio partir fur due ruscelli</l>
<l>Avete in servitù d'altri condotti,</l>
<l>E a me son fatti sì presto ribelli.</l>
<l>O ore lacrimose, o giorni, o notti!</l>
<l>Così pur va chi in donna s'assicura,</l>
<l>Ché volubil fu sempre per natura.</l>
<l>Dunque la donna mia fatta è d'altrui?</l>
<l>Dunque m'è il servir tolto di tant'anni?</l>
<l>Dunque fia ver che quella da chi fui</l>
<l>Ristorato in un dì di mille danni</l>
<l>Si tolse a me, donossi, io non so a cui?</l>
<l>O aperti tradimenti! o espressi inganni!</l>
<l>Quella che già fu mia più non è mia:</l>
<l>Mal fa chi tanto amor sì tosto oblia.</l>
<l>Quei divin modi, quei sì alteri gesti,</l>
<l>Quei portamenti preziosi e rari,</l>
<l>Quel sì saggio parlar che par ch'arresti</l>
<l>Il Sole, e queti i più turbati mari;</l>
<l>Vostri occhi al volger sì soavi e onesti</l>
<l>Che i celesti splendor fanno men chiari,</l>
<l>Vi potrian ben dar, donna, eterna fama...</l>
<l>Ma mancando di fe, tutto s'infama.</l>
<l>Ombrose selve folte, e spessi boschi,</l>
<l>Solinghe spiagge e inabitati campi,</l>
<l>Oscure grotte, spechi orrendi e foschi</l>
<l>Dove vestigio uman terra non stampi;</l>
<l>Valli e monti, u' d'uom voce si sconoschi,</l>
<l>Acque non fredde a' miei sì accesi vampi</l>
<l>Cerco, e con lor di voi mi doglio spesso,</l>
<l>Poiché altrove doler non m'è concesso.</l>
<l>Fama, veloce più d'ogn'altro male,</l>
<l>Che nello alzarti ti vagheggi e specchi,</l>
<l>E sola contra il corso naturale</l>
<l>Più forza hai quanto più cammini e invecchi,</l>
<l>Perché fatt'hai men casta e disleale</l>
<l>Sì presto la mia donna ai nostri orecchi?</l>
<l>Deh! per suo onore e per mio ben fa', Dio,</l>
<l>Che non sia vero, o almen che sia sordo io.</l>
<l>Lasso! se quest'è vero, io che far deggio</l>
<l>Se non dolermi di mia sorte ria?</l>
<l>Ma penso non sia vero, e ch'io vaneggio,</l>
<l>Ché un saldo amor sì tosto non s'oblia.</l>
<l>Deh! che fia ver? deh! no, ch'io pur m'avveggio</l>
<l>Che ingrata esser non può la donna mia.</l>
<l>Che se in virtù e in bellezza ogn'altra eccede,</l>
<l>Esser non potria mai priva di fede.</l>
<l>Come potria mancar di fede quella</l>
<l>In cui natura ogni eccellenza accolse,</l>
<l>E per farla tra belle la più bella</l>
<l>Dalle celesti Dee l'esempio tolse,</l>
<l>Ed oltra ogni beltà ripose in ella</l>
<l>Tante virtù che il ciel spesso sen dolse?</l>
<l>Se dunque sì perfetta è questa mia,</l>
<l>Esser non può che senza fede sia.</l>
</lg>
</div1>

<div1 type="poesia">
<head>ELEGIA.</head>
<epigraph><p>A FRANCESCO GUIDETTI</p></epigraph>
<lg type="elegia">
<l>Lungo il chiar'Arno al bel fiorito seggio</l>
<l>Voi sdegnoso vêr me, tosco gentile,</l>
<l>Bench'io qui sia lontan, sovente veggio.</l>
<l>Lasso! vi duol che il mio amoroso stile</l>
<l>Vadi pari cantando e Cintia e Flora,</l>
<l>Cintia che fu de' pensier vostri aprile.</l>
<l>Come irato parlar v'odo io talora!</l>
<l>Chi si pensa in amor ch'uom fido sia,</l>
<l>Vengalo a dire a me, che il pruovo ognora</l>
<l>L'alma mia fiamma che m'accese pria,</l>
<l>E quel ch'è più, da quel cui più m'affido,</l>
<l>Tal oggi è fatta che non è più mia.</l>
<l>Ah dolce amico, dir non voglio infido,</l>
<l>Ma poco forte, a che turbando vai</l>
<l>De' miei primi pensier l'antico nido?</l>
<l>Io 'l credo sol! ma tu per prova il sai</l>
<l>Ch'esser di donna privo è pena tale,</l>
<l>Ch'esilio e povertà duol meno assai.</l>
<l>Pensai che a colpo di novello strale</l>
<l>Bastasse scudo di fortuna acerba,</l>
<l>Ma la forza d'amor più ch'altra vale.</l>
<l>Il mio vago giardin, ch'ancor in erba</l>
<l>Lasciai partendo, a te sol frutti e fiori,</l>
<l>L'antico suo cultor lasciando, serba.</l>
<l>L'ombra stessa di voi dai vostri amori</l>
<l>Scacciate, amanti, e sol gelosa tema</l>
<l>Chi più saggio è di voi più sempre onori.</l>
<l>Non severo parlar, non fede estrema</l>
<l>V'inganni più, ché Ippolito oggi forse,</l>
<l>Negando, non faria sua vita scema.</l>
<l>Beato lui che casto a morte corse;</l>
<l>Ma chi fia che suo par nel mondo trove,</l>
<l>E cerchi l'Indo, Atlante, l'Austro, e l'Orse?</l>
<l>Oggi ognun sa quanto bellezze nuove</l>
<l>Sien dolci a posseder, come più volte</l>
<l>In ciel n'han fatto fede Apollo e Giove.</l>
<l>Chi prende or le mie rose? o menti stolte!</l>
<l>È tal, che agli occhi do credenza appena!</l>
<l>Sì son da cara man furate e colte.</l>
<l>Cotal dicendo per l'amata arena</l>
<l>Vi veggio colmo andar, caro mio Tosco,</l>
<l>D'amico sdegno, ond'ho vergogna e pena.</l>
<l>Quanto sia il fallo mio ben lo conosco;</l>
<l>Ma che mi giova s'altrimenti piace</l>
<l>A quel fero garzon ch'è nudo e losco?</l>
<l>Se spesso segue l'uom quel che più spiace,</l>
<l>Voi 'l sapete in amor, che a forza tira</l>
<l>In guerra altrui quanto più brama pace.</l>
<l>Ma se giust'occhio il ver cercando mira,</l>
<l>Vedrà che fu cagion di voi pietade</l>
<l>Se al non dritto desir l'alma sospira.</l>
<l>Tosto ch'io scorsi qui l'alta beltade</l>
<l>Infra Durenza e Sorga, mi sovvenne</l>
<l>Dell'arder vostro nella prima etade.</l>
<l>E di lei domandar desio mi venne</l>
<l>Qual dentro al chiaro petto spirto fosse,</l>
<l>Che sì duro con voi gran tempo il tenne.</l>
<l>E il fei pregando; onde le guance rosse</l>
<l>Vidi, né mai vergogna fu più bella.</l>
<l>Ridendo poi dolci parole mosse:</l>
<l>Il destin biasmi e la sua fera stella</l>
<l>Che tal l'han fatto, il nostro fido amico</l>
<l>Che or me, senza ragion, crudele appella.</l>
<l>Benché affannato e d'ogni ben mendico,</l>
<l>Se non sementa ed ara, a torto duolsi</l>
<l>L'avaro zappator, del campo aprico.</l>
<l>Se da lui pianto o duol soverchio volsi</l>
<l>Ei già sel vide, e con che lieto sguardo,</l>
<l>Non senza invidia altrui, talor l'accolsi.</l>
<l>Ma non sapea che convien tigre o pardo</l>
<l>Alle prede d'amor, dov'ei di ghiaccio</l>
<l>Quasi avvinto animal, fu pigro e tardo.</l>
<l>E giammai non mi porse appresso il laccio</l>
<l>Ch'io 'l disciogliessi; ma se ciò mi spiacque,</l>
<l>Pensil seco chi vuol, ch'io pur lo taccio.</l>
<l>Or tu, se dubbio alcun dentro ti nacque</l>
<l>Ch'io crudel fossi mai, da te lo spoglia,</l>
<l>Se non ti spiace or qui chi là ti piacque.</l>
<l>Deh! perché amor di me te non invoglia,</l>
<l>Ché allor sapresti ben s'io fui pietosa</l>
<l>E son più qui, che al vostro nido soglia.</l>
<l>E in vista fatta qual vermiglia rosa,</l>
<l>Gli ardenti detti suoi rivolse in gioco</l>
<l>Dipartendo da me vaga e gioiosa.</l>
<l>Chi non sa che sian dardi, lacci e foco,</l>
<l>L'amoroso parlar seco accogliendo</l>
<l>Tosto il vedrebbe, ov'ogni schermo è poco.</l>
<l>Lasso che al rimembrar m'agghiaccio e incendo!</l>
<l>Io restai solo allor fra morto e vivo</l>
<l>Di dolcezza, d'amor, di speme ardendo.</l>
<l>Quante fïate poi selvaggio e schivo</l>
<l>Less'io negli occhi; se di noi ti caglia,</l>
<l>Prendi del nostro amar palma ed olivo.</l>
<l>Questo fu il colpo, a cui né piastra o maglia</l>
<l>Non vestì Marte o fabricò Vulcano</l>
<l>Ch'assai bastasse, cotal punge e taglia.</l>
<l>Non parli a voi con sì dolce atto umano</l>
<l>Flora, ché forse con mio danno greve</l>
<l>Sapresti allor come ogni schermo è vano.</l>
<l>Così mi trovo al Sol fatto di neve</l>
<l>Per Cintia vostra; e se di ciò vi duole,</l>
<l>Ogn'altra ho doglia intorno al cor più leve.</l>
<l>Scusinmi i bei sembianti e le parole</l>
<l>Perch'io me stesso e voi posi in oblio.</l>
<l>Ah che non può beltà, quand'ella vuole?</l>
<l>Sal Menelao, ma più chi già morìo</l>
<l>Non lunge al Xanto, e Filomela il sente</l>
<l>Fuggendo l'amator sì crudo e rio.</l>
<l>Sol non sono al fallir, poi che sovente</l>
<l>Nel mondo avvenne; omai pace prendete,</l>
<l>E sia chiara al mio dir l'amica mente.</l>
<l>Non si convien due cor dentro una rete.</l>
<l>Sciogliete il vostro voi, ch'io voglio in dono</l>
<l>La vana servitù che a Cintia avete.</l>
<l>Ma mentre ch'io lontan piango e ragiono</l>
<l>Con Sorga, e voi nei t¢schi colli aprici</l>
<l>Siete, dov'ancor io con l'alma sono,</l>
<l>Flora, che i giorni miei fe sì felici,</l>
<l>Flora gentil, ch'è prima fiamma eletta,</l>
<l>Non m'usurpate: al fallo degli amici.</l>
<l>Più si convien pietà, ch'odio e vendetta.</l>
</lg>
</div1>

<div1 type="poesia">
<head>ELEGIA.</head>

<lg type="elegia">
<l>Chi desia d'acquistar terreno ed oro,</l>
<l>Sia pur le notti e i giorni al caldo e al gelo</l>
<l>Soggetto e inteso al marzïal lavoro.</l>
<l>Aggia i sogni interrotti al nudo cielo,</l>
<l>Pien di cure e d'orror fra schiere armate</l>
<l>Ove al fior dell'età si cangia il pelo.</l>
<l>Ch'io con amor compagno e povertate</l>
<l>Vo' starmi in pace, sol servendo a Flora</l>
<l>Che le mie chiavi ha in man di libertate.</l>
<l>E benché al chiaro nido ove dimora</l>
<l>Mi si nieghi il tornar, ch'io bramo tanto,</l>
<l>Non fia tolto al pensier vederla ognora.</l>
<l>E in queste rive il mio amoroso canto</l>
<l>Assai più troverò dolce e soave,</l>
<l>Che molti oggi d'altrui le spoglie e il pianto.</l>
<l>Quando il cielo è sereno, e che il mondo ave</l>
<l>Pace co' venti, sol fra l'erbe e i fiori</l>
<l>Muovo il passo or veloce, or tardo e grave.</l>
<l>E dove all'aura i suoi più larghi onori</l>
<l>Spiega la terra, ivi mi fermo, e meco</l>
<l>Miro i gialli, vermigli, almi colori.</l>
<l>Poi ripensando a Flora, ahi lasso! seco,</l>
<l>Come or dico, vorrei vaghe ghirlande</l>
<l>Tesser lunge dal vulgo errante e cieco.</l>
<l>O quei beati già che amato e grande</l>
<l>Vider Saturno, a cui correnti i fiumi</l>
<l>Portavan latte, e miel le querce e ghiande.</l>
<l>Non eran varie allor leggi e costumi,</l>
<l>Non la falce e la scure odiosa e fera</l>
<l>Alle campagne, ai boschi, a' prati, a' dumi.</l>
<l>Sempre volgeva il Sol con primavera,</l>
<l>E il ciel di spazio egual diviso intorno</l>
<l>Sempre avea notte e dì, mattino e sera.</l>
<l>Non si doleva al breve o lungo giorno</l>
<l>Del grave giogo il toro mansueto,</l>
<l>Né dal villan temea di danno o scorno.</l>
<l>Il cornuto monton securo e lieto</l>
<l>Vivea col lupo, e 'l fero uccel di Giove</l>
<l>Era agli altri minor giocondo e queto.</l>
<l>Non sentia nevi il ciel, non venti o piove;</l>
<l>Non mai nube all'aurora il bianco volto</l>
<l>Velava, quando al dì vêr noi si muove.</l>
<l>Era l'animo uman solingo e sciolto</l>
<l>(Ahi raro ben) d'ogni pensiero avaro;</l>
<l>Ché nullo avea valor dal poco al molto.</l>
<l>Non era, ahi lasso! ancor lodato e chiaro</l>
<l>Chi cerca in l'altrui sangue oro e terreno,</l>
<l>E sol più sé che tutto il mondo ha caro.</l>
<l>Non avea Marte il rozzo mondo pieno</l>
<l>Del suo fero valor, né posto avea</l>
<l>Al feroce corsier la sella e il freno.</l>
<l>Solo il lito vicin si conoscea,</l>
<l>Non si aggravava il mar di merce e legni,</l>
<l>Non da remi percosso alto fremea.</l>
<l>Non si vedeano allor li umani ingegni</l>
<l>Con mille insidie, a' pesci, augelli e fere</l>
<l>Romper la pace, e lor dolci disegni.</l>
<l>Quel che l'alme mortali annoda e fere</l>
<l>Non era ancor, che il mondo chiama Amore,</l>
<l>Ma gìan di libertà le menti altere.</l>
<l>Or che, folle, dico io? doglia e furore</l>
<l>Non eran già, ma senza amaro alcuno</l>
<l>Quanto ha di dolce amor, venìa nel core.</l>
<l>Caldo di fiamma egual sentìa ciascuno,</l>
<l>E d'ogni odio amoroso, sdegno e noia</l>
<l>Era, come or di ben, voto e digiuno.</l>
<l>Non invidia d'altrui che il mondo annoia,</l>
<l>Non gelosi pensier, vergogna e tema</l>
<l>Potean d'essi minor render la gioia.</l>
<l>Or dove ombra frondosa il terren prema,</l>
<l>Lieti in pace giacean gli antichi amanti,</l>
<l>Or lungo un fiume in sulla riva estrema.</l>
<l>Non si vedean fra lor sospiri o pianti</l>
<l>Far fosca l'aria, e inrugiadar la fronte,</l>
<l>Ma sol bei detti e semplici sembianti.</l>
<l>Or si convien sotto ogni ciglio un fonte,</l>
<l>Mille aure di sospir, tante cagioni</l>
<l>Sono ai pianti, ai dolor notte e dì pronte.</l>
<l>O chiaro mondo, a cui di morso e sproni</l>
<l>Al tuo perfetto oprar non fea mestiero,</l>
<l>Perché non torni? ah ciel! ché m'abbandoni?</l>
<l>Lasso! che or vôto andrei d'ogni pensiero,</l>
<l>E il mio bell'Arno in fra le verdi rive</l>
<l>Mi sarìa dolce, e non selvaggio e fero.</l>
<l>Sarei con Flora, che lontan si vive</l>
<l>Colma di duol per me com'io per lei</l>
<l>Sopra le tosche sue piagge native.</l>
<l>O qui meco cantando la vedrei</l>
<l>(Poiché convien cangiar Durenza ad Arno),</l>
<l>E senza empiere il ciel di tanti omei,</l>
<l>Non avrei sempre da chiamarla indarno.</l>
</lg>
</div1>

<div1 type="poesia">
<head>SONETTO.</head>
<epigraph><p>ALL'OCEANO.</p></epigraph>
<lg type="sonetto">
<lg type="quartina">
<l>Padre Oceàn, che dal gelato Arturo</l>
<l>Vêr l'occidente i tuoi confini stendi,</l>
<l>E de' gallici fiumi il dritto prendi,</l>
<l>Che in sorte dati a te suggetti fûro;</l>
</lg>
<lg type="quartina">
<l>Se amico il vento, il ciel sereno e puro</l>
<l>Ti spiri e cuopra, e qualor sali e scendi</l>
<l>La notte e 'l dì, ch'al tuo diporto intendi,</l>
<l>Sempre truovi il cammin piano e sicuro;</l>
</lg>
<lg type="terzina">
<l>Deh! l'onorato tuo figliuol Tirreno</l>
<l>Prega in nome di noi, che più non tenga</l>
<l>Gli occhi nel sonno, e che si svegli omai,</l>
</lg>
<lg type="terzina">
<l>E del chiaro Arno suo pietà gli venga,</l>
<l>Ch'or vecchio e servo e di miserie pieno</l>
<l>Null'altra aita ha più, che tragger guai.</l>
</lg>
</lg>
</div1>

<div1 type="poesia">
<head>SONETTO.</head>
<epigraph><p>A DURENZA.</p></epigraph>
<lg type="sonetto">
<lg type="quartina">
<l>Lieta, vaga, amorosa, alma Durenza,</l>
<l>Che al tuo signor per queste apriche valli</l>
<l>Porti sì dolci e liquidi cristalli,</l>
<l>Che assai men bello appar quand'egli è senza;</l>
</lg>
<lg type="quartina">
<l>Il mio T¢sco gentil, di cui Fiorenza</l>
<l>Dovria di lauro e fior vermigli e gialli</l>
<l>Ornar le tempie, ahi! nostri estremi falli,</l>
<l>Siccome egli orna lei di sua presenza,</l>
</lg>
<lg type="terzina">
<l>Umil ti prega ognor che Cintia preghi</l>
<l>Ch'al nido antico suo ritorno faccia,</l>
<l>Né più tenga di sé vedovo il cielo.</l>
</lg>
<lg type="terzina">
<l>Ché ancor arde per lei sempre ed agghiaccia;</l>
<l>Tal che se avvien che questa grazia nieghi,</l>
<l>Ben poco avrà da soffrir caldo e gelo.</l>
</lg>
</lg>
</div1>

<div1 type="poesia">
<head>ELEGIA.</head>

<lg type="elegia">
<l>Ben mi credea poter senz'altra cura</l>
<l>Lunge da quella che m'incende e strugge</l>
<l>Menar la vita ancor queta e sicura.</l>
<l>Or so per pruova omai, che se il piè fugge</l>
<l>Dai belli occhi lontan, l'alma nol segue,</l>
<l>Ma là dove è il suo mal vaga rifugge.</l>
<l>Come avrò dunque mai pace né tregue,</l>
<l>Crudele amor, cagion ch'ogni mio bene</l>
<l>Quasi dal vento nebbia si dilegue?</l>
<l>Viva il cor, se pur vuoi, fra guerre e pene,</l>
<l>Né grazia o tempo mai saldi o discioglia</l>
<l>L'alta ferita, e l'aspre sue catene.</l>
<l>Sol che d'esse non sia men che la soglia</l>
<l>Cintia pietosa, e se pur esser deve,</l>
<l>Cangia ancor vita in me, costumi e voglia.</l>
<l>Ahi delli amanti veder tronco e breve!</l>
<l>Fatta è quella d'altrui che già fu mia,</l>
<l>Né la piaga è minor, né il duol più leve.</l>
<l>Per l'onorato don, di cui più pia</l>
<l>Mi feste degno, pe' begli occhi, e 'l volto</l>
<l>Che eterno lume al cieco mondo fia;</l>
<l>Deh! senza colpa mia non mi sia tolto</l>
<l>Quel ch'io sol bramo, ché la pena e il duolo</l>
<l>Che segue dopo il ben, più grave è molto.</l>
<l>Se vi sovvien del vero, io son quel solo</l>
<l>Che voi dall'altre in stil non basso forse</l>
<l>Alteramente vo levando a volo.</l>
<l>Io fo che poi che il mortal dente morse</l>
<l>Il maggior Tosco, ancor Sorga e Durenza</l>
<l>Né si lieta com'or né bella corse.</l>
<l>Io farò forse un dì ch'Arno e Fiorenza</l>
<l>Odio avran loro, e invidia al bel paese,</l>
<l>E di noi piangeran vivendo senza.</l>
<l>Io come chiari sian farò palese</l>
<l>Gli occhi, le chiome, il volto, a l'alma ancora</l>
<l>Come rara, gentil, saggia e cortese.</l>
<l>Io sol v'esalto, ed altri, lasso! ognora</l>
<l>Le cantate beltà tacendo gode,</l>
<l>E il pregio ha di colui che più v'onora.</l>
<l>Già mi pensava, ahi dura in amor frode!</l>
<l>Come dolce mi fia cantar con lei</l>
<l>L'alte mie fiamme, e le sue vere lode!</l>
<l>O me beato quattro volte e sei,</l>
<l>Allor ch'io la vedrò lieta e pensosa</l>
<l>Delle bellezze sue, de' sospir miei;</l>
<l>Talor qual fresca mattutina rosa</l>
<l>Farsi vermiglia, e poi, qual neve suole,</l>
<l>Imbiancando venir muta e pietosa.</l>
<l>Deh come i suoi begli occhi, anzi il mio Sole,</l>
<l>Saran dolci vêr me, soavi e care</l>
<l>Quelle ond'io vissi angeliche parole!</l>
<l>Prenderà forse, o grazie al mondo rare!</l>
<l>Con quella bianca sua la rozza mano</l>
<l>Ond'il suo nome in mille carte appare.</l>
<l>Dir l'oso appena, in atto umile e piano</l>
<l>Forse alla lingua che lei sola canta</l>
<l>Tal farà don, che ogni altro dolce è vano.</l>
<l>Così talor pensava; or veggio quanta</l>
<l>Ebbi anco speme, andar de' venti preda,</l>
<l>E restar sol di lei doglia altrettanta.</l>
<l>Spesso sperando invan che a Bacco ceda,</l>
<l>Cercai con dolce vin tempar mia pena,</l>
<l>Ma divenia maggior, né fia chi il creda.</l>
<l>Spesso ove l'onda o l'aria è più serena</l>
<l>Porto la vista, e dove è il verde e i fiori;</l>
<l>Ma più si lagna e meno il pianto affrena.</l>
<l>Spesso di giovin vaghe i dolci amori</l>
<l>Vo ricercando, ed indi, lasso! a poco</l>
<l>Torno sdegnoso a' lunghi miei dolori.</l>
<l>Quante han già detto: Come a poco a poco</l>
<l>Ti vai struggendo! e sol con arti maghe</l>
<l>È posta entro al tuo sen la doglia e il foco.</l>
<l>Così il vostro desir sempre s'appaghe,</l>
<l>Giovin che più d'altrui pietà vi prende,</l>
<l>Come d'ogni mio mal foste presaghe.</l>
<l>Donna è nel mondo ch'm'attrista e incende</l>
<l>Con sì fero liquor, sì forti incanti,</l>
<l>Che di Circe e Medea non più s'intende.</l>
<l>L'erba son chiome e i duo bei lumi santi</l>
<l>Che versan tal virtù, ch'uom che ne beva</l>
<l>Altro divien da quel ch'egli era innanti.</l>
<l>I prieghi dolci, ch'udir già soleva,</l>
<l>Fûro i suoi incanti, e quel parlar soave</l>
<l>Da infiammar Aquilon quando più neva.</l>
<l>Or quel che andar mi fa doglioso e grave</l>
<l>È che novellamente un altro veggio</l>
<l>Dell'amato mio ben prender la chiave,</l>
<l>Come il so certo, Amor, non pur vaneggio;</l>
<l>Che non sì lunge scorge occhio cerviero</l>
<l>Com'io fo il mal che provar sempre deggio.</l>
<l>Al futuro mio mal pronto e leggero</l>
<l>Veggio un che spesso da lei parte, e torna</l>
<l>Del nuovo amante accorto messaggero.</l>
<l>Non parla già per cui l'acute corna</l>
<l>Mostra la Luna, o quando oscura e luce,</l>
<l>Dove il Sol dorme, o come il dì s'aggiorna.</l>
<l>Lasso! colei che mi fu scorta e duce,</l>
<l>A vano amor d'altrui, lasciando il mio,</l>
<l>Con mille inganni, ond'io qui piango, adduce.</l>
<l>Siati nemico il Ciel, ciascuno Dio,</l>
<l>O tu, che quel che già godeva in pace</l>
<l>Furi a me per altrui fallace e rio.</l>
<l>La 've l'ardente dì la terra sface</l>
<l>Stia sempre ignudo, o dove eterno ghiaccio</l>
<l>Sotto il padre Aquilon sicuro giace.</l>
<l>Stia saldo ad ogni membro avvolto un laccio</l>
<l>Qual Prometeo, né morte o tempo possa</l>
<l>Trarti, se non sol io, di doglia e impaccio.</l>
<l>Le triste Arpie le dure carni e l'ossa</l>
<l>Paschin rabbiose, e gli avoltori il core</l>
<l>Senza aver l'alma ria dal corpo scossa.</l>
<l>Tu lingua audace, che sì chiaro amore</l>
<l>Vai disturbando, o scellerata e fera,</l>
<l>Per cui d'ogni mio ben vivo oggi fuore,</l>
<l>Sia dei corvi ésca da mattina a sera,</l>
<l>E fra lor sopra te sia guerra tale,</l>
<l>Che nulla parte si riveggia intera.</l>
<l>Ohimè ch'io prego, e il mio pregar che vale?</l>
<l>Ei più che fosse mai disciolto e scarco</l>
<l>Mentre che il bramo a lui, mi apporta il male.</l>
<l>Ma tu, rapace, c'hai d'Amor nel varco</l>
<l>Da' lacci miei la bella preda tolta,</l>
<l>Onde ten vai sì nobilmente carco,</l>
<l>Torniti a mente, che Fortuna volta,</l>
<l>E che spesso in amor più ch'altri inganna</l>
<l>Soverchia speme in vaga donna accolta.</l>
<l>Quanto talor per corto ben s'affanna!</l>
<l>Più che or te forse già me tenne caro</l>
<l>Chi ti riceve, e me lasso condanna.</l>
<l>Or che Nettuno va tranquillo e chiaro,</l>
<l>Spandi ogni vela al ciel, muovi contento,</l>
<l>Spiega anco i remi, e sia del tempo avaro,</l>
<l>Ché spesso in questo mar si cangia il vento.</l>
</lg>
</div1>

<div1 type="poesia">
<head>ELEGIA.</head>

<lg type="elegia">
<l>Ite, o tristi pensier, ch'oggi è quel giorno</l>
<l>In cui Flora gentil gran tempo acerba</l>
<l>Mi mostrò il volto di pietade adorno.</l>
<l>Venere bella, vien, ch'a te si serba</l>
<l>Il pregio e il canto; e tu con lei, Cupido,</l>
<l>Cinti le fronti di fioretti e d'erba.</l>
<l>E s'or m'è tolto al mio fiorito nido</l>
<l>Chiamarvi, assai vi sia Sorga e Durenza</l>
<l>Di cui per altri ancor sentiste il grido.</l>
<l>Non son primo né sol ch'oggi Fiorenza,</l>
<l>E voi il sapete ben, da sé discaccia,</l>
<l>Perché lunge i miglior si vivan senza.</l>
<l>Non son primo né sol che l'alma allaccia</l>
<l>Per queste rive, e Laura e Cintia il sanno,</l>
<l>Cintia che m'arde il cor, la lingua agghiaccia.</l>
<l>O membranze dogliose, o lungo affanno,</l>
<l>Datemi or pace, ché riporta il Sole</l>
<l>Quel giorno chiaro e bel, ch'oggi ha il sesto anno.</l>
<l>Dolci accoglienze e sguardi, alte parole,</l>
<l>Chiari sembianti, e vaghi atti soavi;</l>
<l>Pensil solo, e guarrà chi più si duole.</l>
<l>Oh santo giorno che i miei giorni gravi</l>
<l>Chiudesti allor con sì tranquilla sera,</l>
<l>Che per sempre del cor perdei le chiavi!</l>
<l>Scendi, o madre d'amor, menando a schiera</l>
<l>I pargoletti tuoi, le Grazie e l'Ore,</l>
<l>E s'altra ivi è beltà celeste e vera.</l>
<l>Scendi a far lieta al mio bel giorno onore,</l>
<l>Adorna come il dì che il fero Marte</l>
<l>Senti, vaga, vêr te novello amore.</l>
<l>Prendi il vermiglio, e sian le chiome sparte,</l>
<l>Qual fosti allor che col tuo bello Adone</l>
<l>Giacesti ardendo in solitaria parte.</l>
<l>Pur sentisti anco tu s'ha ben ragione</l>
<l>Chi piangendo d'amor sovente duolse,</l>
<l>E lo chiama d'error pungente sprone.</l>
<l>Quante fïate a' nudi prun s'avvolse</l>
<l>Il dorato tuo crin, che ad altro intesa</l>
<l>Givi, e con danno suo da lor si sciolse!</l>
<l>Quante fïate già per boschi offesa</l>
<l>Sentì il bel piè, che pur seguìa l'amante</l>
<l>Presso alle fere in giovanile impresa!</l>
<l>Quante fïate ch'ei sen giva innante</l>
<l>Dietro portasti a lui le reti e l'arco,</l>
<l>De' can seguendo le veloci piante!</l>
<l>Come apprendesti ben de' cervi il varco,</l>
<l>E qual bosco, qual colle, o pioggia fosse,</l>
<l>Onde più d'animai si torni carco!</l>
<l>Come da prima fur le guance rosse</l>
<l>Quando andar carca ti vedea Diana!</l>
<l>Ma in breve Amore ogni vergogna scosse.</l>
<l>Deh! come spesso essendo a lui lontana</l>
<l>Già vinta e stanca a te correr convenne</l>
<l>Per monti e sassi e per la via men piana.</l>
<l>Quanta pietade al Sol di te già venne,</l>
<l>Ch'arder vide ai gran dì la bella fronte,</l>
<l>E i caldi raggi suoi per via ritenne.</l>
<l>Non una volta fu che al chiaro fonte</l>
<l>Il can venne assetato e turbò l'onde,</l>
<l>Che già le mani al ber tenevi pronte.</l>
<l>Ah! porta in pace, benché l'ira abonde,</l>
<l>Ché gli è Melampo al suo signor sì caro,</l>
<l>Che dormendo fra voi talor s'asconde.</l>
<l>Quanto si dolse il ciel che il vago e chiaro</l>
<l>Lume suo di beltà negletto gisse;</l>
<l>Oh quanto a Marte fu più d'altro amaro!</l>
<l>Quante già volte sospirando disse:</l>
<l>Questa del terzo ciel, lasso! è la luce,</l>
<l>Che già dentro il mio cor suo figlio affisse.</l>
<l>Ov'è il tuo Cipri in cui sì bella luce</l>
<l>L'immagin tua, dov'è il Citero antico?</l>
<l>Ahi fra' cani e per boschi Amor t'adduce!</l>
<l>Oh secol già felice, oh tempo amico!</l>
<l>Più pregio avea nel mondo e fra gli Dei</l>
<l>Un pio servo d'amor, che un cor pudico.</l>
<l>Favola ancor nel cieco vulgo sei,</l>
<l>Ma del cinghial che tolse ogni tua pace</l>
<l>Più che d'altro parlar dolore avei.</l>
<l>Ov'or trascorri, o folle lingua audace?</l>
<l>Taci, ché ohimè! non si rinfreschi il pianto</l>
<l>Per l'amara cagion che più le spiace.</l>
<l>Scendi, o Ciprigna, e lascia il duol da canto,</l>
<l>Ché così di lontan ti prega Flora,</l>
<l>Flora del regno tuo la palma e 'l vanto.</l>
<l>Scendi, Amor, seco ove il tuo dì s'adora,</l>
<l>Ma non sian teco i tuoi dorati strali,</l>
<l>Ch'io temo pur la terza piaga ancora.</l>
<l>Cintia, voi vaga, che fra noi mortali</l>
<l>Mostrate quanta Dio grazia ne porga,</l>
<l>E che da gire in ciel ci ha date l'ali;</l>
<l>Non v'incresca il passar Durenza e Sorga,</l>
<l>Che in sul lito vicin non lunge al colle</l>
<l>Il pio servo fedel di qua vi scorga.</l>
<l>Né vi sdegnate ancor se in me si tolle</l>
<l>Flora, e per sempre, il primo eletto loco,</l>
<l>Ch'io nol posso fuggir se Amor lo volle.</l>
<l>Ella del petto mio fu il primo foco,</l>
<l>Ma voi de' miei pensier tal parte siete,</l>
<l>Che al portarvi di par ben manca poco.</l>
<l>Venite, ch'ore mal tranquille e liete</l>
<l>Non avrei senza voi, dov'oggi segna</l>
<l>Febo quel dì che non vedrà mai Lete.</l>
<l>Lieta con voi la primavera vegna,</l>
<l>Che venir suole ove il bel piè si muove,</l>
<l>E lontana da voi restar si sdegna.</l>
<l>Porti di frondi e fior ghirlande nove,</l>
<l>E con sì bei color l'aprica vesta,</l>
<l>Ch'altra simile il Sol non veggia altrove.</l>
<l>E per voi seguitar l'aura rivesta</l>
<l>Il suo leggiadro april di vaga spoglia</l>
<l>Di rubin, d'oro, e di zaffir contesta,</l>
<l>Quanto ha di bene il ciel con voi s'accoglia,</l>
<l>Senno, valor, bellezza e leggiadria,</l>
<l>Virtudi, alti costumi, e chiara voglia,</l>
<l>Pietà, dolci sembianti, e cortesia.</l>
<l>Oh nobil compagnia c'ha sempre seco</l>
<l>Ovunque va, la bella Cintia mia,</l>
<l>Vien, chiaro altero dì, ch'oggi hai con teco</l>
<l>La Donna che onorar dee Flora sola,</l>
<l>E cui sola adorar dee il mondo cieco.</l>
<l>Vada lontan da noi chi l'alma invola</l>
<l>A' bei pensier d'Amor, né sa per pruova</l>
<l>Come incende, saetta, annoda, e vola.</l>
<l>Ma se spirto gentil quaggiù si truova,</l>
<l>Che ogni rozzo desir da sé scacciando</l>
<l>Solo il donna servir diletta e giova;</l>
<l>Venga or dove noi siam dolce cantando,</l>
<l>E sdegni, ire, dolor, pianto e sospiri</l>
<l>(S'esser per oggi può) deponga in bando.</l>
<l>O Febo che allumando il mondo giri,</l>
<l>Mostrane ogn'anno il vago dì d'aprile</l>
<l>Lieto, scarco, tranquillo, e l'aura spiri;</l>
<l>E sia Flora in tal di vaga e gentile</l>
<l>Più che mai bella, e non le porga noia</l>
<l>Il vulgo, il mondo, il viver basso e vile.</l>
<l>Tornile a mente quanto dolce e gioia</l>
<l>Sentì vivendo, il duol ponga in oblio,</l>
<l>Verdi sian le speranze, e il timor muoia.</l>
<l>Largo s'adempia ogn'alto suo disio,</l>
<l>E sia sempre con lei quanto ella brama,</l>
<l>Quanto ella brama sia, ma sia quello io.</l>
<l>Sia quello io sol, cui giorno e notte chiama,</l>
<l>Come alcun tempo fe, come ancor credo,</l>
<l>S'è vêr ch'alma gentil mai non disama.</l>
<l>E mentre io quinci a ria fortuna cedo,</l>
<l>Di me pensier ma senza doglia porte,</l>
<l>Finché (pur tosto sia) sopr'Arno riedo.</l>
<l>E qualunque anno poi l'aurate porte</l>
<l>Apre l'aurora a questo dì felice,</l>
<l>Dolce pianga in amor mia dura sorte,</l>
<l>Seco dicendo: Ohimè! servo infelice</l>
<l>Ove or sei lunge? e perché qui non vieni?</l>
<l>Ben dove tu, verrei, ma ciò non lice.</l>
<l>Veggio i raggi del Sol chiari e sereni,</l>
<l>L'aër più che giammai tranquillo e puro</l>
<l>Dà segni intorno di speranza pieni.</l>
<l>Ridemi il ciel, né mi si mostra oscuro,</l>
<l>E tu, madre d'Amor, tu, santo figlio,</l>
<l>Se promettete a me, ché d'altro curo?</l>
<l>Cintia, infra i lumi, il bianco ed il vermiglio</l>
<l>Così dolci pensier nell'alma accende,</l>
<l>Che non speme maggiore altronde piglio.</l>
<l>Già sotto Spagna il mio gran giorno scende;</l>
<l>Vattene in pace, e non sarai più fuora</l>
<l>(Se quel che dee venir lassù s'intende)</l>
<l>Ch'io sopr'Arno sarò fra Cintia e Flora.</l>
</lg>
</div1>

<div1 type="poesia">
<head>SONETTO.</head>
<lg type="sonetto">
<lg type="quartina">
<l>Deh! chi potrà giammai cantando, Amore,</l>
<l>Narrar qual fosse allor quel dolce bene</l>
<l>Ch'io gustai teco? e quante or l'aspre pene</l>
<l>Ch'io porto, e tu il sai ben, sempre nel core?</l>
</lg>
<lg type="quartina">
<l>Non potrò, lasso! io già; ché quando fuore</l>
<l>La voce mando, accompagnata viene</l>
<l>Da sospir tanti, che tacer conviene</l>
<l>E pianger per pietà del mio dolore.</l>
</lg>
<lg type="terzina">
<l>Ma chi intender lo brama in parte almeno,</l>
<l>Si pensi di veder quanta beltade,</l>
<l>Quanto ben cape in intelletto umano,</l>
</lg>
<lg type="terzina">
<l>Quante fur mai virtù per nulla etade,</l>
<l>Quanto il ciel vide mai chiaro e sereno,</l>
<l>E di tutto esser poi privo e lontano.</l>
</lg>
</lg>
</div1>

<div1 type="poesia">
<head>SONETTO.</head>
<lg type="sonetto">
<lg type="quartina">
<l>Superbo mar, che l'onorato seno</l>
<l>Bagni ch'entro a Liguria e Spagna giace,</l>
<l>D'Eolo, Nettuno e Teti, amica pace</l>
<l>Oggi sia teco, e mai non venga meno.</l>
</lg>
<lg type="quartina">
<l>Foss'io così col chiaro mio Tirreno</l>
<l>La 've lieti d'Etruria i liti face!</l>
<l>Lieti non già, tale a se stesso spiace</l>
<l>Di duol, di sdegno e di vergogna pieno.</l>
</lg>
<lg type="terzina">
<l>Ma poi che forza altrui lunge mi tiene,</l>
<l>Digli almen tu, come Fortuna suole</l>
<l>Cangiar sue voglie, quando men si spera;</l>
</lg>
<lg type="terzina">
<l>Come spesso ha nel mal radice il bene,</l>
<l>E morte sa, quando più luce il Sole</l>
<l>L'estate a mezzodì, portar la sera.</l>
</lg>
</lg>
</div1>

<div1 type="poesia">
<head>SONETTO.</head>
<lg type="sonetto">
<lg type="quartina">
<l>Più veloce animal non pasce l'erba</l>
<l>Di quel di cui seguir qui l'orme intendo,</l>
<l>E benché ratto fugga, io pur lo prendo,</l>
<l>Onde tutto il penar si disacerba.</l>
</lg>
<lg type="quartina">
<l>Alla fera gentil vêr me superba</l>
<l>Quante più insidie, e reti, e lacci tendo,</l>
<l>Tanto più di seguirla ognor m'accendo</l>
<l>Al tempo dolce, alla stagione acerba;</l>
</lg>
<lg type="terzina">
<l>Né seppi ancor per mia fatica e ingegno</l>
<l>Solo al piè vago avvicinarmi un poco,</l>
<l>Come ben può saper Mugnone ed Arno.</l>
</lg>
<lg type="terzina">
<l>Se il Ciel m'ha fatto di tal preda indegno,</l>
<l>Priego almen Giove e l'amoroso foco</l>
<l>Che ogni altro cacciator la segua indarno.</l>
</lg>
</lg>
</div1>

<div1 type="poesia">
<head>SONETTO.</head>
<lg type="sonetto">
<lg type="quartina">
<l>Ben puoi cantando, vaga Filomena,</l>
<l>Far al mio pianto dolce compagnia;</l>
<l>Ma per vari sentier, per altra via</l>
<l>Fortuna ad egual doglia ambi ci mena.</l>
</lg>
<lg type="quartina">
<l>Tu sempre fuggi di sospetto piena</l>
<l>Il tuo fiero nemico, ovunque ei sia;</l>
<l>Io seguo, lasso! la nemica mia,</l>
<l>E sol del non trovarla ho grave pena.</l>
</lg>
<lg type="terzina">
<l>Tu d'altrui piangi un troppo caldo amore,</l>
<l>E la tua casta e vergine onestade;</l>
<l>Io la mia fiamma, e l'altrui freddo core.</l>
</lg>
<lg type="terzina">
<l>A te nocque amorosa crudeltade;</l>
<l>A me diede i miei pianti e il mio dolore</l>
<l>Un cortese sospir pien di pietade.</l>
</lg>
</lg>
</div1>

<div1 type="poesia">
<head>SONETTO.</head>
<lg type="sonetto">
<lg type="quartina">
<l>Qual dolcezza ho quando mi vien talora</l>
<l>A visitar l'inferma e trista mente</l>
<l>Il tempo andato, in cui sì lietamente</l>
<l>Fea col sommo mio ben lunga dimora.</l>
</lg>
<lg type="quartina">
<l>Ch'io vedea pur le chiare luci allora</l>
<l>Che ben son or per me scurate e spente;</l>
<l>Le soavi parole udia sovente,</l>
<l>Il cui suon vago gli Angeli innamora.</l>
</lg>
<lg type="terzina">
<l>Le chiome d'oro sparse ognor vedea,</l>
<l>E l'aura innamorata in dolce guerra,</l>
<l>E talor vinte con leggiadra noia.</l>
</lg>
<lg type="terzina">
<l>La bella man che il cor m'annoda e serra,</l>
<l>La mia con tal pietà talor prendea,</l>
<l>Ch'io non so come io vissi in tanta gioia.</l>
</lg>
</lg>
</div1>

<div1 type="poesia">
<head>SONETTO.</head>
<lg type="sonetto">
<lg type="quartina">
<l>Tosto ch'io vidi, Amor, l'aurate chiome,</l>
<l>Il cui vago splendor fa invidia al Sole,</l>
<l>Chinai le spalle qual uom vinto suole</l>
<l>Alle tue faticose e dolci some.</l>
</lg>
<lg type="quartina">
<l>Quando pauroso e intento ascoltai come</l>
<l>Suonan quaggiù l'angeliche parole,</l>
<l>Quelle dentr'al mio cor leggiadre e sole,</l>
<l>Scrissi dintorno al tuo sacrato nome.</l>
</lg>
<lg type="terzina">
<l>Allorch'audace molto e poco accorto</l>
<l>Mirai le chiare luci, io stesso avvolsi</l>
<l>L'alma con laccio d'amorosa fede.</l>
</lg>
<lg type="terzina">
<l>Questi tre bei guerrier m'han preso e morto;</l>
<l>Questi al tuo regno, ond'io mi dolgo e dolsi,</l>
<l>Recan sovente dolorose prede.</l>
</lg>
</lg>
</div1>

<div1 type="poesia">
<head>SONETTO.</head>
<lg type="sonetto">
<lg type="quartina">
<l>Amor, che pien di sdegno ancor ti duoli</l>
<l>Di quel dannoso mio folle timore,</l>
<l>Guidando agli occhi un così largo umore,</l>
<l>Ch'io temo ben che morte omai ne involi;</l>
</lg>
<lg type="quartina">
<l>Deh! perché già, presenti i duo bei Soli,</l>
<l>Meco tacesti il nostro alto dolore?</l>
<l>Perché allor non mostrasti aperto il core</l>
<l>Che alberga dentro a' dolci sguardi soli?</l>
</lg>
<lg type="terzina">
<l>Pur temesti ancor tu l'altero orgoglio,</l>
<l>Pur non mirasti fiso il chiaro lume,</l>
<l>Ond'io per tua cagion vivo abbagliato.</l>
</lg>
<lg type="terzina">
<l>Deh! duolti ancor di te, quand'io mi doglio;</l>
<l>Se non che rozzo fôra e vil costume</l>
<l>Por sovra un sol quel ch'è comun peccato.</l>
</lg>
</lg>
</div1>

<div1 type="poesia">
<head>SONETTO.</head>
<lg type="sonetto">
<lg type="quartina">
<l>Donna gentil, ne' cui begli occhi ascoso</l>
<l>Il mio felice cor lontan si giace</l>
<l>In sì sicura, in sì tranquilla pace,</l>
<l>Che simil non fu mai mondan riposo;</l>
</lg>
<lg type="quartina">
<l>L'antico albergo suo tristo e noioso</l>
<l>Già per antica usanza oggi gli spiace,</l>
<l>E il nuovo nido or gli diletta e piace,</l>
<l>Sì che a me richiamarlo omai non oso.</l>
</lg>
<lg type="terzina">
<l>Fermino i cieli il lor volubil corso</l>
<l>Per cui ciò ch'è mortal cangia il suo stato,</l>
<l>Ch'or manca, or cresce, or si solleva, or cade;</l>
</lg>
<lg type="terzina">
<l>Poiché il mio cor con tanti affanni è corso</l>
<l>Per così lunghe e faticose strade</l>
<l>Al più perfetto fin d'esser beato.</l>
</lg>
</lg>
</div1>

<div1 type="poesia">
<head>SONETTO.</head>
<lg type="sonetto">
<lg type="quartina">
<l>O dolce albergo d'ogni cor gentile,</l>
<l>O dolce causa e fin de' miei desiri,</l>
<l>O dolce aura gentil che virtù spiri,</l>
<l>O dolce morte d'ogni pensier vile,</l>
</lg>
<lg type="quartina">
<l>O dolce esca d'amor, dolce focile,</l>
<l>O dolce spron di lacrime e sospiri,</l>
<l>O dolce fren d'affanni e di martiri,</l>
<l>O dolce onor all'amoroso stile,</l>
</lg>
<lg type="terzina">
<l>O dolce foco all'altrui fero ghiaccio,</l>
<l>O dolce scorta agli amorosi passi,</l>
<l>O dolce speme nostra, o dolce aita,</l>
</lg>
<lg type="terzina">
<l>O dolce carcer mio, dolce mio laccio,</l>
<l>O dolce donna de' miei spirti lassi,</l>
<l>Deh! soccorrete alla mia stanca vita.</l>
</lg>
</lg>
</div1>

<div1 type="poesia">
<head>ELEGIA.</head>
<head>Natale di Flora</head>
<lg type="elegia">
<l>Sian lieti i cor gentil, sia lieto Amore,</l>
<l>Ch'oggi è quel dì, che ne produsse in terra</l>
<l>Bellezza, leggiadria, senno e valore.</l>
<l>Oggi chi il terzo ciel chiude e disserra</l>
<l>Mandò quaggiù per Flora all'alme chiare</l>
<l>Servitù desiata e dolce guerra.</l>
<l>Quante ha dintorno ov'è sanguigno il mare</l>
<l>Erbe, radici, odor, quante Orïente</l>
<l>Vide ancor gemme prezïose e rare,</l>
<l>Or vengan tutte ove sì dolcemente</l>
<l>Porge onor lieto al suo bel dì natale</l>
<l>Il fior, l'aura di cui fin qui si sente.</l>
<l>E se aggiunge infra voi prego mortale,</l>
<l>Vien, ch'oggi chiama te, Venere bella;</l>
<l>Vien, se in donna gentil bellezza vale.</l>
<l>Sia dolce e chiara l'amorosa stella</l>
<l>A quanto ella d'aver fra noi desia,</l>
<l>Né più la senta a' suoi pensier rubella.</l>
<l>Or più che fosse mai cortese e pia</l>
<l>Giunta è Ciprigna già; narrate omai</l>
<l>Quanto il cor brama, o vaga donna mia.</l>
<l>Sforza più che il desir vergogna assai:</l>
<l>Dirò dunque io per voi quanto talora</l>
<l>Posso ritrar dai vostri amici rai.</l>
<l>Per la mia lingua umìl ti prega Flora,</l>
<l>Benigna Dea, che il suo bel t¢sco lido</l>
<l>Dalle fere unghie altrui sia tratto fuora.</l>
<l>E il fido servo, onde spera anco il grido</l>
<l>Sentir morta di sé mille e mill'anni</l>
<l>Torni lung'Arno, al suo fiorito nido.</l>
<l>E narrando con lui gli antichi affanni,</l>
<l>Libertade ed amor cantando, viva</l>
<l>Schernendo il mondo e suoi fallaci inganni.</l>
<l>Né mai per tempo alcun si veggia priva</l>
<l>Com'or di lui, finché vecchiezza e morte</l>
<l>Non riporti ambedue sull'altra riva.</l>
<l>E senza ivi cangiar novella sorte,</l>
<l>Solo un sepolcro le due salme chiuda;</l>
<l>Lieta poi monti alla celeste corte</l>
<l>L'una e l'altr'alma del suo velo ignuda.</l>
</lg>
</div1>

<div1 type="poesia">
<head>ELEGIA.</head>
<head>NATALE DI CINTIA</head>
<lg type="elegia">
<l>Prendi da Cintia tua, santa Giunone,</l>
<l>Oggi al beato dì che con lei nacque</l>
<l>Gl'incensi e i fior che al tuo gran nome pone.</l>
<l>Ben sembra oggi colei che sempre piacque</l>
<l>Più d'altra al mondo mai, per cui Durenza</l>
<l>Verdi ha sempre le rive; e chiare l'acque.</l>
<l>Sia lieta accolta all'alta tua presenza,</l>
<l>Ché sola aggi al tuo nome adorna viene,</l>
<l>Gloria eterna ed onor d'Arno e Fiorenza.</l>
<l>In te fisso il guardar pregando tiene,</l>
<l>In altrui forse poi volge talora</l>
<l>L'alma, che stringe Amor fra doglia e spene.</l>
<l>Deh fa', santa Giunon, che ad ora ad ora</l>
<l>Schivi e si prenda i mille amanti in gioco,</l>
<l>Ami me sol com'io lei sempre e Flora.</l>
<l>Di quale arder potria più degno foco</l>
<l>Se tanta è in lei pietà quanta in me fede?</l>
<l>Ella il sa se fedel fui molto o poco.</l>
<l>Fa' muto e cieco chi turbar si crede</l>
<l>Le oneste fiamme, e tal ne cuopra Amore</l>
<l>Che a sé nol creda pur chi il sente o vede.</l>
<l>Consenti, o santa Dea; vien, santa, fuore,</l>
<l>Se mai fosti a Didon gioconda e chiara:</l>
<l>Ah da che bella man che bello onore!</l>
<l>Cintia (e chi in terra senza danno impara?)</l>
<l>Forse altri cerca; ma se dritto guarda,</l>
<l>Esser dovria di quel ch'io sono avara.</l>
<l>Non l'ascoltar; se vedi pur ch'ell'arda</l>
<l>D'altro desio, che omai lo so per pruova</l>
<l>Quanto sempre al suo ben sia pigra e tarda.</l>
<l>Non l'ascoltare, e te cantando a pruova</l>
<l>Vedrai qui ritornar divoti, ogni ora</l>
<l>Che il Sol volgendo questo dì rinnuova,</l>
<l>Amor con meco, ed io fra Cintia e Flora.</l>
</lg>
</div1>

<div1 type="poesia">
<head>EGLOGA.</head>
<head>ANNIVERSARIO DELLA MORTE DI COSIMO RUCELLAI.</head>
<stage>Melibeo, Titiro</stage>
<sp><speaker>Melibeo</speaker><l>Che forza ha più la nostra ria fortuna,</l>
<l>E il nostro empio destin che puote ormai,</l>
<l>Titiro mio? ché ben più non ci avanza</l>
<l>Cosa grave a sentir, che morte acerba:</l>
<l>La qual poi che non vien, penso che fôra</l>
<l>Più dolce assai che sì dogliosa vita.</l>
</sp>
<sp><speaker>Titiro</speaker><l>Chi vide mai dal ciel sopr'uom mortale,</l>
<l>O caro Melibeo, cader tant'ira</l>
<l>Quant'or (né so perché) si sfoga in noi?</l>
<l>In questo oscuro giorno, in questo giorno,</l>
<l>Giorno mortal che ben con pianto eterno</l>
<l>Scolpito mi starà nel cor mai sempre,</l>
<l>Compie il terz'anno, che nel ciel salìo</l>
<l>La ben nata alma, ahimè! del nostro Cosmo,</l>
<l>Del nostro Cosmo, ahimè! ne' cui verd'anni</l>
<l>Spense tanta virtù spietata morte,</l>
<l>E noi lasciò viepiù che morti in vita.</l>
</sp>
<sp><speaker>Melibeo</speaker><l>O gloria al secol nostro, o chiaro Cosmo,</l>
<l>Deh come senza te nulla rimase</l>
<l>Arno tuo chiaro, e il bel paese t¢sco!</l>
<l>Ma pur foss'ei per noi da pianger solo,</l>
<l>Titiro mio, ché già d'un anno è il mezzo</l>
<l>Ch'altro colpo mortal ci diè la Morte,</l>
<l>Quando ci tolse ancor Menalca e Mopso.</l>
</sp>
<sp><speaker>Titiro</speaker><l>Ahi perfido tiranno! ahi mostro orrendo,</l>
<l>Che nel suo chiaro ovil sì belle greggi</l>
<l>Vai distruggendo! e chi mai vide in terra</l>
<l>Cosa più fera e più crudel che questa?</l>
<l>Segue il fero leon per campi e selve</l>
<l>Gli armenti e i cervi perché fame il punge;</l>
<l>Ma tu perché nel pio, nel giusto sangue</l>
<l>La nostra patria ognor convolgi e bagni?</l>
<l>Ahi perfido tiranno! e di qual fera</l>
<l>Fu il cor dentro a formar, di qual sirena</l>
<l>Fu la voce a trar fuor l'empio consiglio</l>
<l>Che sì nobil pastor dal mondo tolse</l>
<l>A cui par non fia mai, Menalca e Mopso?</l>
</sp>
<sp><speaker>Melibeo</speaker><l>Anime elette, che il terrestre velo</l>
<l>Al desir nostro pur troppo per tempo</l>
<l>Quaggiù lasciaste, e questo aspro viaggio</l>
<l>Compieste (ahi destin duro!) a mezzo il giorno,</l>
<l>Ben vedeste dal Ciel che lunghi pianti</l>
<l>E che caldi sospir tutta smarrita</l>
<l>Sparse al vostro partir la bella Flora.</l>
<l>Ella, stringendo a sé le dolci spoglie</l>
<l>Che sì rare alme già vestir nel mondo,</l>
<l>Dicea con alte voci: o stelle crude,</l>
<l>Crudo ciel, che in un giorno ogni speranza</l>
<l>Hai levata di terra e fatta polve.</l>
<l>Figli miei cari, or dove me lasciate?</l>
<l>Deh come, lassa! al mio più gran bisogno</l>
<l>Suggetta e inferma e senza voi mi veggio!</l>
<l>Deh chi fia più che mai con tanto amore</l>
<l>Porga la man fedel per trarmi fuora</l>
<l>Da sì fosca prigion, dove tant'anni</l>
<l>Giaciuta son, che s'altra nuova aita</l>
<l>Tosto non vien, ben son di vita al fine?</l>
<l>Per voi pensai veder purgate e monde</l>
<l>Le caste membra pria, ch'or son nel fango</l>
<l>Esposte a forza all'altrui sozze voglie</l>
<l>Che al ciel, non sol a me, n'è giunto il lezzo.</l>
<l>Né pur questo non fia, ma nuova e greve</l>
<l>Piaga mi veggio ancor del vostro sangue.</l>
<l>Così lassa piangea la bella Flora.</l>
<l>Arno per non veder sì duro scempio</l>
<l>L'antico suo viaggio indietro torse,</l>
<l>Onde assetate lo chiamâr più volte</l>
<l>Le rive tosche, e il gran Tirreno un tempo</l>
<l>L'usato suo tributo indarno chiese.</l>
<l>Le Ninfe allor ne' più deserti campi</l>
<l>Fuggir piangendo, e il ciel sonava intorno</l>
<l>De' lor lamenti, i fior vedove l'erbe</l>
<l>Lasciaro, e l'erbe ancor nude le piagge.</l>
<l>Ove fur pria narcisi, ove iacinti,</l>
<l>Surgon lappole e stecchi; ogni campagna</l>
<l>Alle sue biade, alle sue fronde i boschi</l>
<l>Negan l'amato umor che il verde adduce.</l>
</sp>
<sp><speaker>Titiro</speaker><l>Spirti beati, che partendo a volo</l>
<l>Dal cieco mondo con sì chiara morte</l>
<l>Vi feste strada a miglior vita in cielo,</l>
<l>Quanto gradir vi dee trovarvi in pace</l>
<l>Da tanta guerra, e dal dubbioso mare</l>
<l>Vedervi giunti in sì securo porto!</l>
<l>Ciò che a noi sopra e pien di dubbio appare,</l>
<l>Le stelle, il Sol, le nubi, a voi si mostra</l>
<l>Or sotto i vostri passi aperto e chiaro.</l>
<l>Deh che larga mercè, che chiare palme</l>
<l>Per man di quel Signor che tutto vede</l>
<l>Al vostro bene oprar lieti prendete!</l>
<l>Se qui dunque gli amasti, o bella Flora,</l>
<l>Deh! raffrena il languir, né tanta gioia</l>
<l>Vogli col pianto tuo far meno in parte.</l>
<l>E tu, chiaro Arno, al già lasciato corso</l>
<l>Drizza il piè vago, e grazie rendi al cielo</l>
<l>Che i figli tuoi con somma gloria al mondo</l>
<l>Toglie, e lassù gli serba a tanto bene.</l>
<l>Ninfe toscane, ai primi dolci canti</l>
<l>Liete tornate, sì che monti e valli</l>
<l>Suonin sempre per voi sì chiari nomi.</l>
<l>Voi dolci piagge, e voi campagne e colli,</l>
<l>Voi vaghe piante, fiori, erbette e frondi,</l>
<l>Liete nudrite, e i vostri chiari onori</l>
<l>Serbate a quel sepolcro che vi chiude</l>
<l>I duoi che sì vi fur vivendo amici.</l>
<l>Voi pastor t¢schi, che d'Arcadia il pregio</l>
<l>Per costor tosto forse avrete ancora</l>
<l>(Ché più chiare d'Alfeo fian l'onde d'Arno)</l>
<l>Ogni fistola vostra, ogni zampogna</l>
<l>Suonin le lodi lor, tal che più noti</l>
<l>Alle greggi agli armenti i fonti i prati</l>
<l>Giammai non sian, che il buon Menalca e Mopso.</l>
<l>E poi che avrete alle sante ossa amiche</l>
<l>Dato sepolcro ai lor gran merti eguale,</l>
<l>Così scrivete al sasso che gli serra:</l>
<l>- Mopso e Menalca, pien d'eterno onore</l>
<l>E vivendo e morendo, han qui le spoglie,</l>
<l>In tutto il mondo i nomi, e l'alme in Cielo.</l>
</sp>
<sp><speaker>Melibeo</speaker><l>Mentre ameranno i nudi pesci l'onde,</l>
<l>L'alte selve i leon, le rive i cervi,</l>
<l>L'api i dipinti fior, gli armenti i prati,</l>
<l>I vostri onor, le lodi, i chiari nomi</l>
<l>Dove alberghin pastori o paschin greggi</l>
<l>S'udiran per noi sempre, e pur non sieno</l>
<l>A tanto alte virtù basse le voci,</l>
<l>E sacrifici eterni, incensi e voti</l>
<l>Come a Cerere e Pan divoti ogni anno</l>
<l>A voi due porgeran tutti i pastori.</l>
</sp>
<sp><speaker>Titiro</speaker><l>A quel che sfoga il suo dolor cantando</l>
<l>Passan veloci, ch'ei non sente, l'ore.</l>
<l>Ecco che Apollo ad altra gente il volto</l>
<l>Mostra partendo, e già nella spelonca</l>
<l>Dentro ci chiama il Barbaro empio e fero</l>
<l>Che dal nostro cammin ne trasse a forza,</l>
<l>E ne ritenne in questa valle oscura.</l>
</sp>
<sp><speaker>Melibeo</speaker><l>Valle spietata, da deserti monti</l>
<l>Cinta dintorno, e di costumi fieri</l>
<l>Ripiena, tal che il Rodano al passarte</l>
<l>Par che si sdegni, e schivo addoppia il corso</l>
<l>Fin che in più chiaro pian, fra men rea gente</l>
<l>Posa, stagnando, a suo diporto il piede,</l>
<l>Ben chiudi or nel tuo sen duo tai pastori,</l>
<l>Cui s'alle voglie egual fosse il potere,</l>
<l>Sarien più lieti assai gli armenti t¢schi.</l>
</sp>
</div1>

<div1 type="poesia">
<head>EGLOGA.</head>
<stage>Melibeo, Titiro</stage>
<sp><speaker>Melibeo</speaker><l>Perché non trai la tua zampogna fuore,</l>
<l>Titiro caro, e lungo le fredde onde</l>
<l>Del Rodano ambedue posiamci alquanto?</l>
<l>Tu col suon vago, ed io cantando insieme</l>
<l>Pur lieti passerem queste lung'ore;</l>
<l>Ché null'altro, pens'io, può far men grave</l>
<l>Quel duol che dentro abbiam de' nostri danni.</l>
</sp>
<sp><speaker>Titiro</speaker><l>Deh come sei con tal credenza folle!</l>
<l>Erba di più valor, più saldo incanto</l>
<l>Trovar conviensi a sì profonda piaga.</l>
</sp>
<sp><speaker>Melibeo</speaker><l>Questo è ben vêr; ma dove il ben s'asconde,</l>
<l>Si dee tôrre il men reo; noi che qui siamo</l>
<l>In barbaro paese, in forze altrui,</l>
<l>Che altro ne resta che ingannar noi stessi?</l>
</sp>
<sp><speaker>Titiro</speaker><l>Son due veri conforti all'infelice:</l>
<l>L'un'rimembrarsi il tempo in cui già visse</l>
<l>Con maggior doglia; e l'altro, è in mente avere</l>
<l>Se alcun vive di lui più tristo al mondo.</l>
</sp>
<sp><speaker>Melibeo</speaker><l>Or questo solo è quel che più mi reca</l>
<l>Grave a me stesso, ch'ore più dogliose</l>
<l>Di queste, lassi! non sentimmo unquanco.</l>
<l>Né perch'io pensi ognor, mi torna a mente</l>
<l>Chi passi i giorni suoi con maggior doglia.</l>
</sp>
<sp><speaker>Titiro</speaker><l>Se tu rivolgerai la mente indietro</l>
<l>Nel tempo andato, ancor non volge l'anno,</l>
<l>Ch'eri vivendo in più doglioso stato,</l>
<l>E se ben guardi a lor che son rimasi</l>
<l>Nel bel paese ch'Arno infiora e bagna,</l>
<l>Vedrai men di noi lieti e mille e mille.</l>
</sp>
<sp><speaker>Melibeo</speaker><l>Come fu l'esser mio tranquillo e lieto,</l>
<l>Mentre potei le mie già ricche greggi</l>
<l>Con Dafni insieme e con Menalca e Mopso</l>
<l>Muover sicuro all'apparir del giorno</l>
<l>Pei prati toschi, ov'esse erbette e frondi</l>
<l>Givan pascendo, io sopra il terren verde</l>
<l>Giaceva, e con la chiara mia zampogna</l>
<l>Dolce facea sonar le valli intorno!</l>
<l>Poscia cantando, la mia bella Flora</l>
<l>Sempre chiamava; ed ella assai sovente</l>
<l>Venìa pietosa al suon delle mie voci,</l>
<l>Al nuovo tempo lungo i freschi rivi,</l>
<l>La state all'ombra, a mezzo giorno il verno.</l>
<l>Ella con dotta man vaghe ghirlande</l>
<l>Mi tessea lieta, ed io narrava a lei</l>
<l>Le sue bellezze e le mie fiamme antiche.</l>
<l>E quante volte fui cantando a pruova</l>
<l>Coi pastor, sempre ad onorar mi venne.</l>
<l>E s'avvenia che amica stella o merto</l>
<l>Mi desse il pregio, deh con che mie lodi,</l>
<l>Con che scherno d'altrui, di fior m'ornava.</l>
<l>Ma s'altri avea l'onor, quanto pietosa</l>
<l>Scusava il fallo mio! deh che conforti!</l>
<l>Deh che dolci parole! O venti, e come</l>
<l>Dolce vi fu talor portarle al cielo!</l>
<l>Poi che il Sol dipartìa, la bella mano</l>
<l>Porgendo, mi dicea più volte addio.</l>
<l>Io, col piè pronto fin ch'ella il vietasse,</l>
<l>L'ero compagno, e colla vista poi</l>
<l>Fin dietro al monte, e col pensier poi sempre.</l>
<l>Le greggi indi volgea vêr le chiar'onde</l>
<l>Del mio bello Arno, e poi drizzava il passo</l>
<l>Al caro albergo, dove Alcippe e Filli</l>
<l>Di lor poscia prendean la notte cura.</l>
<l>Ivi con pomi con castagne e latte</l>
<l>(Che mai non mi mancò la state o il verno)</l>
<l>Vincea la fame, e sopra fronde e giunchi</l>
<l>Dormìa dal mondo e da me stesso sciolto,</l>
<l>Finché tornava a richiamarne il giorno;</l>
<l>Né pensier se non dolce in me poteo.</l>
<l>Ma lasso! or che gustiam se non amaro?</l>
<l>Cosmo tolto ne fu da morte acerba</l>
<l>Non son molti anni, e poi Menalca e Mopso</l>
<l>Dal tiranno crudel; noi l'empie mani</l>
<l>Pur fuggendo viviam, che il credo appena.</l>
<l>Ma lasciati il bel nido e i colli t¢schi,</l>
<l>Per le fredde Alpi e le deserte valli</l>
<l>Gir ci convien che il Rodan parte e scende.</l>
<l>Le liete greggi, i nostri campi colti</l>
<l>Son d'altrui fatti; e noi poveri andiamo</l>
<l>Cercando quel cui pensar c'era a vile.</l>
<l>Deh fia giammai che al bel fiorito nido</l>
<l>Dopo un lungo voltar torniamo ancora?</l>
<l>Come esser può che a gente iniqua e ria</l>
<l>Sia sì chiaro terren sì lunga preda,</l>
<l>Sì lungo strazio? Ahi folle Melibeo,</l>
<l>Pianta or nel colle il sempre verde ulivo,</l>
<l>Vestil di viti, le campagne adombra</l>
<l>Di salci e d'olmi, perché venga poi</l>
<l>Chi te ne spogli: ahi popol pigro e lento,</l>
<l>Che dormi tal ché i tuoi più fidi amici</l>
<l>Lasci perir, ché non ti desti omai?</l>
<l>E tu, Titiro stolto, or noi beati</l>
<l>Pensi in tal grado, e lor, che han quella pace</l>
<l>Che perduta piango io, miseri estimi?</l>
<l>Ben sei non men di lui nel sonno involto.</l>
</sp>
<sp><speaker>Titiro</speaker><l>Chi dunque piangerà se giorni e notti</l>
<l>Non piangiam noi? che di sì chiare piagge,</l>
<l>Di sì rari pastor, sì fidi amici</l>
<l>Ci sentiam privi, e di sì liete greggi,</l>
<l>E di sì dolci amor (ché acceso vivo</l>
<l>Non men per Silvia anch'io che tu per Flora).</l>
<l>Ma chi noia sentì più grave al mondo</l>
<l>Del viver nostro, allor che forse alcuno</l>
<l>Del tutto cieco, noi beati disse?</l>
<l>Or l'undecima volta il dolce latte</l>
<l>Versan le greggi, poi che a forza venne</l>
<l>Chi ne involò la santa, lieta e vera</l>
<l>Colma di libertà tranquilla pace.</l>
<l>Da indi in qua si volse in tristo amaro</l>
<l>Ogni dolcezza nostra, e il riso in pianto,</l>
<l>Com'or più che ancor mai si sente e vede.</l>
<l>Chi le pie mandre nostre in guardia prende?</l>
<l>Non il can fido, anzi il rapace lupo</l>
<l>Che divora i pastor, non pur le greggi.</l>
<l>Qual fu nel mondo di pietà sì nudo</l>
<l>Che non sol dico esilio e povertade,</l>
<l>Ma morte stessa non volesse insieme,</l>
<l>Anzi che ognor veder selvagge fere</l>
<l>Goder de' nostri le fatiche e il frutto?</l>
<l>Ahi che stral di dolor compunge il core</l>
<l>De' pastor toschi, allor che veggon tale</l>
<l>Che fu lor servo in questa valle e in quella,</l>
<l>Reggere a suo voler gli armenti e i greggi!</l>
<l>E malgrado di lor dal proprio albergo</l>
<l>Prender la vacca e l'umil pecorella,</l>
<l>E d'esse il latte trar due volte il giorno.</l>
<l>Poi l'agnello e il vitel (qualor più agogna</l>
<l>La madre) discacciar per boschi e monti</l>
<l>Senza d'essi curar lamenti o preghi.</l>
<l>Né i miseri giovenchi han visto appena</l>
<l>Vestir due volte il mondo a bianco e verde,</l>
<l>Che acerbi pur son tratti al duro giogo!</l>
<l>I campi che solean dal buon cultore</l>
<l>Prender riposo, senza pace o tregua</l>
<l>Portan d'aspra sementa il peso ogn'anno;</l>
<l>Onde gli armenti i quai fur freschi e lieti</l>
<l>Più che altri mai, son or debili e infermi,</l>
<l>Magre le greggi e i figli, il latte appena</l>
<l>L'usato suo candor fra quei ritiene.</l>
<l>Or son pei campi da infelice arena</l>
<l>E steril loglio vinti e l'orzo e il grano.</l>
<l>Cerchi dunque chi vuol veder dappresso</l>
<l>Quello a cui sol pensar n'ancide e strugge.</l>
<l>Ché più vorrei sotto a quel torbo fiume</l>
<l>Chiuder gli spirti o dentro l'alta neve,</l>
<l>Ch'or del t¢sco Arno in sulle verdi rive</l>
<l>Menar mia vita, poi che vita è detta,</l>
<l>Soffrir vergogna, ch'è ben vita a molti,</l>
<l>Ma di spirto gentil tormento e morte.</l>
<l>Vedi adunque quanto è men dura sorte</l>
<l>La nostra che non fu, quanto è men dolce</l>
<l>Di chi lava or le greggi all'onde d'Arno.</l>
<l>Qui nulla cosa con sì grave salma</l>
<l>Premer ci deve il cor, quantunque in mente</l>
<l>Ci torni spesso ancor Menalca e Mopso.</l>
<l>Che s'egli è vêr, siccome uom dice e crede,</l>
<l>Che più infelice sia chi più dappresso</l>
<l>Sente i suoi danni o d'altrui ch'ami e cola,</l>
<l>Piangiam chi vive or là, non quei che morte</l>
<l>Tolti ha di tanta guerra, e in pace ha posti;</l>
<l>E i giorni lor per sì lodato occaso</l>
<l>Son giunti a notte, che i lor nomi ancora</l>
<l>Canterà il Nilo, il Reno, Ibero e Gange.</l>
<l>Tal che a molti vedrem più volte il giorno</l>
<l>Di vergogna e dolor dipinto il volto,</l>
<l>Siccome i nostri ognor giocondi e lieti.</l>
<l>Finiam qui il piahto; e se ben Silvia e Flora</l>
<l>Fin qua talvolta a sospirar ci muove,</l>
<l>Speriam, come giurato han già più volte,</l>
<l>Ch'eterni sian gli amor, che il ciel ne impresse;</l>
<l>E che ancor tosto al dolce nido antico</l>
<l>Le riveggiam più che mai vaghe e belle,</l>
<l>E noi più che ancor mai felici e lieti.</l>
</sp>
<sp><speaker>Melibeo</speaker><l>Io non saprei giammai, tal forza ha il vero,</l>
<l>Dir contro a' detti tuoi, né posso ancora</l>
<l>Far che talvolta io non mi doglia alquanto.</l>
<l>Pur così mi starò, fin che il ciel vuole,</l>
<l>Qual chi sol brama ed altro mal non sente.</l>
</sp>
</div1>

<div1 type="poesia">
<head>SONETTO.</head>
<lg type="sonetto">
<lg type="quartina">
<l>Due volte carco il ciel di vento e neve</l>
<l>Porta il gran volger d'ombra il minor giorno,</l>
<l>Da poi, lasso! che Flora e il bel soggiorno</l>
<l>Lasciai: dolce mortal, come sei breve!</l>
</lg>
<lg type="quartina">
<l>Quanto m'è rimembrar noioso e greve</l>
<l>Qualor colla memoria indietro torno</l>
<l>Al dì che sospirando: Il tuo ritorno,</l>
<l>Disse, o ch'io il temo, esser mai più non deve:</l>
</lg>
<lg type="terzina">
<l>Allor che l'alma in sì leggiadro nodo</l>
<l>Legasti, oggi è il nono anno, e in tale stella</l>
<l>Ch'io sarò servo fin che gira il Sole.</l>
</lg>
<lg type="terzina">
<l>Deh sian vere così le sue parole</l>
<l>Come quando talor, perch'io la lodo,</l>
<l>Dice: Tu cieco sei, ch'io non son bella.</l>
</lg>
</lg>
</div1>

<div1 type="poesia">
<head>SONETTO.</head>
<lg type="sonetto">
<lg type="quartina">
<l>Lasso! già mi credea, senz'altra pruova,</l>
<l>Che lontananza, tempo e ria fortuna</l>
<l>Potesser disgombrar d'un cor ciascuna</l>
<l>Parte, ch'accesa in lui d'amor si truova.</l>
</lg>
<lg type="quartina">
<l>Or ben m'avveggio che nïente giova</l>
<l>Volger di spera, o sorte oscura e bruna,</l>
<l>Né più posar che in ciel faccia la Luna</l>
<l>Che in sì breve i dì suoi compie e rinnuova.</l>
</lg>
<lg type="terzina">
<l>Ché s'altro fosse, del mio giogo scarco</l>
<l>Non men certo sarei che Cintia e Flora</l>
<l>Che ognor legando altrui disciolte vanno.</l>
</lg>
<lg type="terzina">
<l>Ma pur di mese in mese e d'anno in anno</l>
<l>Mi vivo con amor, e fin che l'ora</l>
<l>Giunga di trapassar l'estremo varco.</l>
</lg>
</lg>
</div1>

<div1 type="poesia">
<head>SONETTO.</head>
<lg type="sonetto">
<lg type="quartina">
<l>Valle chiusa, alti colli, e piagge apriche,</l>
<l>che del Tosco maggior fido ricetto</l>
<l>Foste alcun tempo, allor che viva il petto</l>
<l>Gli scaldò Laura in queste rive amiche;</l>
</lg>
<lg type="quartina">
<l>Fronde, erbe e fior, cui l'alte sue fatiche</l>
<l>Contò più volte in sì pietoso affetto;</l>
<l>Antri, ombre e sassi, ch'ogni chiaro detto</l>
<l>Servate ancor delle sue fiamme antiche;</l>
</lg>
<lg type="terzina">
<l>Fonte che fuor con sì mirabil tempre</l>
<l>Dài l'onde a Sorga, e con sì larga vena</l>
<l>Che men belle parer fai quelle d'Arno;</l>
</lg>
<lg type="terzina">
<l>Quanto vi onoro! e sì farò mai sempre</l>
<l>Per memoria di lui ch'alto mi mena</l>
<l>Al bello stil ch'io seguo, e forse indarno.</l>
</lg>
</lg>
</div1>

<div1 type="poesia">
<head>SONETTO.</head>
<lg type="sonetto">
<lg type="quartina">
<l>Sacro terren più d'altro al mondo chiaro,</l>
<l>Che vivo serbi alcun vestigio ancora</l>
<l>Del gran poeta che Fiorenza onora</l>
<l>Cui di sé (tua cagion) fu tanto avaro;</l>
</lg>
<lg type="quartina">
<l>Non men sei con ragion giocondo e caro</l>
<l>A quella Dea che il terzo cielo adora,</l>
<l>Che il vago Cipri, ove s'innostra e indora</l>
<l>L'immagin sua da stil più dotto e raro.</l>
</lg>
<lg type="terzina">
<l>Che se legge talor le dolci rime</l>
<l>Che udir qui fabbricar Durenza e Sorga,</l>
<l>Ben più bella di sé si scorge in esse;</l>
</lg>
<lg type="terzina">
<l>E sol che intenta in lor la mente porga,</l>
<l>Nell'alma sente le amorose lime,</l>
<l>E caldo il cor delle sue fiamme istesse.</l>
</lg>
</lg>
</div1>

<div1 type="poesia">
<head>SONETTO.</head>
<lg type="sonetto">
<lg type="quartina">
<l>Ragion mi sforza, il buon voler mi mena,</l>
<l>Cintia, a voi forse dir quel che vi spiace.</l>
<l>A che negando ognor dolcezza e pace</l>
<l>Al mio T¢sco gentil, dar guerra e pena?</l>
</lg>
<lg type="quartina">
<l>Già vid'io Flora d'alto orgoglio piena</l>
<l>Schernir gli amanti e l'amorosa, face;</l>
<l>Or tal languire e sospirar la face,</l>
<l>Che di lui ragionar l'è dato appena.</l>
</lg>
<lg type="terzina">
<l>La vendetta d'amor giammai non manca:</l>
<l>Né vi affidate perché tarda sia;</l>
<l>Che se più tarda vien, più danno ha seco.</l>
</lg>
<lg type="terzina">
<l>Siate a chi vi ama più cortese e pia,</l>
<l>Ch'io non vi veggia invan canuta e bianca</l>
<l>Chiedere al ciel perdono, e pianger meco.</l>
</lg>
</lg>
</div1>

<div1 type="poesia">
<head>MADRIGALE.</head>

<lg type="madrigale">
<l>Lasso! che procacciando l'altrui bene,</l>
<l>Là 've si disconvien, quasi era corso,</l>
<l>Se di virtude il morso</l>
<l>Stato non fosse al cor che a fren lo tiene.</l>
<l>La vaga Cintia, che il gentil mio T¢sco</l>
<l>Seguìo gran tempo invano</l>
<l>Pregando oggi per lui, ch'era lontano,</l>
<l>Umil del suo languir chiedea pietate.</l>
<l>Ella con volto allor men che mai fosco</l>
<l>In bel sembiante umano</l>
<l>La mi promise, e in sì dolce atto e piano</l>
<l>Ch'io volli dir: Sia mio quel ch'a lui date</l>
<l>Ben vi consiglio, amanti, che voi siate</l>
<l>Tardi al fidar sì belle cose altrui,</l>
<l>Ché l'esser quel ch'io fui,</l>
<l>Raro, e forse non mai, nel mondo avviene.</l>
</lg>
</div1>

<div1 type="poesia">
<head>SONETTO.</head>
<lg type="sonetto">
<lg type="quartina">
<l>Come dovrebbe il Ciel ciascun di noi,</l>
<l>Cintia, ridur nel dolce nido antico</l>
<l>Lungo il chiaro Arno, in su quel colle aprico</l>
<l>Che ancor vi chiama, e non fu lieto poi!</l>
</lg>
<lg type="quartina">
<l>Voi rivedreste, ove ognor pensa a voi</l>
<l>Più che mai fido, il vostro T¢sco amico;</l>
<l>Io la mia Flora, onde io mi vo mendico</l>
<l>E già sì ricco andai de' raggi suoi.</l>
</lg>
<lg type="terzina">
<l>Quanti nostri pensier ne porta il vento!</l>
<l>Quante voci e sospir si sparge invano,</l>
<l>Che far frutto e fiorir vedremmo allora.</l>
</lg>
<lg type="terzina">
<l>O pur de' due l'un sol che sta lontano</l>
<l>Qui fosse appresso, e poscia in un momento</l>
<l>L'altro sen gisse dove fan dimora.</l>
</lg>
</lg>
</div1>

<div1 type="poesia">
<head>SONETTO.</head>
<lg type="sonetto">
<lg type="quartina">
<l>Quanto ben dona all'affannata vista</l>
<l>Cintia talor coll'alta sua presenza,</l>
<l>Tanto da quella poi l'aspra partenza</l>
<l>Dentro dell'alma vien dogliosa e trista;</l>
</lg>
<lg type="quartina">
<l>Con che lungo penar da me s'acquista</l>
<l>Il veder presso voi, Sorga e Durenza,</l>
<l>E in un momento sol mi trovo senza</l>
<l>Là 've ogni spirto in me piange e s'attrista.</l>
</lg>
<lg type="terzina">
<l>Ier lei mirava, ahi somma cortesia,</l>
<l>Non già mio merto! e quel prendea diletto</l>
<l>Che il confin d'onestà giunge e nol passa.</l>
</lg>
<lg type="terzina">
<l>Oggi fuggendo ogni dolcezza mia,</l>
<l>Porto lontan dal chiaro suo ricetto</l>
<l>Penoso il cor, la fronte umida e bassa.</l>
</lg>
</lg>
</div1>

<div1 type="poesia">
<head>SONETTO.</head>
<lg type="sonetto">
<lg type="quartina">
<l>Chi desia di veder più bella Luna</l>
<l>Che mai dentro al suo sen volgesse il cielo,</l>
<l>Venga questa a mirar, che il volto e il pelo</l>
<l>Cangiar mi face e più che ria fortuna.</l>
</lg>
<lg type="quartina">
<l>Non può questa mostrar più chiara o bruna</l>
<l>Da lunge o presso il bel signor di Delo;</l>
<l>Né di terra o d'altr'ombra oscuro velo</l>
<l>Puote il lume offuscar che in lei si aduna.</l>
</lg>
<lg type="terzina">
<l>Né pur la notte per se stessa luce,</l>
<l>Ma il giorno sempre; e pioggia e nebbia suole</l>
<l>Fuggir davanti alla sua chiara luce.</l>
</lg>
<lg type="terzina">
<l>Nella fredda stagion, quando ella vuole,</l>
<l>Fra venti e ghiacci primavera adduce,</l>
<l>Ché bene è ver di lei fratello il Sole.</l>
</lg>
</lg>
</div1>

<div1 type="poesia">
<head>SONETTO.</head>
<lg type="sonetto">
<lg type="quartina">
<l>Già nove volte rivolgendo il Sole</l>
<l>Cercato ha questo e quello altro emisfero</l>
<l>Dal dì che quelle, ond'io qui temo e spero,</l>
<l>Lasciai nuove bellezze al mondo sole.</l>
</lg>
<lg type="quartina">
<l>Giri il ciel pur, se sa, più che non suole,</l>
<l>Ché mai non fia che il chiaro lume altero</l>
<l>Non mi sia innanzi, e vere più che il vero</l>
<l>Non oda ognor le angeliche parole.</l>
</lg>
<lg type="terzina">
<l>Ma qual fu spirto ancor sì rozzo e vile</l>
<l>A cui potesse tôr per tempo oblìo</l>
<l>Il parlar santo, e quel vago atto umìle,</l>
</lg>
<lg type="terzina">
<l>Il sospiro, il saluto, il dolce addio?</l>
<l>Non vede il mondo dal mare indo a Tile</l>
<l>Quel che in lei sola al mio partir vid'io.</l>
</lg>
</lg>
</div1>

<div1 type="poesia">
<head>SONETTO.</head>
<lg type="sonetto">
<lg type="quartina">
<l>Lasso! sol bramo avvicinarmi al loco</l>
<l>Che la lor vaga Luna agli occhi asconde;</l>
<l>Ma il ciel, che a' miei desir più non risponde,</l>
<l>Allontanar mi face a poco a poco.</l>
</lg>
<lg type="quartina">
<l>Ben diverrò, pietà chiamando, roco,</l>
<l>Né più il petto sospir, né le luci onde</l>
<l>Avranno, pria che mai riveggia donde</l>
<l>Nasce in me il gelo e l'amoroso foco.</l>
</lg>
<lg type="terzina">
<l>Come sento or di qua fra tema e duolo</l>
<l>Mille pregando domandar mercede</l>
<l>De' giorni e notti lagrimando spese!</l>
</lg>
<lg type="terzina">
<l>Taccia ciascun, ché a tutti esser cortese</l>
<l>Non può mai donna che servar vuol fede.</l>
<l>Chiamansi molti, ma si elegge un solo.</l>
</lg>
</lg>
</div1>

<div1 type="poesia">
<head>LA FAVOLA DI NARCISSO.</head>
<epigraph><p>A MADONNA BATISTA LARCARA SPINOLA</p></epigraph>
<lg type="non-definito">
<l>Alma mia Pianta, in le cui belle fronde</l>
<l>Mille chiare virtù s'han fatto nido,</l>
<l>Là dove all'ombra notte e dì s'asconde</l>
<l>Senno e valor, quasi in suo albergo fido;</l>
<l>Per cui più d'altre di Liguria l'onde</l>
<l>Udiran sopra il ciel volare il grido,</l>
<l>Tal che colmi vedrem d'invidia e duolo</l>
<l>L'Atlante e il Gange, e l'uno e l'altro polo;</l>
<l>Come saggia parlar v'od'io talora</l>
<l>Di quanto a bene oprar fra noi conviene;</l>
<l>Come sia fral, come veloce l'ora</l>
<l>Della vita mortal, che fe non tiene!</l>
<l>E chi fortuna e suoi seguaci adora</l>
<l>Null'altro cerchi che travaglio e pene;</l>
<l>E quel che dolce appar, che a molti è caro,</l>
<l>Altro non sia che un lungo pianto amaro!</l>
<l>Ond'io, che il vêr dalle più chiare note</l>
<l>Che mai formasse il ciel così comprendo,</l>
<l>Quanto m'allegro! Ma del cuor si scuote</l>
<l>Ogni dolcezza, quando poscia intendo</l>
<l>Da voi biasmar colui che tutto puote,</l>
<l>Colui dentro al cui sen divoto rendo</l>
<l>Le mie rime, i pensier, la mente e il core,</l>
<l>Padre del terzo ciel, chiamato Amore.</l>
<l>Né pur mi duol che s'allontani al vero</l>
<l>Spirto sì vago e sì leggiadro ingegno,</l>
<l>Come l'udir quel santo nume altero</l>
<l>Da voi spregiar dello amoroso regno.</l>
<l>Dopo un lungo soffrir cruccioso e fero</l>
<l>Temo ch'a disfogar suo giusto sdegno</l>
<l>Non faccia anche di voi sì fatto scempio</l>
<l>Ch'esser deggiate a tutte l'altre esempio.</l>
<l>Non è senno a schernir virtù celeste,</l>
<l>E men quella d'Amor che tanto vale</l>
<l>Quante han già pianto dolorose e meste,</l>
<l>Tardi onorando il sacrosanto strale!</l>
<l>Stànnosi in parte le sue fiamme preste,</l>
<l>Ove arrivar non può vista mortale,</l>
<l>E tal che più lontane aver le crede,</l>
<l>Solo in un punto nel suo cor le vede.</l>
<l>Né cosa è più crudel che la vendetta</l>
<l>Che porge Amor delle sue torte offese:</l>
<l>Non pur annoda i cor, gli arde e saetta,</l>
<l>Senza nulla curar d'arme o difese;</l>
<l>Ma quel che sopra ogni uom pascer diletta</l>
<l>E più si brama aver piano e cortese,</l>
<l>Con lo impiombato stral lo punge in loco,</l>
<l>Ch'è tanto ghiaccio quanto l'altro è fuoco.</l>
<l>E chi narrar di ciò volesse esempi,</l>
<l>Stancar potrebbe mille penne e mille.</l>
<l>Quanti son casi dolorosi ed empi</l>
<l>Nati in le strane e le propinque ville,</l>
<l>Quante ne' nostri e negli antichi tempi</l>
<l>Hanno Fedra compagne Dido e Fille!</l>
<l>Quante la bella Enon che pur temea!</l>
<l>Quante Arïanna, Issipile e Medea!</l>
<l>E ciascuna di lor, se il vero appare,</l>
<l>Ebbe Amor prima e le sue fiamme a scherno,</l>
<l>Finché la primavera in piogge amare</l>
<l>Vider conversa e in tempestoso verno.</l>
<l>Febo, a cui vive il ciel, la terra e il mare,</l>
<l>Febo, il rettor del divino occhio eterno,</l>
<l>Ben sa per prova quanto danno acerbo</l>
<l>Senta chi contro Amor sen va superbo.</l>
<l>Ma chi far ne potria più fede al vero</l>
<l>Che il bel figliuol che di Cefiso nacque?</l>
<l>Che quanto ad altri fu sdegnoso e fero,</l>
<l>Tanto poi troppo a se medesmo piacque;</l>
<l>Però che amor sotto il cui giusto impero</l>
<l>Sempre superbia e crudeltà dispiacque,</l>
<l>Quanto più grave l'altrui fallo intende,</l>
<l>Tanto aspra più la sua vendetta prende.</l>
<l>Non formò forse mai l'alma natura</l>
<l>Leggiadria tanta né beltà sì chiara,</l>
<l>Quanta in Narcisso, che la fama oscura</l>
<l>D'ogn'altra età, come la sua rischiara.</l>
<l>Poser le Grazie tutte estrema cura</l>
<l>Nel vago germe, né mostrossi avara</l>
<l>Quella che il terzo ciel contempra e muove</l>
<l>In farlo tal che par non fosse altrove.</l>
<l>Già crescendo costui pubblica peste</l>
<l>Di quante ivi ne avea donne e donzelle.</l>
<l>Quante matrone alla virtù celeste</l>
<l>State d'Amor sino a quel dì rubelle,</l>
<l>Mirando il volto e le sembianze oneste</l>
<l>Da tôr dal corso suo l'onde e le stelle,</l>
<l>Si sentivan cangiare a dramma a dramma</l>
<l>Fin ch'eran tutte in amorosa fiamma.</l>
<l>Ei sì crudel come leggiadro e bello,</l>
<l>Tutte avea sempre duramente a schivo,</l>
<l>Né d'alto monte mai fuggì ruscello</l>
<l>Com'egli Amor, d'ogni dolcezza privo.</l>
<l>Dicean le Ninfe: ahi dispietato e fello</l>
<l>Aspe affocato al lungo giorno estivo,</l>
<l>Deh perché in noi la tua beltà non viene,</l>
<l>O nel tuo cor queste amorose pene?</l>
<l>Quante voci spargean, quanti sospiri,</l>
<l>Quante lagrime invan le afflitte amanti!</l>
<l>Or la fortuna, or gli aspri suoi desiri</l>
<l>Givan biasmando per le selve erranti;</l>
<l>E il giorno ancor che in sì soavi giri</l>
<l>Vinte restâr da' suoi bei lumi santi,</l>
<l>E il ciel che in sì bei fior sì belle rose</l>
<l>Verme così crudel nel mondo ascose.</l>
<l>Ahi pigro Amor, diceano, ov'ora è l'arco</l>
<l>Giusto vendicator degli altrui torti?</l>
<l>Come sostien che nel tuo santo varco</l>
<l>L'iniquo cacciator seco riporti</l>
<l>Tanto alte prede? e che di spoglie carco</l>
<l>De' semplicetti cor non bene accorti</l>
<l>Superbo vada, non pur sciolto sempre,</l>
<l>Dispregiator dell'amorose tempre?</l>
<l>Nell'avversario tuo l'ira trabocchi;</l>
<l>Se mai fu mossa per preghiere oneste,</l>
<l>Qual fia domanda che il tuo sdegno tocchi</l>
<l>Per alcun tempo, se nol toccan queste?</l>
<l>Quale ha col lume sol de' suoi begli occhi</l>
<l>In mille cor mille tue fiamme deste,</l>
<l>Cotal s'avampi di se stesso almeno,</l>
<l>Che il duol posto in altrui si porti in seno.</l>
<l>Deh quell'alto valor, ch'Apollo e Giove</l>
<l>Vinse sovente e 'l bellicoso Marte,</l>
<l>Ha così gli occhi suoi rivolti altrove,</l>
<l>Noi qui lasciando in solitaria parte?</l>
<l>Or se nulla pietà vêr noi ti muove</l>
<l>Di tante voci lagrimando sparte;</l>
<l>Almen ti muova, o neghittoso Amore,</l>
<l>Dell'alto regno tuo l'antico onore.</l>
<l>S'andrà schernendo il giovinetto altero</l>
<l>Senz'alta pena l'amoroso foco,</l>
<l>Chi sarà poi che il tuo schernito impero,</l>
<l>Vôto d'ogni timor, non prenda in gioco?</l>
<l>Gli stral, che in terra e in ciel tai prove fêro,</l>
<l>Del primo onor mancando a poco a poco,</l>
<l>Ti mostreran quanta vergogna aspetta</l>
<l>Chi degli oltraggi suoi non fa vendetta.</l>
<l>Cotal sempre dicean per valli e monti</l>
<l>Le miserelle ai sordi venti e al cielo,</l>
<l>Converse gli occhi in lagrimose fonti,</l>
<l>L'alme schivando il suo terrestre velo:</l>
<l>Indi, bagnate le dogliose fronti,</l>
<l>Quasi erbe e rose dal notturno gelo,</l>
<l>Sen giano a ricercar colui che solo</l>
<l>Dava cagion dell'angoscioso duolo.</l>
<l>Più d'una fu che a ricercarlo intesa</l>
<l>Di ritrovarlo poi, lassa! temea.</l>
<l>L'alma da lunge in alta fiamma accesa</l>
<l>Ghiaccio e timor da presso le premea.</l>
<l>Così sempre sentìa novella offesa</l>
<l>Dovunque il piè, dovunque il core avea,</l>
<l>Affermando in amor con certa pruova</l>
<l>Come l'amaro ancide e il ben non giova.</l>
<l>Più d'una fu nella gran turba, a cui</l>
<l>Somma disperazion diede speranza,</l>
<l>E di parlar pietosamente a lui</l>
<l>Onde a morte correa, prese baldanza,</l>
<l>Nel cor parlando: Poi che d'altri fui,</l>
<l>Altro che sospirar nulla m'avanza;</l>
<l>Ma se tutto il mio mal comprendo bene,</l>
<l>Non da lui no, ma da me stessa viene.</l>
<l>Che colpa sua se a me medesma manco,</l>
<l>Né mi so procacciar la mia salute?</l>
<l>Forse non vede il mio piagato fianco,</l>
<l>Forse non sa le lunghe doglie avute.</l>
<l>Io pur piangendo di narrar mi stanco</l>
<l>Alle piagge, alle valli, all'aure mute,</l>
<l>Le mie fatiche e 'l mio dolor discuopro,</l>
<l>Ed a chi il può sanar lo taccio e cuopro.</l>
<l>Così parlando e lagrimando in parte,</l>
<l>L'orme seguìa del fuggitivo amante;</l>
<l>Pensando i preghi, le parole e l'arte,</l>
<l>Con cui venisse tal suo signore innante,</l>
<l>Tutto in sé ripetendo a parte a parte</l>
<l>Questo dopo dirò, quest'altro avante:</l>
<l>Or in questo or in quel la mente piega,</l>
<l>E questo e quello, in un conferma e niega.</l>
<l>Ma se venìa nella presenza poi</l>
<l>Del giovinetto vie più bel che pio,</l>
<l>Le speranze, i disegni, i detti suoi</l>
<l>In un momento avea posti in oblio.</l>
<l>Sol dicea seco: Amor, che tutto puoi,</l>
<l>A che il suo freddo cor com'ora il mio</l>
<l>Non pungi o scaldi? e perché, lassa! almeno</l>
<l>Parte del mio dolor non porta in seno?</l>
<l>E se ciò far non puoi, perché non presti</l>
<l>Giusta baldanza alla mia lingua, Amore?</l>
<l>Ond'io, narrando le mie fiamme, desti</l>
<l>Qualche pietà nel dispietato core?</l>
<l>Son però nati i santi lumi onesti</l>
<l>Solo ad esser quaggiù morte e dolore</l>
<l>Di quante Ninfe a queste valli intorno</l>
<l>Posson mirar l'alto splendore adorno?</l>
<l>E così quel ch'altrui volea scoprire,</l>
<l>A se medesma dir l'osava appena;</l>
<l>E tal di ghiaccio si sentia venire,</l>
<l>Ch'era di tema e maraviglia piena:</l>
<l>Altro non sa che tutta impallidire,</l>
<l>Altro non sa che rallungar sua pena;</l>
<l>Altro, lassa! non sa che starsi muta,</l>
<l>Pure aspettando invan s'altri l'aiuta.</l>
<l>Ma troppo tempo e vanamente aspetta</l>
<l>Colui che amando altrui soccorso attende.</l>
<l>Ma nol sapea la bella turba eletta</l>
<l>A seguir quel che tanti petti incende,</l>
<l>E senza tema aver d'altra vendetta</l>
<l>Mercè d'affanni a' suoi suggetti rende,</l>
<l>E restando di gelo arde ogni loco</l>
<l>Qual fredda pietra che fuor manda fuoco.</l>
<l>Era in la schiera che il suo mal seguiva</l>
<l>Eco, d'ogn'altra più famosa e bella,</l>
<l>Fuor solamente ch'era un tempo priva</l>
<l>Della sua natural dolce favella,</l>
<l>Sì che indarno a parlar la bocca apriva;</l>
<l>Tal suo destino e tal sua fera stella</l>
<l>Che il largo don che già le fe natura</l>
<l>L'ira soverchia altrui le cangia e fura.</l>
<l>Però che un dì l'alta sorella e sposa</l>
<l>Del gran Padre del ciel santa Giunone,</l>
<l>Del suo marito allor fatta gelosa</l>
<l>Più che ancor fosse (e ben n'avea cagione),</l>
<l>Lui ricercando in una valle ombrosa,</l>
<l>Eco trovò che al suo cammin s'oppone:</l>
<l>E spïando chi fosse e dove vada,</l>
<l>Molto col suo parlar la tenne a bada.</l>
<l>Tanto la tenne, che lo ascoso Giove,</l>
<l>Ch'ivi non lunge i suoi diletti avea,</l>
<l>Rivolse i passi chetamente altrove,</l>
<l>L'altra celando che con lui giacea:</l>
<l>Ma troppo saggia per l'antiche pruove</l>
<l>Tosto s'accorse la schernita Dea</l>
<l>Che il suo lungo parlar copriva inganno,</l>
<l>Proponendo che in lei cadesse 'l danno.</l>
<l>E disse: O Ninfa, perché il mondo impare</l>
<l>A non beffar quaggiù divino impero,</l>
<l>Il non poter mai più da te parlare</l>
<l>Sia penitenza al folle tuo pensiero.</l>
<l>E perché col tuo dir quinci tardare</l>
<l>Non possa alcun, del ragionare intero</l>
<l>Or t'ho privata, e ti concedo sole</l>
<l>Di replicar l'estreme altrui parole.</l>
<l>Così dicendo, tutta irata volse</l>
<l>Per un altro sentier veloce il piede.</l>
<l>La miser'Eco lagrimando duolse</l>
<l>Poiché sdegnosa contro a sé la vede.</l>
<l>Più volte indarno a' santi piè s'avvolse,</l>
<l>Le labbra aprendo a domandar mercede;</l>
<l>E volea molto dir, ma disse sole</l>
<l>Piangendo pur l'estreme altrui parole.</l>
<l>Oh quanta doglia in se medesma sente,</l>
<l>Poiché al lungo voler la forza manca:</l>
<l>Del suo grave fallir tardi si pente,</l>
<l>E di tema e vergogna arrossa e imbianca.</l>
<l>Tornale pur la prima voce in mente,</l>
<l>Ché mai non fu di ben parlare stanca,</l>
<l>E non sa come andar là dove sia</l>
<l>La prima cara amata compagnia.</l>
<l>Muove, fuggendo altrui, gl'infermi passi</l>
<l>Cercando intenta solitario loco;</l>
<l>Per valli ombrose, tra montagne e sassi</l>
<l>Va consumando i giorni a poco a poco:</l>
<l>Le membra afflitte e i gravi spirti lassi</l>
<l>Ogn'aspra morte prenderiano in gioco:</l>
<l>Tacendo vive, e di dolor si pasce,</l>
<l>Seco invidia portando a chi non nasce.</l>
<l>Avvenne pur, che il suo destino un giorno</l>
<l>Costei piangente in chiuso calle addusse</l>
<l>Là dove nulla si scernea dintorno</l>
<l>Villa o pastor che a disturbarla fusse:</l>
<l>Ma il sentir risonar da lunge un corno</l>
<l>D'odiosa compagnia tema le 'ndusse;</l>
<l>E per indi fuggir mosse veloce</l>
<l>Pur addoppiando al suon l'ultima voce.</l>
<l>Presta già di partir, dal fianco scorse</l>
<l>Vicin venirse il giovinetto altero;</l>
<l>Né pria la vista ne' dolci occhi porse,</l>
<l>Che si sentì scaldar dentro il pensiero.</l>
<l>Resta in se stessa di fuggirsi in forse,</l>
<l>Pensando pur se sia fantasma o vero,</l>
<l>Che gli appresenta i bei sembianti e 'l viso</l>
<l>Dell'onorata pianta di Cefiso.</l>
<l>Ben veduto l'avea più volte altrove,</l>
<l>Ma non sì vago e sì leggiadro in vista.</l>
<l>Il picciol passo lentamente muove,</l>
<l>Quasi del suo partir pentita e trista.</l>
<l>Amor, che nel suo cor fiammelle piove</l>
<l>E l'ha descritta in l'amorosa lista,</l>
<l>Dal cominciato suo sentier la piega,</l>
<l>E mal suo grado il dipartir le niega.</l>
<l>O miser'Eco, che al tuo scampo vale</l>
<l>Del perduto parlar tristezza e doglia?</l>
<l>Or vie più che di te, d'altrui ti cale;</l>
<l>Or nuovo alto desir la mente addoglia.</l>
<l>Se in un sol punto l'amoroso strale</l>
<l>Di sì negri pensier l'anime spoglia,</l>
<l>Qual maraviglia fia, se più dolore</l>
<l>Ch'esilio e povertà m'apporta amore?</l>
<l>Restasi dunque; e tacita e pensosa</l>
<l>Del suo Narcisso seguitando l'orme,</l>
<l>Quante fïate di parlar bramosa</l>
<l>Richiede al ciel le sue mancate forme!</l>
<l>Mostrando in alto la sua fiamma ascosa,</l>
<l>Cerca destar quella pietà che dorme,</l>
<l>Anzi è sepolta in fredda pietra e dura,</l>
<l>Che non del ciel né d'altra cosa cura.</l>
<l>Ne' dolenti occhi e ne' sembianti appare</l>
<l>Quel che mostrar non pôn le sue parole.</l>
<l>Prega d'udir di lui le note chiare</l>
<l>Per iterarne il suon, com'essa suole.</l>
<l>Ah come gli sarian soavi e care</l>
<l>Se contenesse il fin quel ch'a lei duole</l>
<l>Non poter nel principio dire a lui,</l>
<l>E fra sé dice pur: Chi son, chi fui?</l>
<l>Da' suoi compagni d'una damma il corso</l>
<l>Lunge portato avea Narcisso un giorno.</l>
<l>Costei, quasi al suo gir fido soccorso,</l>
<l>Seguiva ascosa il giovinetto adorno,</l>
<l>Sempre guardando se il cinghiale e l'orso</l>
<l>Al suo caro tesor vedesse intorno,</l>
<l>Ché lo acerbo morir del bello Adone</l>
<l>Le dava di temer giusta cagione.</l>
<l>Di vista uscita la corrente fiera</l>
<l>Lasciò smarrito il vago cacciatore,</l>
<l>Che vedendosi sol vicino a sera</l>
<l>Fu d'ira, di dolor colmo e d'orrore.</l>
<l>Con voci spesse la lasciata schiera</l>
<l>Chiama, che il tragga della selva fuore;</l>
<l>E qualor le dicea: Veloce vieni;</l>
<l>Eco a lui rispondea: Veloce vieni.</l>
<l>Questo e molt'altro a' suoi compagni disse,</l>
<l>A cui sempre Eco tal risposta fea;</l>
<l>E non scorgendo onde quel suono uscisse,</l>
<l>Più che ancor tema e maraviglia avea.</l>
<l>E le luci tenendo in l'ombra fisse:</l>
<l>Perché teco non son? talor dicea.</l>
<l>Ella che questo pur sospira e brama:</l>
<l>Perché teco non son? risponde e chiama.</l>
<l>Quindi prendendo, misera! speranza,</l>
<l>Agli ardenti desir disciolse il freno,</l>
<l>E tale al suo voler diede baldanza</l>
<l>Che a lui ricorse lagrimando in seno;</l>
<l>E la sua doglia che ogni doglia avanza</l>
<l>Cerca in alti sospir mostrargli appieno;</l>
<l>E talor, benché timida e tremante,</l>
<l>Pur tocca il volto al fuggitivo amante.</l>
<l>Ei, più selvaggio assai che damma o cervo</l>
<l>Che vicin senta i can seguir la traccia,</l>
<l>Con più furor che stral possente nervo</l>
<l>L'innamorata Ninfa indi discaccia.</l>
<l>Pria mi diventi polve ogni osso e nervo,</l>
<l>Dice il crudel, ch'io sia nelle tue braccia;</l>
<l>Gli occhi addoppiando in mille, parti l'onde:</l>
<l>Ch'io sia nelle tue braccia, Eco risponde.</l>
<l>E in tal vergogna, in tal disdegno sale,</l>
<l>Che qual fera cacciata si rimbosca.</l>
<l>Odia se stessa, e chi la indusse a tale,</l>
<l>Fugge il seren, cercando l'aria fosca;</l>
<l>Più di morir che di restar le cale</l>
<l>Ove sterpo pur sia che la conosca.</l>
<l>Ovunque asconda il volto, ovunque mire,</l>
<l>Ode un che biasma l'impudico ardire.</l>
<l>Ridotta alfin dentro una cava oscura,</l>
<l>Ragiona nel pensier con queste note:</l>
<l>O qual tu sia che qui del mondo hai cura,</l>
<l>Deh! se giusto pregar nïente puote,</l>
<l>Quest'empio cui sì bel formò natura,</l>
<l>Ch'ogni dolcezza dal suo petto scuote,</l>
<l>Poiché quante ha fra noi d'amar gli spiace,</l>
<l>Ami se stesso almen, né viva in pace.</l>
<l>E me, qui nata a trista doglia e scherno,</l>
<l>Signor, conduci al destinato fine;</l>
<l>Il mio grave martìr non viva eterno,</l>
<l>Se mai concesse fur grazie divine.</l>
<l>Trai questo cor dello amoroso inferno,</l>
<l>Là dove senza fior sol truovo spine.</l>
<l>Il morir giovinetta è dolce sorte</l>
<l>A chi vita sostien peggior che morte.</l>
<l>Tal ragionando nel piagato core,</l>
<l>Diede il ciel di pietà non dubio segno.</l>
<l>Sente le membra il nutritivo umore</l>
<l>Lasciar, sì come soglia arido legno;</l>
<l>Di gel vestirsi il natural calore,</l>
<l>Sente il bel corpo di durezza pregno,</l>
<l>Sente che a parte a parte agghiaccia e impetra,</l>
<l>Sentesi esser conversa in fredda pietra.</l>
<l>Lasciolle viva il ciel l'antica voce</l>
<l>Onde può geminar l'altrui parole.</l>
<l>Nullo d'altrui desir la punge e cuoce,</l>
<l>Stassi soletta, e non s'allegra e duole.</l>
<l>Ma il fero Amor, che se ben tardi nuoce,</l>
<l>Le ingiuste offese perdonar non suole;</l>
<l>Tutto sdegnoso loco e tempo aspetta</l>
<l>Per far di mille anzi di sé vendetta.</l>
<l>Scaldava il Sol di mezzogiorno l'arco</l>
<l>Nel dorso del lion, suo albergo caro.</l>
<l>Sotto il boschetto più di frondi carco</l>
<l>Dormia il pastor con le sue greggi a paro;</l>
<l>Giaceva il villanel dall'opra scarco,</l>
<l>Vie più di posa che di spighe avaro;</l>
<l>Gli augei, le fere, ogn'uom s'asconde e tace,</l>
<l>Sol la cicala non si sente in pace.</l>
<l>Il bel Narcisso di cacciar già lasso,</l>
<l>Vinto dal caldo e dal cammino stanco,</l>
<l>Va cercando il riposo a passo a passo</l>
<l>Or nel suo destro or nel sinistro fianco.</l>
<l>Dentro la valle alfin, di vivo sasso</l>
<l>Vide uscir onda, di cui forse unquanco</l>
<l>Vider né Febo né Diana tale,</l>
<l>Non che Ninfa o pastor tra noi mortale.</l>
<l>Questa, non lunge, un chiuso fonte ombroso</l>
<l>Di pietra natural nel sen ritiene,</l>
<l>Alle fere, agli augelli, ai greggi ascoso,</l>
<l>Né bifolco o pastor lì presso viene.</l>
<l>Tutto è dintorno lietamente erboso,</l>
<l>E dai raggi del Sol difeso il tiene</l>
<l>Il natìo speco, che ricuopre l'onda,</l>
<l>Ché secco ramo non la turbi o fronda.</l>
<l>Popoli, lauri, e verdi piante altere</l>
<l>Fan ricca intorno la riposta valle;</l>
<l>È dipinto il terren di vaghe schiere</l>
<l>Di bianche violette e perse e gialle.</l>
<l>D'erbe, di rose e fior mille maniere</l>
<l>Cingon ridenti le frondose spalle,</l>
<l>E le fresche onde, che inrigando vanno,</l>
<l>Immortal vita a primavera fanno.</l>
<l>Non così tosto l'amoroso loco</l>
<l>Il vago cacciator dappresso vede,</l>
<l>Che per levar da sé l'estivo foco</l>
<l>Vicino al fonte a riposarsi siede,</l>
<l>Dio ringraziando, e si rivolge in gioco</l>
<l>L'avuto affanno alle selvagge prede;</l>
<l>Ché il ben gustato dopo il tempo rio</l>
<l>Cuopre il passato mal di dolce oblio.</l>
<l>Quanto era meglio alle campagne nude</l>
<l>Sotto il più caldo Sol trovarsi in caccia!</l>
<l>Ma poco val dalle avventure crude</l>
<l>Cercar fuggirsi, quando il ciel minaccia.</l>
<l>Or come l'uom ch'affaticato sude,</l>
<l>Per le man rinfrescar, bagnar la faccia,</l>
<l>Sopra le sponde del tranquillo fonte</l>
<l>Appoggia il petto, bassa giù la fronte.</l>
<l>Né pria fermò nel bel cristallo il guardo,</l>
<l>Ch'ivi se stesso ancor non visto vede;</l>
<l>Resta smarrito e del consiglio tardo;</l>
<l>Che sia l'immagin sua, né sa né crede.</l>
<l>L'alte bellezze con sottil riguardo</l>
<l>Va misurando, che gli fanno fede</l>
<l>Che sia scesa dal ciel forma divina,</l>
<l>E la saluta e riverente inchina.</l>
<l>Vede al suo salutar con pari onore</l>
<l>Scioglier la lingua a quel, ma 'l suon non sente.</l>
<l>Vede che al suo parlar con pari ardore</l>
<l>Uno stesso voler mostra e consente:</l>
<l>Ritien la voce, e se dal fonte fuore</l>
<l>Oda parole uscir, drizza la mente;</l>
<l>Ma tacendo ei, tacer quell'altro scorge,</l>
<l>E che all'ascoltar suo le orecchie porge.</l>
<l>Non sa che farsi, e già nell'alma porta</l>
<l>Quello ardente desir che Amore imprime.</l>
<l>Or lo mira, or lo prega, or lo conforta,</l>
<l>Or torna, lasso! alte parole prime.</l>
<l>Apre a' pianti, ai sospir talor la porta,</l>
<l>Roder sentendo l'amorose lime,</l>
<l>E talvolta dicea: Che doglia grave</l>
<l>Sente il mio cor che della morte pave!</l>
<l>Indi piangendo alla dolce ombra amata</l>
<l>Rivolgea lasso i suoi lamenti e 'l volto:</l>
<l>Chi è dentro il tuo seno, onda sacrata,</l>
<l>Ch'oggi ha me stesso a me medesmo tolto?</l>
<l>Onda in mio danno anzi in mia morte nata,</l>
<l>Poscia che, stanco al tuo soccorso volto</l>
<l>Per la sete cacciar, temprar l'ardore,</l>
<l>Altra sete, altro ardor mi hai posto in core.</l>
<l>Ma tu qualunque sei, mortale o divo,</l>
<l>Giovin leggiadro, che pur Dio mi sembri,</l>
<l>Non esser, prego, del tuo amante schivo,</l>
<l>Se cortesia come bellezza assembri:</l>
<l>Di me, solingo sempre e fuggitivo</l>
<l>Dagli amorosi lacci, or ti rimembri,</l>
<l>Che d'ogni crudeltà, del fallir mio</l>
<l>Piangendo, pago doppiamente il fio.</l>
<l>Di quante vaghe giovinette e belle</l>
<l>Ho scherniti gli amor, fuggito il foco!</l>
<l>Di quante Ninfe e quante villanelle</l>
<l>L'aspre pene e martìr m'ho preso in gioco!</l>
<l>Or m'han condotto le inimiche stelle</l>
<l>A pianger teco in quest'ombroso loco;</l>
<l>E tu, se al mio pregar duro sarai,</l>
<l>Tosto com'altri ancor ne piangerai.</l>
<l>Deh perché non poss'io viver nell'acque,</l>
<l>Ch'or verrei dentro a dimorarmi teco?</l>
<l>Ma poi ch'al crudo ciel questo non piacque,</l>
<l>Perché non vieni a dimorarti meco?</l>
<l>Ciprigna con Adon fra l'erbe giacque,</l>
<l>Non schivò Giove ancor l'ombroso speco.</l>
<l>Né tu duro schivar d'uscirten fuori</l>
<l>Quinci a posar fra violette e fiori.</l>
<l>Così dicendo, intorno gli occhi gira,</l>
<l>E ch'egli ascenda nella valle crede:</l>
<l>Poi torna al fonte e chiamalo e sospira,</l>
<l>Che nel medesmo loco assiso il vede.</l>
<l>Ma poi che intento lungamente mira</l>
<l>Muover la man, la fronte, il braccio e il piede,</l>
<l>La lunga pruova ch'ogni dubbio sgombra</l>
<l>Gli mostra infin che di se stesso è l'ombra.</l>
<l>Oh che caldi sospir, che amari pianti</l>
<l>Empiono il ciel, quando di lei s'accorge!</l>
<l>Oh che duro languir! quai, lasso, e quanti</l>
<l>Biasmi sdegnoso alla sua stella porge!</l>
<l>Ancor non vide ne' suoi servi amanti,</l>
<l>Dice, il crudel Amor ch'a ciò mi scorge,</l>
<l>Desir simile a quel ch'io porto in seno,</l>
<l>Che anzi tempo farà ch'io venga meno.</l>
<l>O selva, o piaggia, o chiusa valle aprica,</l>
<l>Vedete quel che non vedeste ancora.</l>
<l>O fortuna al mio ben sola nimica,</l>
<l>Ben del comun sentier m'hai tratto fuora.</l>
<l>O van pensier che i semplicetti intrica,</l>
<l>Dimmi in che parte ogni mio ben dimora?</l>
<l>Di me stesso ardo, e me medesmo bramo:</l>
<l>Io senza frutto alcun rispondo e chiamo.</l>
<l>Sempre vien meco quel ch'io più vorrei,</l>
<l>Né se volessi ancor fuggir potria.</l>
<l>Oh quanto men dolor nell'alma avrei,</l>
<l>Più lunge avendo la speranza mia!</l>
<l>Felice te, che vai dicendo omei</l>
<l>Per cosa pur che in altra parte sia.</l>
<l>Tu forse un giorno a te vicin l'avrai,</l>
<l>Ma sé da sé non si disgiunge mai.</l>
<l>Contra ogni legge in me medesmo face</l>
<l>Estrema povertà troppa ricchezza,</l>
<l>Estremo guerreggiar la troppa pace,</l>
<l>Estrema servitù troppa bellezza:</l>
<l>Troppo a me stesso di piacer mi spiace;</l>
<l>Beato quel che le sue cose sprezza,</l>
<l>Ché pur ad altri vien talvolta in pregio:</l>
<l>Ma il mio troppo pregiar mi fa dispregio.</l>
<l>Cotal dicendo sopra l'erba verde</l>
<l>Empiea la valle d'amorose strida.</l>
<l>Né con tutto il suo dir dramma si perde</l>
<l>Di quel cieco desir che in lui s'annida.</l>
<l>Ma nel dolersi più, più si rinverde:</l>
<l>E dove men vorria più sempre il guida.</l>
<l>Torna alla fonte, e guarda e parla, e chiama:</l>
<l>Piange, sospira invan, si strugge ed ama.</l>
<l>Piovongli amare lagrime dal volto,</l>
<l>Per cui fosche dintorno vengon l'onde,</l>
<l>Pargli il suo sommo ben furato e tolto,</l>
<l>Ché l'amata ombra al suo mirar s'asconde.</l>
<l>Or che m'hai, crudo, in mille lacci avvolto,</l>
<l>Perché abbandoni queste ombrose sponde?</l>
<l>Dice, e il braccio e la man nell'acque stende</l>
<l>Per colui ritener che in van l'accende.</l>
<l>Quanto più il fonte ricercando muove,</l>
<l>Più l'immagin bramata a lui si toglie:</l>
<l>Vien cieco e muto, e disusate e nuove</l>
<l>Non sentite ancor mai l'occupan doglie.</l>
<l>Or pensa al padre, or va pregando Giove</l>
<l>Che almen con morte di dolor lo spoglie.</l>
<l>Senza ber né mangiar non posa o dorme,</l>
<l>Tenendo sempre le medesme forme.</l>
<l>Sente il miser mancarsi a poco a poco;</l>
<l>E più dell'ombra che di sé gl'incresce.</l>
<l>Dice: Morendo, in me fia spento il foco,</l>
<l>Ma il morir di costei pena m'accresce.</l>
<l>Poi si conforta, e dice: In altro loco</l>
<l>Che nel suo dolce meno amaro mesce</l>
<l>Ci rivedrem fra più chiare acque amiche</l>
<l>Che non son queste al mio desir nimiche.</l>
<l>Così, lasso! piangendo: In pace resta,</l>
<l>Disse, e la fronte sotto l'erba ascose.</l>
<l>Eco dal monte lagrimosa e mesta:</l>
<l>In pace resta, al suo partir rispose.</l>
<l>L'alma spogliando la terrena vesta</l>
<l>Tra i fior lasciolla e tra vermiglie rose,</l>
<l>Qual giglio tronco dal nativo stelo</l>
<l>Da fermar di pietà le stelle e 'l cielo.</l>
<l>Le vaghe ninfe coi pastor dintorno</l>
<l>Pien di doglia ascoltâr l'aspra novella.</l>
<l>Ciascun, piangendo il giovinetto adorno,</l>
<l>Morte, natura, il ciel crudele appella,</l>
<l>Che a pena vista non ci lascia un giorno</l>
<l>Con pace dimorar cosa sì bella;</l>
<l>E formando beltà con tanta cura,</l>
<l>In un sol punto poi la dona e fura.</l>
<l>Scendon poi tutti nell'ombrosa valle</l>
<l>Per dar sepolcro a sì leggiadre membra,</l>
<l>Ma non dintorno al fonte o in altro calle</l>
<l>Le pôn trovar, che maraviglia sembra:</l>
<l>In tra bianche viole perse e gialle</l>
<l>Truovano un fior, che a nessun mai rimembra</l>
<l>D'aver simile a quel veduto in prima,</l>
<l>E che Narcisso sia fra lor s'estima.</l>
<l>È di candide frondi intorno cinto,</l>
<l>Ha d'orato color la bella fronte,</l>
<l>E tale ancor da proprio amor sospinto</l>
<l>Guarda se stesso nel tranquillo fonte.</l>
<l>Ciascun nel volto di pietà dipinto,</l>
<l>Empie tutta d'omei la valle e il monte.</l>
<l>Ciascun lo bagna de' suoi pianti rei:</l>
<l>Eco piangendo ancor risponde omei.</l>
<l>Cotal fine ebbe il giovinetto altero</l>
<l>Dispregiator dello amoroso foco.</l>
<l>E così va chi s'arma contra il vero</l>
<l>E l'altrui lagrimar si prende in gioco.</l>
<l>Ligure Pianta, se mai versi fêro</l>
<l>Torcer credenza altrui d'ingiusto loco,</l>
<l>Non dispregiate Amor né i servi suoi,</l>
<l>Per quanto amate il ciel, virtude e voi.</l>
<l>Dentro talor del miserel vi muova</l>
<l>La dovuta vendetta e 'l crudo esempio,</l>
<l>E vi sovvenga ognor che nulla giova</l>
<l>Pianto o il pentirsi dopo il duro scempio.</l>
<l>Non in ciel, non fra noi quaggiù si truova</l>
<l>Più santo, degno ed onorato tempio</l>
<l>Di quel d'Amor, che a chi ben l'ama è pio,</l>
<l>Quanto a chi il fugge vien dannoso e rio.</l>
<l>Chi spregiar lo dovrà se il mondo e il cielo,</l>
<l>Com'or vedete, al suo poter s'inchina?</l>
<l>Se Giove e Marte, se il signor di Delo</l>
<l>Schivar non san questa virtù divina?</l>
<l>Omai sgombrate dalla mente il velo</l>
<l>Che vi toglie il veder l'alta ruina,</l>
<l>Forse un passo da voi non lunge appena,</l>
<l>Che pur pensando a lagrimar mi mena.</l>
<l>Tra le amorose donne un caso tale</l>
<l>Qual di Narcisso non si vide ancora.</l>
<l>Chi può saper se lo amoroso strale</l>
<l>Lo serba a voi che lo schernite ognora?</l>
<l>Deh! se di vostro ben punto vi cale,</l>
<l>Date il cor vostro a chi ciascuno adora.</l>
<l>Se non che forse un dì colma di pianto</l>
<l>Vi sovverrà del mio gravoso canto.</l>
<l>Ligure Pianta, se alla vostra altezza</l>
<l>Quest'umil penna a riguardar non pave,</l>
<l>L'alto vostro valor, l'alma bellezza,</l>
<l>Cui pari in terra, al mio parer, non ave,</l>
<l>Han di ciò colpa; ché di tal dolcezza</l>
<l>M'empiono il cor di cui tengon la chiave,</l>
<l>Che pur mi adduce ragionando in parte</l>
<l>Che poi manca il poter, l'ingegno e l'arte.</l>
</lg>
</div1>

<div1 type="poesia">
<head>SONETTO.</head>
<lg type="sonetto">
<lg type="quartina">
<l>Volge veloce il ciel, l'età si fugge;</l>
<l>Cresce il desire, il mio sperar vien meno</l>
<l>Di riveder chi di dolcezza pieno</l>
<l>Mi fea dappresso, e qui lontan mi strugge.</l>
</lg>
<lg type="quartina">
<l>Oh fortuna crudel che tutto adugge</l>
<l>Con fosca nube, omai quando sereno</l>
<l>Si vedrà il mondo, ch'ira, odio e veneno</l>
<l>Per inondarne d'ogni intorno sugge?</l>
</lg>
<lg type="terzina">
<l>Quando degg'io sopra le verdi rive</l>
<l>D'Arno lieta veder di Libertade</l>
<l>Vestirsi il manto la mia bella Flora?</l>
</lg>
<lg type="terzina">
<l>Con che amor, con qual fe, con qual pietade</l>
<l>Le insegnerem, fin ch'ella eterna vive,</l>
<l>Schivar quel laccio che la stringe ancora?</l>
</lg>
</lg>
</div1>

<div1 type="poesia">
<head>SONETTO.</head>
<lg type="sonetto">
<lg type="quartina">
<l>Lontan da quella che a sé troppo piacque</l>
<l>Vermiglia rosa, onde il cor s'apre e serra,</l>
<l>Che non fra dure spine, e in steril terra,</l>
<l>Ma dentro al terzo ciel fra gli Dei nacque;</l>
</lg>
<lg type="quartina">
<l>Lontan da Senna, che con sì chiar'acque</l>
<l>Dintorno al suo bel piè s'avvolge ed erra;</l>
<l>Lontan dal loco, ove in sì dolce guerra</l>
<l>Fui vinto, e duolmi ben, se già mi spiacque;</l>
</lg>
<lg type="terzina">
<l>Qui vivo in parte abbandonata e sola,</l>
<l>Senza sperar la vista e il caro odore</l>
<l>Di sì leggiadro fior la sera almeno.</l>
</lg>
<lg type="terzina">
<l>Qual porteresti invidia a tutte l'ore,</l>
<l>Era, al gran fiume che Matrona invola,</l>
<l>S'oggi vedessi quel che porta in seno!</l>
</lg>
</lg>
</div1>

<div1 type="poesia">
<head>MADRIGALE.</head>

<lg type="madrigale">
<l>Intra bianche rugiade e verdi fronde</l>
<l>Lungo la Senna alla sinistra riva</l>
<l>Fiammeggiar vidi una vermiglia rosa.</l>
<l>Rivolsi i passi allor dalle chiar'onde,</l>
<l>E in vêr lei vaga, leggiadretta e schiva,</l>
<l>Stesi la man di côrla desïosa,</l>
<l>Ma d'amorosa spina mi trovai</l>
<l>Punto alfin sì ch'io non guarrò giammai.</l>
</lg>
</div1>

<div1 type="poesia">
<head>SONETTO.</head>
<lg type="sonetto">
<lg type="quartina">
<l>Nessun fu lieto, Amor, io non tel celo,</l>
<l>Quant'io quel dì, che per andar lontano</l>
<l>Dall'alma rosa, in atto umile e piano</l>
<l>La baciai sì che invidia n'ebbe il cielo.</l>
</lg>
<lg type="quartina">
<l>Non sarà più giammai caldo né gelo,</l>
<l>Che non s'adopre per noiarmi invano,</l>
<l>Ché al gran saluto, al bel sembiante umano</l>
<l>Cadde il mortal dal mio terrestre velo.</l>
</lg>
<lg type="terzina">
<l>Ben duro legno o tardo piombo fôra</l>
<l>Chi al mirar sol dell'alta sua presenza</l>
<l>Non prendesse il divin ch'indi esce fuora.</l>
</lg>
<lg type="terzina">
<l>Chiara, gioconda, amica dipartenza!</l>
<l>Come dolce sarìa partirsi ognora</l>
<l>Da sì bel fior, ma poi non girne senza!</l>
</lg>
</lg>
</div1>

<div1 type="poesia">
<head>SONETTO.</head>
<lg type="sonetto">
<lg type="quartina">
<l>Là vêr l'occaso in sulla destra riva</l>
<l>Che vicin sente il carro di Boote,</l>
<l>Là 've più Borea e 'l freddo tempo puote</l>
<l>Che la dolce stagion che il mondo avviva;</l>
</lg>
<lg type="quartina">
<l>Non lunge al varco ove la Senna arriva</l>
<l>Matrona irata, e d'ogni onor la scuote,</l>
<l>Che per più ricca gir dell'altrui dote</l>
<l>Quella dell'onde è del bel nome priva;</l>
</lg>
<lg type="terzina">
<l>La più vaga, vermiglia e fresca rosa</l>
<l>Vid'io, che in orïente o in altra parte</l>
<l>Scaldi il Sol, crollin l'aure, o bagni l'alba.</l>
</lg>
<lg type="terzina">
<l>Felici spine nel cui sen si posa,</l>
<l>Colmo più d'altro di ventura e d'arte;</l>
<l>Beato ciel ch'a lei s'oscura e inalba.</l>
</lg>
</lg>
</div1>

<div1 type="poesia">
<head>SONETTO.</head>
<lg type="sonetto">
<lg type="quartina">
<l>Felice Pianta, ch'al tuo bel soggiorno</l>
<l>Lieta fiammeggi in riva alle chiar'onde,</l>
<l>Quanto ha le stelle al suo desir seconde</l>
<l>Quel terren ch'è di tua presenza adorno!</l>
</lg>
<lg type="quartina">
<l>Te non scolora il ciel nel lungo giorno,</l>
<l>Né 'l verno ancide quando il Sol s'asconde;</l>
<l>Non spoglia Autunno l'onorate fronde,</l>
<l>Né le piega la pioggia o batte intorno.</l>
</lg>
<lg type="terzina">
<l>Ché Amor, che l'ali nel tuo sen commuove,</l>
<l>Tempra il caldo noioso, e il freddo gelo</l>
<l>Coi caldi spirti suoi da te discaccia.</l>
</lg>
<lg type="terzina">
<l>Quando il fero Aquilon fa guerra al cielo,</l>
<l>Quando irata Giunon grandina e piove,</l>
<l>Ti cuopre (ed io 'l farei sempre) e t'abbraccia.</l>
</lg>
</lg>
</div1>

<div1 type="poesia">
<head>SONETTO.</head>
<lg type="sonetto">
<lg type="quartina">
<l>Druenza, tu per questa aprica valle</l>
<l>Dolce vagando e mormorando vai;</l>
<l>E 'l tuo caro signor tosto vedrai</l>
<l>Anzi che 'l giorno a noi volga le spalle.</l>
</lg>
<lg type="quartina">
<l>Io, per mal conosciuto alpestre calle,</l>
<l>Qui fuggo il loco in cui gran tempo andai</l>
<l>Lieto cantando gli amorosi lai</l>
<l>Lungo l'erbose rive, perse e gialle.</l>
</lg>
<lg type="terzina">
<l>Né so ben, lasso! s'io mi deggia ancora,</l>
<l>Pria che i dorati crin tornin d'argento,</l>
<l>Sperar mai di veder la bella Flora.</l>
</lg>
<lg type="terzina">
<l>Deh! come è in ciel per me scurato e spento</l>
<l>Ogni benigno lume; e 'l verde e l'ôra</l>
<l>Come dal gel son vinti e dal rio vento!</l>
</lg>
</lg>
</div1>

<div1 type="poesia">
<head>SONETTO.</head>
<lg type="sonetto">
<lg type="quartina">
<l>Ecco ch'io torno a voi, Druenza e Sorga,</l>
<l>Ma per tosto partir; che il ciel non vuole</l>
<l>Che quella Luna chiara più che il Sole</l>
<l>Sempre come io vorrei dappresso scorga;</l>
</lg>
<lg type="quartina">
<l>Né diletto sovente agli occhi porga</l>
<l>La vista che or da me s'onora e cole,</l>
<l>Né dalle oneste angeliche parole</l>
<l>Lunga dolcezza nella mente sorga.</l>
</lg>
<lg type="terzina">
<l>Ma rimaner con voi due giorni almeno</l>
<l>Non mi fia tolto; né pur male ha sempre</l>
<l>Chi d'amor breve ben gusta talora.</l>
</lg>
<lg type="terzina">
<l>E il mondo, d'ira pien, d'odio e veleno,</l>
<l>Tal forse un giorno cangerà sue tempre,</l>
<l>Che bella e vaga vedrò Cintia ognora,</l>
</lg>
</lg>
</div1>

<div1 type="poesia">
<head>SONETTO.</head>
<lg type="sonetto">
<lg type="quartina">
<l>Occhi, piangete, ché languendo giace</l>
<l>La bella donna che si sta lontana.</l>
<l>Ohimè, il leggiadro vel, che dolce e piana</l>
<l>L'aspra ventura vostra al mondo face!</l>
</lg>
<lg type="quartina">
<l>Or dal caldo or dal gel non trova pace;</l>
<l>E quella vista che in un punto sana</l>
<l>Qualunque incontra infermitade umana,</l>
<l>Aitar non puossi e di dolor si sface.</l>
</lg>
<lg type="terzina">
<l>Ahi ria fortuna, e perché in me non viene</l>
<l>Qual sente affanno? e le mie stelle fide</l>
<l>Tornin quanto mai fur liete e serene!</l>
</lg>
<lg type="terzina">
<l>Del mio mal nessun piange, e 'l ciel sen ride;</l>
<l>Ma non pur l'alto duol ch'ella sostiene</l>
<l>Lei sola e me, ma mille amanti ancide.</l>
</lg>
</lg>
</div1>

<div1 type="poesia">
<head>ELEGIA.</head>
<head>LO SPECCHIO DI FLORA</head>
<lg type="elegia">
<l>Flora, il sommo valor, l'invitto onore</l>
<l>Del tuo nome gentil, Ciprigna Dea,</l>
<l>Donna del terzo ciel, madre d'amore;</l>
<l>Flora, ch'or fa sembrar men grave e rea</l>
<l>Al t¢sco fiume ogni sua sorte acerba;</l>
<l>Come a tempi miglior beato il fea;</l>
<l>Quella, che quante ha il ciel bellezze serba;</l>
<l>Quella, che ha più virtù dentro al suo petto</l>
<l>Che il più leggiadro april fioretti ed erba.</l>
<l>Quella, da poi ch'ogn'alto suo diletto</l>
<l>Le involò 'l ciel, che 'l suo più chiaro amante</l>
<l>Ha lungamente a' suoi desir disdetto;</l>
<l>Me speglio antico, che l'altere e sante</l>
<l>Beltà sue le mostrava, amico e caro,</l>
<l>Al santo volto tuo pone oggi avante.</l>
<l>Né più i begli occhi (poi che il mondo avaro</l>
<l>Le fu d'ogni suo ben) cura ella omai</l>
<l>Di mirar nel mio sen tranquillo e chiaro.</l>
<l>Te sommo Sol degli amorosi rai</l>
<l>Prega che 'l voto suo cortese prenda,</l>
<l>S'amor, bellezze e fe pregiasti mai:</l>
<l>E a lui, per cui convien più l'alma incenda</l>
<l>Quanto più sta lontan, tal porga aita;</l>
<l>Prega umìl poi, che nulla mai l'offenda.</l>
<l>L'onesta voglia sua tosto compita</l>
<l>Sia quanto brama, e sol noia gli porga</l>
<l>L'esser lunge da lei, che fu sua vita.</l>
<l>E tal sia sempre, che Durenza e Sorga</l>
<l>Non gli aggradin più là, ch'Arno e Mugnone;</l>
<l>Né di novello amor desio gli sorga.</l>
<l>E del suo dipartir l'empia cagione</l>
<l>Tosto si spegna, affinché veggia il mondo,</l>
<l>Che la forza non può contr'a ragione.</l>
<l>Prendi, o lume d'amor sacro e giocondo,</l>
<l>Questo onorato dono; e il ciel poi sia</l>
<l>Teco oggi insieme al suo bramar secondo.</l>
<l>Oh qual più dolce sorte era la mia!</l>
<l>E sia con pace tua, Venere bella,</l>
<l>S'io parlo appien quanto mio cor disia.</l>
<l>Tu sei somma beltà; tu, Dea, sei quella</l>
<l>Cui più di tutte il sommo Olimpo onora;</l>
<l>Tal virtù vien dalla tua vaga stella.</l>
<l>Ma quando mi sovvien ch'io lascio Flora,</l>
<l>Quasi in odio mi vien la terza luce,</l>
<l>Cipro, Pafo, Citera, e chi gli adora;</l>
<l>Quantunque io speri andar là dove luce</l>
<l>L'alta corona, o dove fur le chiome</l>
<l>Poste a Boote per eterno duce.</l>
<l>So ben che 'l ciel per te, Ciprigna, come</l>
<l>Or sostien d'Arianna e Berenice,</l>
<l>Vorrà di Flora aver più dolci some.</l>
<l>Oh quanti altri sarian ch'oggi felice</l>
<l>Chiamerian l'esser mio, pensando avere</l>
<l>Sede chiara, immortal, che a pochi lice!</l>
<l>E sopra il dorso suo sempre vedere</l>
<l>Le vestigie calcar d'Apollo e Giove,</l>
<l>E di tutte con lor le sante schiere,</l>
<l>Dolce specchiando le celesti e nuove</l>
<l>Bellezze di Giunon, di Palla insieme,</l>
<l>E di te, Dea, donde ogni grazia piove.</l>
<l>Ma che mi giova, ohimè! se più mi preme</l>
<l>Desio di Flora, che di star con voi,</l>
<l>Con voi, che 'l ciel sostiene, inchina e teme?</l>
<l>Amico albergo, ove i begli occhi suoi</l>
<l>La bella donna in me fermò sovente,</l>
<l>Te sol vorrei, né mi cal d'altro poi.</l>
<l>Ben sai come venia già dolcemente</l>
<l>A consigliar le sue bellezze meco,</l>
<l>Ch'esser mai non dovran per nome spente.</l>
<l>Quante fïate ripensando seco</l>
<l>Al fido amante suo, lieta mi disse:</l>
<l>Foss'io sì bella poi com'or son teco!</l>
<l>Quante tenendo in me le luci fisse,</l>
<l>Or questo in fronte, or quel cangiando giva,</l>
<l>Né scerner sapea ben qual più gradisse!</l>
<l>Quante a se stessa non piacendo schiva</l>
<l>Guastar vid'io quel ch'avea prima adorno,</l>
<l>Ed a me pur piacea più d'altra diva!</l>
<l>Ma s'era mai per mia ventura un giorno,</l>
<l>Che avesse in grado l'alta sua beltate,</l>
<l>Come allor lieta m'abbracciava intorno!</l>
<l>Che dolci baci, in che soavi, ornate</l>
<l>Parole mi rendea grazie immortali!</l>
<l>O chiaro tempo andato, ore beate!</l>
<l>Ben s'accorgea, che i tuoi pungenti strali</l>
<l>Più che d'altronde dolorose prede</l>
<l>Fean da' begli occhi, cui non vedi eguali.</l>
<l>Cieco è colui che follemente crede,</l>
<l>Che vaga donna onesta apprezzi poco</l>
<l>Quella cara beltà, ch'ella possiede.</l>
<l>Né pensi alcun ch'ella si prenda in gioco</l>
<l>L'alte sue lodi, e ch'ogni ardente sguardo</l>
<l>Non trovi in cor gentil pietoso loco.</l>
<l>L'occhio presto al vedere, al volger tardo,</l>
<l>Scorge ben tutto, e 'l saggio orecchio intento</l>
<l>A quanto uom di lui parla ha sol riguardo.</l>
<l>Oh come meco già lieto e contento</l>
<l>L'almo mio Sol tornando al chiuso albergo,</l>
<l>Ragionò tal, ch'ancor lo veggio e sento!</l>
<l>Tu benedetto ond'io mi specchio e tergo,</l>
<l>Poi ch'ogn'alma gentil di me s'accende,</l>
<l>E del mio nome tante carte vergo.</l>
<l>Ché tale oggi a cantar mie lodi spende,</l>
<l>Che malgrado di voi, vecchiezza e morte,</l>
<l>Questa vita immortal da voi difende.</l>
<l>Così del chiuso cor m'apria le porte,</l>
<l>A me parlando quel ch'altrui si tace,</l>
<l>Fin che mi fe cangiar signore e sorte.</l>
<l>Ma chi il potria fuggir, se a quella piace,</l>
<l>Che non gli amanti pur, ma l'aria e l'onde</l>
<l>Pon, quando più le aggrada, in guerra e in pace?</l>
<l>Già la vid'io seccar l'erba e le fronde</l>
<l>Talor con l'ira, e poi con dolce riso</l>
<l>Fiorir le piagge quand'april s'asconde.</l>
<l>Pianger dunque poss'io d'andar diviso</l>
<l>(Ma negar, lasso! no, poich'ella vuole)</l>
<l>Dall'angelico sguardo e dolce viso.</l>
<l>Parto a forza da voi, vivo mio Sole;</l>
<l>Io parto a forza, per voi stessa il giuro,</l>
<l>Per voi stessa, onde il ciel m'aggrava, e duole.</l>
<l>Ma se tosto il cammin piano e sicuro</l>
<l>Vi mostri Amor, tornando quello in breve</l>
<l>Per cui l'ombra v'è chiara, e il giorno oscuro;</l>
<l>S'al mio lungo servir grazia si deve,</l>
<l>Alto volgendo le due luci chiare,</l>
<l>Talor non siavi il voi mostrarmi greve.</l>
<l>Drizzate il volto, ove Ciprigna appare,</l>
<l>Ché sempre ivi starò nel grembo a lei,</l>
<l>Se al ciel sormonti, o se si corchi in mare.</l>
<l>A che men vo nel regno degli Dei?</l>
<l>Fosse or qui dov'io son più ricca spoglia!</l>
<l>Ed io tornassi a stare ov'è colei</l>
<l>Che mi fe in terra dio, nel ciel m'addoglia.</l>
</lg>
</div1>

<div1 type="poesia">
<head>SONETTO.</head>
<lg type="sonetto">
<lg type="quartina">
<l>Chi 'l pensò mai che di Liguria uscisse</l>
<l>Chi la mia libertà si porti in seno?</l>
<l>E del dolce natio t¢sco terreno</l>
<l>La memoria da me talor partisse?</l>
</lg>
<lg type="quartina">
<l>Stan le nostre avventure al mondo fisse;</l>
<l>Né per van nostro oprar son più né meno;</l>
<l>E s'oggi esser dovea fosco o sereno,</l>
<l>Forse ab eterno già nel ciel si scrisse.</l>
</lg>
<lg type="terzina">
<l>Ma sia pur come può, ch'a tal son giunto,</l>
<l>Che del Ligure mar vie più mi cale,</l>
<l>Che facesse ancor mai dell'Elsa e d'Arno.</l>
</lg>
<lg type="terzina">
<l>Così vedessi almen di poco strale</l>
<l>Il vostro duro cor, Donna, compunto,</l>
<l>Sì che il mio sempre amar non fosse indarno.</l>
</lg>
</lg>
</div1>

<div1 type="poesia">
<head>SONETTO.</head>
<lg type="sonetto">
<lg type="quartina">
<l>Rodan, che meco ragionando vai,</l>
<l>E forse del mio mal ti duoli ancora,</l>
<l>Oh, come volentier verrei dov'ora</l>
<l>Ratto discendi a non tornar giammai!</l>
</lg>
<lg type="quartina">
<l>Tu, pria che questo sol ci asconda i rai,</l>
<l>Vedrai l'almo terren, in cui dimora</l>
<l>La gentil Pianta che Liguria onora,</l>
<l>Ond'io vivo lontan traendo guai.</l>
</lg>
<lg type="terzina">
<l>Deh! se amiche ti sien Durenza e Sorga,</l>
<l>Dille, s'avanti a me l'ascolti e vedi,</l>
<l>Che dal dì ch'io partii non vissi lieto.</l>
</lg>
<lg type="terzina">
<l>Poi la prega per me, che preghi porga</l>
<l>Al Ciel, ch'addrizzi i miei già stanchi piedi</l>
<l>Al suo chiaro giardino ov'io m'acqueto.</l>
</lg>
</lg>
</div1>

<div1 type="poesia">
<head>SONETTO.</head>
<lg type="sonetto">
<lg type="quartina">
<l>Posciaché il mio bello Arno udir non puote</l>
<l>(Colpa d'altrui, non sua) qual è il mio duolo,</l>
<l>Durenza, or ch'io son qui doglioso e solo,</l>
<l>Odi almen tu le mie gravose note.</l>
</lg>
<lg type="quartina">
<l>Non bagna onda fra noi, né Sol percote</l>
<l>Piagge più liete sotto a questo polo</l>
<l>Di quelle, a cui fuggendo ognor m'involo</l>
<l>(Cotal volge Fortuna le sue ruote).</l>
</lg>
<lg type="terzina">
<l>De' più dolci occhi, che pietà giammai</l>
<l>Chiari, leggiadri e bei volgesse intorno,</l>
<l>Perch'io mora lontan, son fatto privo.</l>
</lg>
<lg type="terzina">
<l>Dal cor più fido e di virtù più adorno</l>
<l>Che mai scaldasser gli amorosi rai,</l>
<l>Teco piangendo, allontanato vivo.</l>
</lg>
</lg>
</div1>

<div1 type="poesia">
<head>SONETTO.</head>
<lg type="sonetto">
<lg type="quartina">
<l>Sia benedetto Amor, che mi riduce</l>
<l>U' sol la vita, e non più qui m'aggrada;</l>
<l>Ove temer non so di morte spada,</l>
<l>Ché immortale è il valor che in me conduce.</l>
</lg>
<lg type="quartina">
<l>Questo è il paese in cui più chiaro luce</l>
<l>Il Sol che altrove; e solo intende e bada</l>
<l>A mirar la beltà, la virtù rada</l>
<l>Dello splendor, che fin di qua traluce.</l>
</lg>
<lg type="terzina">
<l>Questa è la Pianta, onde amoroso foco</l>
<l>M'incese tal, che a me medesmo involo</l>
<l>L'alma, e la tengo ne' bei rami impressa.</l>
</lg>
<lg type="terzina">
<l>E poi che lunge di chiamar son roco,</l>
<l>Pur m'avvicino, e lui ringrazio solo</l>
<l>Che mi scorge il cammin ch'io torni ad essa.</l>
</lg>
</lg>
</div1>

<div1 type="poesia">
<head>SONETTO.</head>
<lg type="sonetto">
<lg type="quartina">
<l>Rozza mia man, che dolcemente vai</l>
<l>Carca del chiaro don ripien d'onore,</l>
<l>Di quella bianca man che di colore,</l>
<l>Quando verna Appennin, vince d'assai;</l>
</lg>
<lg type="quartina">
<l>Quando esser deve, amor, dimmelo omai,</l>
<l>Che narrando il tuo ben dimostri fuore</l>
<l>Segno alcun breve di cotanto onore,</l>
<l>Di cui, se indegno sia, tu ben lo sai?</l>
</lg>
<lg type="terzina">
<l>Lasso! io non so, ché 'l poter nostro e l'arte</l>
<l>Grazia rara immortal mai non appaga,</l>
<l>Ch'ella trapassa ogni intelletto umano.</l>
</lg>
<lg type="terzina">
<l>So ben, vivendo ancor, che mille carte</l>
<l>Diran per me quanto la bella mano</l>
<l>Sia leggiadra, gentil, cortese e vaga.</l>
</lg>
</lg>
</div1>

<div1 type="poesia">
<head>SONETTO.</head>
<lg type="sonetto">
<lg type="quartina">
<l>Dolce, onorato e prezïoso pegno</l>
<l>Di quella bianca man, gloria a' dì nostri,</l>
<l>Che i duo chiari colori in fronte mostri,</l>
<l>Soli oggi in pregio all'amoroso regno;</l>
</lg>
<lg type="quartina">
<l>Qual dotta lingua mai, qual divo ingegno,</l>
<l>Qual penna culta, quali ornati inchiostri</l>
<l>Far potran mai, che parte si dimostri</l>
<l>Di quante lodi Amor t'ha fatto degno?</l>
</lg>
<lg type="terzina">
<l>All'oro e l'ostro, onde superbo vai,</l>
<l>Non l'arabico sen, non l'Indo e 'l Tago</l>
<l>Videro ancor, né mai vedranno eguale.</l>
</lg>
<lg type="terzina">
<l>Dell'alma vista tua così m'appago,</l>
<l>Che omai più d'altro non mi giova o cale,</l>
<l>Santa memoria de' duo santi rai.</l>
</lg>
</lg>
</div1>

<div1 type="poesia">
<head>SONETTO.</head>
<lg type="sonetto">
<lg type="quartina">
<l>Deh! per qual mio fallir, beata Pianta,</l>
<l>Cotal d'ogni mio ben ti mostri schiva,</l>
<l>Ch'a' più gran giorni, alla cald'ora estiva</l>
<l>Mi neghi riposare all'ombra santa?</l>
</lg>
<lg type="quartina">
<l>Pur con la lingua mia s'onora e canta</l>
<l>Tal la tua fronde in questa e in quella riva,</l>
<l>Che 'l mirto, il lauro, il pin, l'edra e l'uliva</l>
<l>Non ebber forse mai gloria altrettanta.</l>
</lg>
<lg type="terzina">
<l>Venere, Apollo, Pan, Bacco e Minerva,</l>
<l>Portate in pace, che più d'altra vale</l>
<l>La bella Pianta mia, ch'io bramo e còlo.</l>
</lg>
<lg type="terzina">
<l>E se a vecchiezza il ciel questi anni serva,</l>
<l>Per la mia penna ancor fia fatta tale,</l>
<l>Che andrà l'onor dall'uno all'altro polo.</l>
</lg>
</lg>
</div1>

<div1 type="poesia">
<head>STANZE.</head>
<head>IN ONORE DI CHIARA FERMI.</head>
<lg type="non-definito">
<l>L'oscuro suo sentier la notte avea</l>
<l>Compìto, e si giacea d'Atlante all'ombra.</l>
<l>La vaga Luna al fratel già rendea</l>
<l>L'umida luce, che le presta all'ombra.</l>
<l>La bianca Aurora al bel balcon parea</l>
<l>Chiamando quel, che il gran silenzio sgombra,</l>
<l>Ogni augelletto a lei cantando intorno</l>
<l>Già lieto salutava il nato giorno.</l>
<l>Sol gli occhi miei, che stati eran sepolti</l>
<l>Nel pianto, lassi! e non nel sonno ancora,</l>
<l>Dal lungo lagrimar fûro alfin tolti,</l>
<l>Ché alquanto di quetar giunt'era l'ora.</l>
<l>Gli spirti lieti e dal lor nodo sciolti</l>
<l>Sen giron forse a contemplar l'aurora</l>
<l>Lasciando il corpo a sé grave e noioso</l>
<l>Prender dalle fatiche alcun riposo.</l>
<l>Quand'ecco d'un divino alto splendore</l>
<l>Già la vista abbagliata aver mi sembra,</l>
<l>Tal che di maraviglia e di timore</l>
<l>Tremar sentìa le riposate membra.</l>
<l>Gli occhi dolenti, a cui, mercè d'Amore,</l>
<l>Sol d'una donna e non d'altrui rimembra,</l>
<l>Volsi, sperando invan che tanta luce</l>
<l>Seco portasse in sen l'alma mia Duce.</l>
<l>Ma la vista porgendo oltra più fiso,</l>
<l>Un garzon vidi di bei raggi avvolto,</l>
<l>Che ben sembrava uscir di paradiso</l>
<l>Donde tutto il più bel s'avesse accolto.</l>
<l>Né dalla nuova età tanto diviso</l>
<l>S'era, che ancor nel giovinetto volto</l>
<l>Di fresca barba uscisse segno od ombra</l>
<l>Che 'l migliore e 'l più bel di noi disgombra.</l>
<l>Ma qual nel più bel dì la bianca Aurora</l>
<l>Lieta mostrarse in orïente suole,</l>
<l>Qual fresca rosa, che pur nasce allora</l>
<l>Né sente ancor come poi punge il Sole,</l>
<l>Qual per le piagge che dipinge l'ôra</l>
<l>Gialle, vermiglie e candide viole;</l>
<l>Tale e più mi parea, guardando, quello</l>
<l>Di ch'io ragiono, allor leggiadro e bello.</l>
<l>I capei che vinceano e l'ambra e l'oro,</l>
<l>Scendean nel collo ch'ogni neve oscura.</l>
<l>Vaga ghirlanda sol di verde alloro</l>
<l>Cingea la fronte sua candida e pura;</l>
<l>Candida qual in mezzo al santo coro</l>
<l>Dïana appar, che, giù posta ogni cura</l>
<l>Delle sue cacce, intra fioretti e fronde</l>
<l>Si posa, e bagna poi nelle fresch'onde.</l>
<l>Ben celeste a mirar era il vermiglio</l>
<l>Onde il volto gentil dipinto avea;</l>
<l>Ch'io vedea l'amaranto e 'l bianco giglio</l>
<l>Contesti ivi in onor di Citerea:</l>
<l>Qual sotto mostra al vergognoso ciglio</l>
<l>Donzella schiva, chi pur or prendea</l>
<l>L'ardente sposo, ed ella in vista è come</l>
<l>Nel tardo autunno suol maturo pome.</l>
<l>Dalle onorate spalle al basso piede</l>
<l>Candida e vaga leggiadretta vesta</l>
<l>Copria cotal, che qui simil non vede</l>
<l>Occhio fra noi, che mortal gonna vesta;</l>
<l>Ché ogni gemma, ogni argento, ogn'oro cede</l>
<l>A quello ond'ella ricca era e contesta;</l>
<l>E rendea tutto allor sì chiaro intorno,</l>
<l>Ch'esser di lei figliuol sembrava il giorno.</l>
<l>Con l'omer manco e la sinistra mano</l>
<l>Reggea s'altra fu mai divina cetra.</l>
<l>L'eburneo plettro con sembiante umano</l>
<l>Movea sopr'essa tal, che ferro e pietra</l>
<l>Farìa molle tornar, soave e piano</l>
<l>Il leon fero, allor che più s'impetra</l>
<l>Di durezza e d'orgoglio: io certo altrove</l>
<l>D'esser non mi pensai, che in grembo a Giove.</l>
<l>E col suon congiungea sì dolci note,</l>
<l>Ch'ogni pensier villan farian gentile.</l>
<l>Beate orecchie, ove talor percuote</l>
<l>La celeste armonia col vago stile!</l>
<l>Ma poi che aperto fe quanto in uom puote</l>
<l>L'alta dolcezza a null'altra simìle,</l>
<l>Con bassa voce e suon più tristo alquanto</l>
<l>Rivolse a me con le parole il canto.</l>
<l>Giovin, che tal, son già molti e molt'anni,</l>
<l>L'alma obligasti in servitù d'Amore,</l>
<l>Che lontananza, tempo, e i lunghi affanni</l>
<l>Non t'han dal suo sentier mai tratto fuore,</l>
<l>Ma pur nel mezzo ai più gravosi danni</l>
<l>Più sempre vidi saldo e fermo il core,</l>
<l>Né poter tanto far Minerva e Marte</l>
<l>Che non avesse Amor sua dritta parte;</l>
<l>Forse che nuova maraviglia avrai</l>
<l>Di veder qui colui che il giorno adduce,</l>
<l>Colui ch'è sol de' luminosi rai,</l>
<l>E dell'occhio del ciel signore e duce,</l>
<l>E quanto al mondo è chiaro o fu giammai,</l>
<l>Sol dal valor di lui prende sua luce.</l>
<l>La notte ancor, ch'ad altra opera intende,</l>
<l>Ciò che alluma qui noi, per lui risplende.</l>
<l>Ma se mai non ti fu, noto or ti fia</l>
<l>Che colei che t'è sola al mondo cara,</l>
<l>Saggia, vaga, gentil, onesta e pia,</l>
<l>Per valor, per beltà, per nome chiara,</l>
<l>Nel chiaro di che 'l sen natura apria</l>
<l>Per far il mondo bel d'opra sì rara,</l>
<l>Come a' pietosi suoi parenti piacque,</l>
<l>Al bello imperio mio suggetta nacque.</l>
<l>Perché la madre sua, ch'altra non ave</l>
<l>Più di lei in terra mia devota e serva,</l>
<l>Di così nobil peso essendo grave,</l>
<l>Da lunga infermità dura e proterva</l>
<l>Sorpresa, qual chi doppia morte pave</l>
<l>Di sé, di quel che a sé dentro ancor serva</l>
<l>Frutto in cui spera, umìl, vêr me si volse,</l>
<l>E in cotal preghi sue parole sciolse:</l>
<l>O Santo Febo, a cui sol nasce e vive</l>
<l>Quanto produce il mar, la terra e il cielo,</l>
<l>Se ti fur care mai le verdi rive</l>
<l>Che pria toccasti del mal fermo Delo,</l>
<l>Se ti son dolci ancor le sempre vive</l>
<l>Frondi cui nulla cal d'estate o gelo,</l>
<l>Me, che umil prego, e quel che a nascer porto,</l>
<l>Trai dall'unghie di morte, e salva in porto.</l>
<l>Ed io, in cambio di ciò, di quanto deve</l>
<l>Uscir di me, ti fo devoto dono.</l>
<l>Prendil, signore, e di vita aspra e greve</l>
<l>Togli in un punto due ch'ambe tue sono.</l>
<l>La mente mia, ch'ognor fu pronta e leve</l>
<l>Al vestirsi pietà, de' pianti al suono</l>
<l>Cotal divenne, ch'essa a mano a mano</l>
<l>Lieta tornò nel suo primo esser sano.</l>
<l>Né gran tempo andò poi, ch'al mondo diede</l>
<l>In nome mio quell'onorata figlia,</l>
<l>Quella, che Giove in ciel, qualor la vede,</l>
<l>Empie, non pur qui noi, di maraviglia.</l>
<l>Felice il padre, e l'uom che la possiede</l>
<l>Vie più felice, ché l'ardenti ciglia</l>
<l>Han forza, col valor ch'io loro ho dato,</l>
<l>Di far chi voglion dio non che beato.</l>
<l>Più che mai chiaro e dal più eccelso loco,</l>
<l>Lieto l'accolsi il dì che venne al mondo.</l>
<l>Venere e il padre il lor benigno foco</l>
<l>Oltre all'usato a lei mostrâr secondo.</l>
<l>Il divin messagger che da me poco</l>
<l>Va lungi, il lume accese almo e giocondo.</l>
<l>Ridea la mia sorella assisa in parte:</l>
<l>L'ira era spenta di Saturno a Marte.</l>
<l>Nata, in memoria de' miei raggi chiari</l>
<l>Le imposi (e tu 'l sai ben) quel chiaro nome,</l>
<l>Quel chiaro nome, che i tuoi pianti amari</l>
<l>Fa dolci, e levi le tue gravi some.</l>
<l>Poi, perché il mondo ad onorarmi impari,</l>
<l>Nelle luci, nel volto, e nelle chiome</l>
<l>La fei di propria man sì chiara e bella,</l>
<l>Ch'odio mi porta ancor la mia sorella.</l>
<l>Quinci alle Grazie, all'alma Citerea</l>
<l>La portai là, dov'elle fan dimora.</l>
<l>Le due compagne insieme e Pasitea</l>
<l>Del latte la nudrîr che il mondo adora.</l>
<l>Or una d'esse or altra in grembo avea</l>
<l>La bella figlia e la prendeva ognora.</l>
<l>Talor lieti scherzando i vaghi Amori</l>
<l>La menâr seco a côrre erbette e fiori.</l>
<l>Indi le venne il bel sembiante umano,</l>
<l>Il mirar dolce, il sospirar cortese,</l>
<l>L'alte accoglienze in atto umile e piano,</l>
<l>Le caste voglie e sol d'onore accese,</l>
<l>Il parlar saggio, il gran pensier lontano</l>
<l>Dal vulgo sì, che sempre in alto intese:</l>
<l>Insomma indi le vien tutto quel ch'ave</l>
<l>Santo, vago, leggiadro, onesto e grave.</l>
<l>Così mentre in virtù, tempo e beltade,</l>
<l>Venìa crescendo questa amata pianta,</l>
<l>Quanto avea intorno d'amorosa etate</l>
<l>Il Tesin, l'Adda, il Po, sotto la santa</l>
<l>Ombra di lei fuggendo: Ove son nate,</l>
<l>Dicean, le frondi? e donde grazia tanta?</l>
<l>Deh come sembra il fior degli altri tutti</l>
<l>Più soave, e più dolci i dolci frutti!</l>
<l>Ma poi che gli anni la menâr là dove</l>
<l>Chiede natura all'uom più larga parte;</l>
<l>Qual chi seguendo sol l'antiche prove</l>
<l>Del buon Saturno, fugge Apollo e Marte,</l>
<l>Che già disciolto il ciel da venti e piove</l>
<l>Sente il verde tornar che 'l bianco parte,</l>
<l>Per vederle il sen poi di frutti colmo</l>
<l>Sposa la cara vite al salcio o all'olmo;</l>
<l>Cotal perché a Giunon non fosse a sdegno</l>
<l>Dal suo giogo vederla andar disgiunta,</l>
<l>A giovin per virtù, per sangue degno</l>
<l>Quant'altro fosse allor, la fei congiunta.</l>
<l>Il ciel, l'aria, la terra, il mar diè segno</l>
<l>Che in chiaro e lieto dì fu insieme aggiunta</l>
<l>Quest'onorata coppia, ond'oggi il mondo</l>
<l>Vive al par di lassù ricco e giocondo.</l>
<l>Le sante Parche che presenti fûro</l>
<l>Per adornare il festo giorno altero</l>
<l>Sì come a Peleo e Teti il ben futuro</l>
<l>Col suo canto divin palese fêro.</l>
<l>Ma di narrarlo altrui quaggiù non curo,</l>
<l>Ché nessun forse lo terrà per vero,</l>
<l>Finch'al ciel gli occhi suoi più dolce soma</l>
<l>Sian che di Berenice l'aurea chioma.</l>
<l>Così mentre d'un sol lieta e felice</l>
<l>Vivea questa gentil che par non vede;</l>
<l>Vener, che già le fu madre e nutrice,</l>
<l>Delle fatiche sue giusta mercede</l>
<l>Chiedea meco dicendo: Or come lice</l>
<l>Che una beltà che ogni beltade eccede,</l>
<l>Una, che questo incende e l'altro polo,</l>
<l>Volga i dì senz'amor, e sia d'un solo?</l>
<l>Sai tu qual è 'l velen che gli Dei dànno</l>
<l>Più d'altro amaro ai miseri mortali?</l>
<l>L'aspre morti, i tormenti, il lungo affanno,</l>
<l>I fabbricati in Dite ardenti strali,</l>
<l>I pungenti desir d'eterno danno,</l>
<l>Ire, sdegni, pensier, cure immortali,</l>
<l>Odio, fiamma, martìr, pena e dolore?</l>
<l>Donna che bella sia né senta amore.</l>
<l>Se dunque tu per fare il mondo adorno</l>
<l>Già prendesti dal ciel sì dolce cura,</l>
<l>Consenti che a ciascun sia danno e scorno</l>
<l>L'altera e vaga angelica figura?</l>
<l>Che se non provvedi or, di giorno in giorno</l>
<l>Vedrai crescer con lei senza misura</l>
<l>Crudeltade e beltà, che l'amo e l'esca</l>
<l>Son di chi morte ne' suoi danni invesca.</l>
<l>Deh, come vago e bel fuor mastra il volto,</l>
<l>Così cortese e pio dentro abbia il cuore!</l>
<l>Siale dal petto il freddo ghiaccio tolto</l>
<l>Con quel foco gentil che incende Amore.</l>
<l>A lei diletto con virtude accolto;</l>
<l>A te nel mondo fia grazia ed onore:</l>
<l>Ché 'l tuo sommo valor con l'arte mia,</l>
<l>Chiuso in tanta eccellenza, eterno fia.</l>
<l>Così diceva: ed io, cui lunga prova</l>
<l>Mostrato avea come un crudel pensiero,</l>
<l>Che in cor di donna senz'amor si trova,</l>
<l>E sovr'ogn'altra cosa acerbo e fero;</l>
<l>Che allor che nella mente si rinnova</l>
<l>L'alta durezza, e quell'orgoglio altero</l>
<l>Di chi già diventò fuggendo alloro,</l>
<l>Tremo ancor tutto, ahi lasso! e mi scoloro;</l>
<l>Non risposi altro a lei salvo che: Sia,</l>
<l>Santa amorosa Dea, quel ch'a te piace.</l>
<l>Sol che all'amata e dolce figlia mia</l>
<l>Torni contento, onor, salute e pace,</l>
<l>Benché, s'io non m'inganno, oggi non fia</l>
<l>In questo mondo misero e fallace</l>
<l>Giovin che s'alzi sopra il vulgo tanto,</l>
<l>Che pur sia degno di mirarla alquanto.</l>
<l>Ella stendendo allor la bianca mano,</l>
<l>In atto dolce la mia destra prese;</l>
<l>Poi sorridendo disse: ei non è vano</l>
<l>Questo temer che troppo amor t'accese;</l>
<l>Ma pur sempre veggiam ch'al buon villano</l>
<l>Mostra pur qualche spiga il caldo mese,</l>
<l>Avvegna ancor che in disusata foggia</l>
<l>Sia guasto il campo da tempesta e pioggia.</l>
<l>Nel nido stesso, in cui la tua fenice</l>
<l>Mise l'aurate e le purpuree piume,</l>
<l>Conosco io tal, che taccia oggi chi dice</l>
<l>Di quell'antica età ch'ebbe in costume</l>
<l>Di non pregiar chi l'uom tenea felice</l>
<l>Nelle gemme e nell'oro, anzi che il lume</l>
<l>Sol di virtù seguìa, qual onda il pesce,</l>
<l>Che altrove è morto, ivi si nutre e cresce.</l>
<l>Però che in costui sol tanta si trova</l>
<l>Purità d'alma, lealtade e fede,</l>
<l>Quanta in molti altri mai per lunga prova</l>
<l>Esser già stata si ragiona e crede:</l>
<l>E come cosa al mondo unica e nuova</l>
<l>(Non pur rara dirò) sol per mercede</l>
<l>Si aspetta di donar, se a te non spiace,</l>
<l>In quei begli occhi Amor, dolcezza e pace.</l>
<l>Ché a tanta fede una minor bellezza</l>
<l>Drittamente d'aver si disconviene:</l>
<l>Come a tanta beltà, tanta chiarezza</l>
<l>Una fede minor mal si conviene:</l>
<l>Perché van l'una e l'altra a quella altezza,</l>
<l>Ove non ponno andar cose terrene;</l>
<l>Ma fabbricate son nel nostro regno</l>
<l>Solo ad esser di par soma e sostegno.</l>
<l>Sia di sì gran beltà servo e suggetto</l>
<l>Colui ch'oggi di fede esempio è solo;</l>
<l>Ché un dì con maraviglia e con diletto</l>
<l>Meco dirai: dall'uno all'altro polo,</l>
<l>Da Atlante al Gange, ove per torto e stretto</l>
<l>Calle allumando giorno e notte volo,</l>
<l>Non vidi altro mortal più fido e degno</l>
<l>Di là giù posseder sì caro pegno.</l>
<l>Più volea dir ancor, poscia che 'l nome</l>
<l>Ch'io cercai di saper detto m'avea,</l>
<l>Quand'io soggiunsi ripigliando: E come</l>
<l>Creder non deggio all'alma Citerea?</l>
<l>Il bel volto, i bei lumi, e l'auree chiome</l>
<l>Sian di chi piace all'amorosa Dea.</l>
<l>Così partimmo, e d'uno aurato strale</l>
<l>Foste punti ambedue con piaga eguale.</l>
<l>Quanto poi fossi caramente accolto,</l>
<l>Ben ti sovviene, Amor, senza ch'io 'l dica:</l>
<l>Con quai sguardi soavi e con qual volto</l>
<l>Temprando andasse l'alta tua fatica:</l>
<l>Con che vaga dolcezza al poco e al molto</l>
<l>Legge imponesse d'onestate amica;</l>
<l>Tal che sempre ti fia pregiata e cara,</l>
<l>A tutto il mondo poi lodata e chiara.</l>
<l>Or la sola cagion ch'a te mi mena,</l>
<l>Nuova tema è di lei che il cuor m'ingombra;</l>
<l>Poi che tu quinci con tuo danno e pena</l>
<l>Hai fuggito il furor che i buoni sgombra</l>
<l>Fuor della bella Italia, ch'oggi è piena</l>
<l>Di semenza crudel, che aduggia e adombra</l>
<l>Quanto nascer solea benigno frutto,</l>
<l>E di lappole e rovi ha pieno il tutto.</l>
<l>Ivi è che senza te sola dimora,</l>
<l>Né pur di te parlar l'è dato loco,</l>
<l>Quant'esche son, quanti focili ognora</l>
<l>Per incenderle il cuor di nuovo fuoco!</l>
<l>Così dentro il pensier meco talora</l>
<l>Vo paventando pur di quel che poco</l>
<l>Dee paventar colui, che sa per prova</l>
<l>Com'è raro il valor che in lei si trova.</l>
<l>Ma il soverchio desir, c'ho del suo bene,</l>
<l>Oltr'ogni mio voler vuol pur ch'io tema:</l>
<l>E ben ch'amor, che da virtù ci viene</l>
<l>E da voglia gentil, giammai non scema,</l>
<l>Per lontananza o tempo spesso avviene</l>
<l>Ch'alfin pur cade, poi che spesso trema</l>
<l>L'arbor che al ciel le sue radici mostra,</l>
<l>E col fero soffiar de' venti giostra.</l>
<l>Il terren che copria profondo il piede,</l>
<l>Che salda in lei tenea d'amor la pianta,</l>
<l>Era il tuo buon servir, la pura fede,</l>
<l>Ond'io m'allegro e 'l terzo ciel si vanta:</l>
<l>Or che sei fuor di lei, forse non crede</l>
<l>Esser come già fu sì ferma e tanta,</l>
<l>Borea che tenta pur si tronchi e pieghi</l>
<l>È l'altrui finto amar, l'insidie, e preghi.</l>
<l>Se credi dunque a' miei consigli alquanto,</l>
<l>Porgi alla penna l'amorosa mano;</l>
<l>E scrivi quel ch'io t'ho narrato, e quanto</l>
<l>Aviam d'essa timor, ma forse vano.</l>
<l>E che non lontananza o doglia o pianto</l>
<l>Potran far che 'l tuo cor le stia lontano;</l>
<l>Poi conta in nome mio, che largo onore</l>
<l>Si serba a quel che mai non cangia amore.</l>
<l>Qui finito il suo dir, col sonno insieme</l>
<l>Ratto quasi uno stral da me disparve;</l>
<l>Io somigliante ad uom che sudi e treme</l>
<l>Dicea: Son queste le notturne larve</l>
<l>In cui l'errante vulgo e spera e teme?</l>
<l>Non già non già, ché indarno mai non parve</l>
<l>Sul ritornar del dì quel chiaro Dio;</l>
<l>Ch'or vien soccorso al gran bisogno mio.</l>
<l>Per che divoto al ciel le braccia stesi,</l>
<l>Grazie rendendo all'alta sua pietate;</l>
<l>La penna poscia ubbidïente presi,</l>
<l>Che posa avuta avea già lunga etate,</l>
<l>E quelle cose che al suo dir compresi,</l>
<l>Com'ei quasi contò, tutte ho narrate;</l>
<l>E brevemente m'apparecchio ancora</l>
<l>Di conseguir quel che m'impose allora.</l>
<l>E se il mio dir v'è stato o sarà grave,</l>
<l>Al pio vostro voler chieggio perdono:</l>
<l>Altra scusa con voi luogo non ave,</l>
<l>Tanto al mai non errar tenuto sono.</l>
<l>Ben prego, o del mio cor catena e chiave,</l>
<l>Che quello Dio per cui scrivo e ragiono,</l>
<l>Se l'ira vostra in vêr me sente accesa,</l>
<l>Prenda del mio fallir giusta difesa.</l>
<l>E per seguir quanto commise in prima,</l>
<l>Con pace vostra dico, alma gentile,</l>
<l>Che da quel dì che del mio core in cima</l>
<l>Vi pose invitto amor, mai voglia o stile</l>
<l>Cangiar non seppi, e l'amorosa lima</l>
<l>(Tal ebbi ogn'altra e tutto 'l mondo a vile)</l>
<l>Non mi può che per voi roder la mente,</l>
<l>Esempio ancor tra la futura gente:</l>
<l>Ché ritrovando in voi virtù sì chiara,</l>
<l>Stretto il cor m'annodai tenace e fermo,</l>
<l>Né si potria mirar beltà sì chiara</l>
<l>Che cangiassi il voler ch'io tengo fermo.</l>
<l>Ma qual sarà di voi luce più chiara?</l>
<l>E qual sarà del mio servir più fermo?</l>
<l>Chiara e ferma d'amor portando salma,</l>
<l>Chiara e ferma d'onor s'acquista palma.</l>
<l>E se ben or montagne, piagge e fiumi,</l>
<l>Qui m'han diviso dal mio dolce loco,</l>
<l>Ov'io non scorgo, ohimè, quei vaghi lumi</l>
<l>Che il cor m'han arso in sì soave foco,</l>
<l>E per campi diserti, selve e dumi</l>
<l>Già di mercè chiamar son fatto roco,</l>
<l>Non per quest'anco so bramar, che sia</l>
<l>D'una dramma minor la fiamma mia.</l>
<l>Né pur sì duro esilio e lontananza</l>
<l>Ma morte stessa non torrà dal core,</l>
<l>Donna gentil, di voi quella sembianza</l>
<l>Ch'in sì saldo lavor vi sculse Amore.</l>
<l>E s'altro che sospir nulla m'avanza,</l>
<l>Leve m'è il sospirar, caro 'l dolore,</l>
<l>Dolce il languir, soave ogni tormento</l>
<l>Che per voi lunge giorno e notte sento.</l>
<l>Quanto piacer mai donna senza fede</l>
<l>Senti cangiando ognor novello amante,</l>
<l>Quanta gioia e dolcezza esser si crede</l>
<l>In chi mira al suo Sol le luci sante,</l>
<l>Quanto ha contento chi il suo ben possiede</l>
<l>In guisa che bramar non può più innante:</l>
<l>La millesima parte vale appena</l>
<l>Di quella che gran fede apporta pena.</l>
<l>Quale ha diletto chi seco ragiona:</l>
<l>Sia pur che può ch'io fui fedel mai sempre!</l>
<l>E se il dritto sentiero altri abbandona</l>
<l>E per mio danno va mutando tempre;</l>
<l>Una speranza ancor nell'alma suona,</l>
<l>Forse avverrà chi 'l mio dolor contempre</l>
<l>Con l'altrui pene; e se pur ciò non fia,</l>
<l>Assai m'è rimembrar la fede mia.</l>
<l>Come talor si trova in gentil core</l>
<l>Lieto e giocondo il tristo pianto amaro!</l>
<l>Come quel che fuor sembra ira e dolore</l>
<l>Dentro a chi 'l porta vien soave e caro!</l>
<l>Come giova il chiamar sovente amore</l>
<l>Largo a chi 'l fugge, a chi 'l ben segue avaro!</l>
<l>Ché a chi pena sostien di troppa fede</l>
<l>Vie più dolce è languir ch'altri non crede.</l>
<l>Io dunque al cui dolor donata ha 'l cielo</l>
<l>La più bella cagion ch'avesse il mondo;</l>
<l>Come sempre non deggio al caldo, al gelo</l>
<l>Viver d'ogni mio mal lieto e giocondo?</l>
<l>Né in cercar terra e mar, né in cangiar pelo,</l>
<l>Né per montare in cima, o starmi in fondo</l>
<l>Della ruota crudel, c'ha in man Fortuna,</l>
<l>Delle mie pene non voler meno una?</l>
<l>Mentre ameranno i nudi pesci l'onde,</l>
<l>L'alte selve i leon, gli armenti i prati,</l>
<l>L'api i dipinti fior, gli augei le fronde,</l>
<l>L'alma Fenice gli Arabi odorati,</l>
<l>Amor, ch'a gentil cor mai non s'asconde,</l>
<l>Dolci sembianti e stili alti ed ornati,</l>
<l>Mentre il ciel volgerà le notti e i giorni,</l>
<l>Scalderò l'alma ne' vostr'occhi adorni.</l>
<l>E se folle pensier già mai conduce</l>
<l>Uomo in credenza che da voi mi scioglia,</l>
<l>Guardi pur quanta in voi bellezza luce</l>
<l>Che tutto il mondo d'adorarvi invoglia;</l>
<l>Si dirà ben allor: Chi l'ha per duce,</l>
<l>Come potria cangiar pensiero e voglia?</l>
<l>E voi, s'altro di ciò vi fa dubbiare,</l>
<l>Mirate il fido speglio o l'onde chiare.</l>
<l>Direte allor che 'l giorno, il mese e l'anno,</l>
<l>L'aure, l'onde, le piagge, l'erba e 'l loco</l>
<l>Là 've i begli occhi in sì soave affanno</l>
<l>Mi fêr l'assenzio mèle, e 'l pianger gioco:</l>
<l>Quei che sì dolci ne' pensier mi stanno</l>
<l>Dardi, focili, strai, catene e foco,</l>
<l>Sguardi, accoglienze, risi, atti e parole,</l>
<l>Avrò sempre nel cor sagrate e sole.</l>
<l>Che dunque altro dirò se in voi si trova</l>
<l>Del mio fido servir certezza tale?</l>
<l>Così potessi io ben con ferma prova</l>
<l>Vincer la tema che di voi m'assale.</l>
<l>Ma che parlo io di ciò? l'altera e nuova</l>
<l>Beltà ch'io scorsi e che sarà immortale,</l>
<l>Pur mi dice ad ognor: con questa insegna</l>
<l>Amor, fede e virtù trionfa e regna.</l>
<l>Ben dubbioso d'ogn'uom, di nulla fôra</l>
<l>Certo colui che di voi tema avesse;</l>
<l>S'io pur giurassi non temer talora,</l>
<l>Non ben saggio sarìa chi mel credesse.</l>
<l>Io temo spesso, e non temo in un'ora,</l>
<l>Come voglion le leggi antiche impresse</l>
<l>Dal signor nostro; ma pensando poi,</l>
<l>Vie più che in tutto 'l ciel m'affido in voi.</l>
<l>Com'or mi sembra in solitaria parte</l>
<l>Veder voi ragionar dentro il pensiero!</l>
<l>E con saggio estimar porre in disparte</l>
<l>Il voler torto, il dritto, il falso, il vero.</l>
<l>Quinci all'antiche, alle moderne carte</l>
<l>Volger talora il buon giudizio intero;</l>
<l>Poi di santa pietà dipinto il volto</l>
<l>Veggio da lunge, e tai parole ascolto:</l>
<l>Vero è ch'esser non puote un gentil core</l>
<l>In colei che d'amor sen va disgiunta;</l>
<l>Ed è ben vêr ch'esser non puote amore,</l>
<l>Se ad esso insieme non è fede aggiunta:</l>
<l>Ma da rozzo appetito e vil furore</l>
<l>Si può dir ch'abbia l'alma arsa e compunta</l>
<l>Quella, che con parole, opre e sembianti</l>
<l>Scaccia e chiama ogni dì novelli amanti.</l>
<l>Non dunque il dimorar lunge colui</l>
<l>Che malgrado di noi non è qui meco,</l>
<l>Non folle argomentar, non preghi altrui</l>
<l>Far potran che 'l mio cor non sia là seco.</l>
<l>Son or qual ero allor, sarò qual fui,</l>
<l>Non seguirò 'l sentier fallace e cieco</l>
<l>Della gente vulgar, cui 'l dritto piace</l>
<l>Mentre il dolce ritruova, e poi le spiace.</l>
<l>Il donare a più d'un quel ch'è d'un solo,</l>
<l>Furto è da dir, non cortesia d'amore.</l>
<l>Alla fede, a me stessa, al ciel m'involo</l>
<l>A lui che mi donò sì largo il core?</l>
<l>Di quel che or senza me con pena e duolo</l>
<l>Miser passa piangendo i giorni e l'ore</l>
<l>Deh così poco, ahi poca fe! mi cale,</l>
<l>Ch'io spenda il suo che ricovrar non vale?</l>
<l>Lassa, io so pur del gran figliuol d'Egeo</l>
<l>Quanto Arïanna in mezzo 'l mar si dolse!</l>
<l>Del bel pastor che doppio inganno feo</l>
<l>Quanto Enon pianse il dì ch'a lei si tolse!</l>
<l>Quanto Giason chiamò fallace e reo</l>
<l>Quella che in odio ogni sua fiamma volse!</l>
<l>Che come grave sia mi fan pur fede</l>
<l>A quel di sé fallir, che troppo crede.</l>
<l>Ben è crudel chi per l'antiche pruove</l>
<l>Seco vede in altrui gli estremi falli,</l>
<l>E 'l suo crudo pensier rivolge altrove.</l>
<l>Mobil non men ch'i liquidi cristalli:</l>
<l>Ch'i fonti lor lasciando cercan dove</l>
<l>Scendan più i monti, o più pendan le valli,</l>
<l>Fin che caggion nel mar sperando posa,</l>
<l>Ma son de' venti alfin preda noiosa.</l>
<l>Non è più caro assai ch'altro tesoro</l>
<l>Un saggio cor pien d'amorosa fede?</l>
<l>I regni, i falsi onor, le gemme e l'oro</l>
<l>Cui solo il mondo vagellando crede;</l>
<l>L'alte fatiche, il nostro uman lavoro,</l>
<l>Che son del tempo dolorose prede,</l>
<l>Nascon d'affanni e fuggonsi in poch'ore:</l>
<l>Solo il ben nostro oprar già mai non muore.</l>
<l>Ahi come appar tra l'altre belle bella</l>
<l>Chi di fede e d'amor la mente adorna!</l>
<l>Perdon tutte appo lei come ogni stella</l>
<l>All'apparir del Sol quando s'aggiorna.</l>
<l>Qual donna è in terra di virtù rubella</l>
<l>Sì che non dica: Alma cortese adorna,</l>
<l>Te benedetta e 'l tuo amoroso foco,</l>
<l>E chi t'ha dato al mondo, e 'l tempo, e 'l loco?</l>
<l>Le giovin vaghe e i leggiadretti amanti</l>
<l>Cui gelosa temenza agghiaccia il core,</l>
<l>Con dolce invidia e modi onesti e santi,</l>
<l>Dicon pietosi: O petto pien d'onore,</l>
<l>Verace esempio e non più stato innanti</l>
<l>D'amor, di cortesia, d'alto valore;</l>
<l>Chiari, scarchi, tranquilli, e senz'affanni</l>
<l>Possa lieta contar di Pirra gli anni.</l>
<l>Le madri e i vecchierelli afflitti e bianchi</l>
<l>C'hanno sé in odio e la soverchia etade,</l>
<l>Morte obliando, e i suoi pensieri stanchi</l>
<l>Dicon lieti tra lor: Somma bontade,</l>
<l>Pur pria che 'l spirto in queste membra manchi</l>
<l>Veggiam bellezza in un, fede e pietade.</l>
<l>Viva ella eternamente, e 'l viver molto</l>
<l>Non porti neve al crin, non rughe al volto.</l>
<l>L'amante stesso (s'oggi amante è detto</l>
<l>Chi l'altrui d'occupar no 'l suo s'ingegna),</l>
<l>Poi che agl'ingiusti preghi ode il disdetto,</l>
<l>Quanto più d'ogni onor l'estima degna!</l>
<l>Tempio dice sacrato, tempio eletto</l>
<l>Per cui quaggiù quant'ha di ben s'insegna,</l>
<l>Così sempre oda Amor largo i tuoi preghi,</l>
<l>Come a me con ragione il torto neghi.</l>
<l>S'io dunque odo di voi così lontano</l>
<l>E di fede e d'amor voci sì chiare,</l>
<l>Perché più faticar mi deggio in vano</l>
<l>A portar frondi al bosco, arene al mare?</l>
<l>Se colui pur, ch'al suo balcon sovrano</l>
<l>Col giorno innanzi e con l'aurora appare,</l>
<l>Del mio troppo sperar mi biasma e incolpa,</l>
<l>Vostra, donna, e d'Amor, sarà la colpa.</l>
</lg>
</div1>

<div1 type="poesia">
<head>SONETTO.</head>
<lg type="sonetto">
<lg type="quartina">
<l>Borea crudel, che con tal forza ed ira</l>
<l>Corri a ferir la mia gravosa fronte,</l>
<l>A che partir dal tuo cavato monte</l>
<l>Per annoiar chi più di te sospira?</l>
</lg>
<lg type="quartina">
<l>Ma se tu fossi ben chi turba e gira,</l>
<l>Le fosche arene al pallido Acheronte,</l>
<l>Avrei le voglie al perdonarti pronte,</l>
<l>Ché quanto vien da te dolcezza spira.</l>
</lg>
<lg type="terzina">
<l>Ché mi sovvien quanto t'amai quel punto</l>
<l>Che tu, crollando alla mia Pianta i rami,</l>
<l>Fosti cagion ch'a sostenerla corsi.</l>
</lg>
<lg type="terzina">
<l>Sempre dunque m'avrai fido e congiunto,</l>
<l>E ben ch'ogni uom tra noi crudo ti chiami,</l>
<l>Più ch'alberghi pietà quel dì m'accorsi.</l>
</lg>
</lg>
</div1>

<div1 type="poesia">
<head>CANZONE.</head>
<lg type="canzone">
<l>Quanto di dolce avea</l>
<l>Ne' primi giorni Amore,</l>
<l>Ritorna, ahi lasso! in tristo pianto amaro;</l>
<l>La spene onde vivea</l>
<l>Questo angoscioso core</l>
<l>Rivolto ha in doglia il mio destino avaro;</l>
<l>Quanto soave e caro</l>
<l>Già tenni il viver mio,</l>
<l>Tanto or mi pesa e duole.</l>
<l>Le stelle intorno e 'l Sole</l>
<l>Dichin per me come talor desìo;</l>
<l>Ch'omai pietosa morte</l>
<l>Faccia del mio languir l'ore più corte.</l>
<l>Qual più felice amante,</l>
<l>Qual più giocondo stato</l>
<l>Si vide unquanco all'amoroso regno?</l>
<l>Alme, celesti e sante</l>
<l>Luci, come beato</l>
<l>Mi feste un tempo e d'ogni pace degno!</l>
<l>Or dal suo caro segno</l>
<l>Abbandonata e stanca</l>
<l>La mia infelice barca</l>
<l>Un mar di pianto varca</l>
<l>Ove soffia Aquilone, e l'onde imbianca,</l>
<l>Dal ciel grandina e piove,</l>
<l>E trasportata corre, e non sa dove.</l>
<l>Ohimè! la bella fera</l>
<l>Ch'io cacciai tanto invano,</l>
<l>Tolta al mio desiar, d'altrui fu preda;</l>
<l>L'antica primavera</l>
<l>Lasciando me lontano,</l>
<l>Conviene omai ch'al pigro verno ceda.</l>
<l>Amante più non creda</l>
<l>A liete frondi e fiori,</l>
<l>Ché frutto poi non nasce,</l>
<l>E mentre indarno pasce</l>
<l>Folle speranza de' lor falsi onori,</l>
<l>Siam poi carchi alla fine</l>
<l>Di secchi rami e di pungenti spine.</l>
<l>Ma rivolgendo indietro</l>
<l>La mente a' giorni corsi,</l>
<l>Breve conforto pur nell'alma sento;</l>
<l>Ché ben che ghiaccio e vetro</l>
<l>Gli andati miei soccorsi</l>
<l>Sien per me divenuti e fumo al vento,</l>
<l>Forse non tutto spento</l>
<l>Di quell'alta pietade</l>
<l>Fia ciascun vivo lume,</l>
<l>Ahi ciel! che per costume</l>
<l>Mi fe caro il servir sì lunga etade.</l>
<l>Così parlando passo</l>
<l>Questo acerbo dolor, di viver lasso.</l>
<l>Saldo sostegno antico</l>
<l>Della mia fragil vita,</l>
<l>Fermo riposo de' miei tanti affanni,</l>
<l>Benché il destin nimico</l>
<l>Che a pianger qui m'invita</l>
<l>Faccia altrui ricco de' miei tristi danni,</l>
<l>I giorni, i mesi e gli anni</l>
<l>Amor, Fortuna e 'l cielo</l>
<l>Non avran forza mai,</l>
<l>Che i vostri santi rai</l>
<l>Non mi stieno entro il cor l'estate e il gelo</l>
<l>(E sia che vuol d'altrui),</l>
<l>Per esser quel che 'l primo giorno fui.</l>
<l>Dirai, Canzone, a chi non è più mia:</l>
<l>Colui ch'è vostro ancora</l>
<l>E sarà sempre mai, vi chiama ognora.</l>
</lg>
</div1>

<div1 type="poesia">
<head>SONETTO.</head>
<lg type="sonetto">
<lg type="quartina">
<l>Quanta dolcezza il mondo unqua ne diede,</l>
<l>Occhi miei lassi, ben s'è fatto amaro,</l>
<l>Poiché quel ch'era sol giocondo e caro</l>
<l>Per altri e non per noi lunge si vede.</l>
</lg>
<lg type="quartina">
<l>A cui più domandar deggiam mercede?</l>
<l>Al ciel non già, che ci fu troppo avaro;</l>
<l>Non ad Amor, ch'ei mostra aperto e chiaro</l>
<l>Ch'omai poco gli cal di tanta fede.</l>
</lg>
<lg type="terzina">
<l>Ch'altro dunque si può che pianger sempre</l>
<l>Senza sperar che in riso il pianto torni,</l>
<l>E gir di male in mal temendo peggio?</l>
</lg>
<lg type="terzina">
<l>Ahi dure nostre e disusate tempre!</l>
<l>Chi vide in terra mai più foschi giorni,</l>
<l>Di quanti io vidi, lasso! e quanti veggio?</l>
</lg>
</lg>
</div1>

<div1 type="poesia">
<head>SONETTO.</head>
<lg type="sonetto">
<lg type="quartina">
<l>Aura gentil, che mormorando vieni</l>
<l>A temprarne il calor del lungo giorno,</l>
<l>E l'aër vago rimovendo intorno</l>
<l>Lietamente rinfreschi e rassereni;</l>
</lg>
<lg type="quartina">
<l>Come contra 'l tuo stile, empia, sostieni</l>
<l>Ch'io sol non senta il dolce tuo ritorno?</l>
<l>Ch'io solo in fiamma con doglioso scorno</l>
<l>Sempre la vita mia piangendo meni?</l>
</lg>
<lg type="terzina">
<l>Deh! lascia al Sol co' suoi focosi rai</l>
<l>Queste misere membra arder di fuore;</l>
<l>Che più come solean non pon gradirti</l>
</lg>
<lg type="terzina">
<l>E dentro il petto mio trapassa omai,</l>
<l>E rischiara ivi i nubilosi spirti,</l>
<l>Ivi acqueta, se puoi, l'ardente core.</l>
</lg>
</lg>
</div1>

<div1 type="poesia">
<head>SONETTO.</head>
<lg type="sonetto">
<lg type="quartina">
<l>Non salvatico pin, non querce annosa</l>
<l>Han le radici sue profonde in terra,</l>
<l>Come ha la Pianta mia, che l'apre e serra</l>
<l>Dentro 'l mio cor che non ritrova posa.</l>
</lg>
<lg type="quartina">
<l>Non d'Euro o d'Aquilon forza rabbiosa,</l>
<l>Non di mare o di ciel tempesta o guerra,</l>
<l>La trarranno indi mai, ch'ancor sotterra</l>
<l>Sarai nell'alma mia, Pianta amorosa.</l>
</lg>
<lg type="terzina">
<l>Ma se 'l fero destin per più noiarme</l>
<l>Vuol ch'ella sola ciò menzogna estime,</l>
<l>Che poss'io più, che a sofferenza armarme?</l>
</lg>
<lg type="terzina">
<l>E in valli e monti in dolorose rime</l>
<l>Gir cantando il mio mal per disfogarme,</l>
<l>Cangiate e spente le speranze prime?</l>
</lg>
</lg></div1>

<div1 type="poesia">
<head>SONETTO.</head>
<lg type="sonetto">
<lg type="quartina">
<l>Se i bei rami gentil della mia Pianta</l>
<l>Come son di virtù carchi e d'onore,</l>
<l>Tale avesser pietà, fede ed amore,</l>
<l>Beato il mondo che gli adora e canta.</l>
</lg>
<lg type="quartina">
<l>Ma, lasso! io 'l dirò pur, che all'ombra santa</l>
<l>(E perdonimi il ciel, ch'ira e dolore</l>
<l>Mi fan parlar) s'assiede a tutte l'ore</l>
<l>Orgoglio e crudeltà tra gloria tanta.</l>
</lg>
<lg type="terzina">
<l>Questa è la fosca nebbia e 'l vento fero</l>
<l>Che mai d'essa addolcir non lascian frutto,</l>
<l>Che al suo primo gustar non torni amaro.</l>
</lg>
<lg type="terzina">
<l>Ma pur le frondi del mio tronco altero</l>
<l>Veder da lunge e non con volto asciutto,</l>
<l>Che aver pomi d'altrui, mi fia più caro.</l>
</lg>
</lg>
</div1>

<div1 type="poesia">
<head>SONETTO.</head>
<lg type="sonetto">
<lg type="quartina">
<l>Quando, o Febo, tra noi si mostran fuore</l>
<l>L'alte bellezze a null'altre seconde,</l>
<l>Deh perché sì veloce in mezzo l'onde</l>
<l>T'attuffi, e privi noi di sì dolci ore?</l>
</lg>
<lg type="quartina">
<l>Forse paventi in lor novello amore,</l>
<l>Qual già provasti in quella ch'or t'asconde</l>
<l>La verde scorza e l'onorata fronde,</l>
<l>Che sprezzan Giove irato e 'l suo furore.</l>
</lg>
<lg type="terzina">
<l>Stolto, non temer più quel ch'altri brama,</l>
<l>Non fuggir leve quel che piace altrui:</l>
<l>Resta a veder la bella Pianta meco.</l>
</lg>
<lg type="terzina">
<l>E se natura e 'l ciel pur ti richiama</l>
<l>In altra parte, mostra lor per cui</l>
<l>Tenesti il corso, e fermeransi teco.</l>
</lg>
</lg>
</div1>

<div1 type="poesia">
<head>SONETTO.</head>
<lg type="sonetto">
<lg type="quartina">
<l>Qual fera stella alla mia Pianta diede</l>
<l>Frondi così leggiadre e fior sì vaghi,</l>
<l>Perché d'amaro sol ciascuno appaghi</l>
<l>L'ombra negando a chi fra noi la chiede?</l>
</lg>
<lg type="quartina">
<l>Deh quanto era il miglior, d'amore e fede</l>
<l>Averla ornata, perché non s'allaghi</l>
<l>Più d'una fronte, e più d'un cor s'impiaghi</l>
<l>Senza d'essa trovar grazia o mercede?</l>
</lg>
<lg type="terzina">
<l>E qual mio fallo mi condusse in parte</l>
<l>Ov'io scorgessi lei, che m'odia e fugge,</l>
<l>Più che Tantal bramoso i pomi e l'onde?</l>
</lg>
<lg type="terzina">
<l>E di nulla le cal che mille carte</l>
<l>Mostrin ch'a torto altrui consuma e strugge,</l>
<l>E quanto amata è più, vie più s'asconde.</l>
</lg>
</lg>
</div1>

<div1 type="poesia">
<head>SONETTO.</head>
<lg type="sonetto">
<lg type="quartina">
<l>Chiaro giardin, che lunge al suo paese</l>
<l>Pasci e conservi la mia Pianta altera,</l>
<l>In cui l'alma beltà perfetta e vera</l>
<l>Per onorarti di là su discese;</l>
</lg>
<lg type="quartina">
<l>Sempre sia il cielo in te largo e cortese,</l>
<l>Sempre ti adorni amica primavera,</l>
<l>E la calda stagion, l'algente e fera</l>
<l>Portino altrove le lor triste offese;</l>
</lg>
<lg type="terzina">
<l>Il vago Sol co' suoi temprati rai</l>
<l>Sempre nutrisca in te novelle fronde;</l>
<l>Zefiro desti i bei fioretti e l'erba.</l>
</lg>
<lg type="terzina">
<l>E mentre nel tuo sen la Pianta avrai,</l>
<l>Mostrin le stelle, il ciel, la terra e l'onde</l>
<l>Che quanto ha qui valor per te si serba.</l>
</lg>
</lg>
</div1>

<div1 type="poesia">
<head>SONETTO.</head>
<lg type="sonetto">
<lg type="quartina">
<l>Quante fïate ho già, di sdegno acceso,</l>
<l>Dalla mia Pianta per fuggir lontano</l>
<l>Rivolto il passo, e poscia a mano a mano</l>
<l>Pur da lei torno, a seguitarla inteso!</l>
</lg>
<lg type="quartina">
<l>Quante fïate ardir da lunge ho preso</l>
<l>Di lei biasmar che ho tanto amata invano!</l>
<l>E in sua presenza poi tremante e piano</l>
<l>Tutto 'l mio tempo in onorarla ha speso.</l>
</lg>
<lg type="terzina">
<l>Così non so, se non m'insegni Amore,</l>
<l>Altro far, né parlar, che a danno e scorno</l>
<l>Di me medesmo che m'incendo e struggo.</l>
</lg>
<lg type="terzina">
<l>Ella che 'l vede e 'l sa, più indura il core,</l>
<l>E mi schernisce più di giorno in giorno,</l>
<l>Che più legato son quant'io più fuggo.</l>
</lg>
</lg>
</div1>

<div1 type="poesia">
<head>SONETTO.</head>
<lg type="sonetto">
<lg type="quartina">
<l>Più d'ogni altro dolor che 'l cor sostiene</l>
<l>M'aggreva sol, che quando a pianger vegno,</l>
<l>Lasso! io non so con chi mi prenda sdegno,</l>
<l>Né chi biasmar delle mie lunghe pene.</l>
</lg>
<lg type="quartina">
<l>La mia Pianta non posso, ch'io so bene</l>
<l>Che son di lei, come m'estima, indegno;</l>
<l>Non Amor, perch'ei sol m'ha fatto degno</l>
<l>Di conoscer qua giù sì largo bene.</l>
</lg>
<lg type="terzina">
<l>Dell'ardita mia vista alfin mi pruovo</l>
<l>Dolermi, e poi mi mostra il vero istesso</l>
<l>Che per lei sola ogni dolcezza trovo.</l>
</lg>
<lg type="terzina">
<l>Così m'è forza di dolermi spesso</l>
<l>Che di tanti martìr, che ognor rinnovo,</l>
<l>Di potermi doler non m'è concesso.</l>
</lg>
</lg>
</div1>

<div1 type="poesia">
<head>SONETTO.</head>
<lg type="sonetto">
<lg type="quartina">
<l>In preda all'onde irate, in fede a' venti,</l>
<l>Spogliata di timon, d'ancore e sarte,</l>
<l>Oggi a solcar la mia barchetta parte</l>
<l>Questo amoroso mar pien di tormenti.</l>
</lg>
<lg type="quartina">
<l>Ascoso è il Sol, sono i duo segni spenti:</l>
<l>Ivi disperazion siede in disparte;</l>
<l>E in luogo di ragion, d'aita e d'arte,</l>
<l>Tien di tosto perir desiri ardenti.</l>
</lg>
<lg type="terzina">
<l>Così sen va come a Fortuna aggrada,</l>
<l>Ch'or Euro, or Aquilone, or Coro, or Noto,</l>
<l>Or l'addrizza allo scoglio, or torna al lito.</l>
</lg>
<lg type="terzina">
<l>Qual si deggia trovar nuova contrada</l>
<l>Non so; so ben, d'ogni dolcezza vôto,</l>
<l>Che quanto è fermo in ciel, sarà fornito.</l>
</lg>
</lg>
</div1>

<div1 type="poesia">
<head>SONETTO.</head>
<lg type="sonetto">
<lg type="quartina">
<l>Ligure Pianta, in le cui belle fronde</l>
<l>I miei dolci pensier s'han fatto nido,</l>
<l>E notte e dì, quasi in suo albergo fido,</l>
<l>Ogni mia speme, ogni desir s'asconde;</l>
</lg>
<lg type="quartina">
<l>Se queste rime al mio voler seconde</l>
<l>Non rompe o morte o 'l mio destino infido,</l>
<l>Forse udirai di te più lunge il grido,</l>
<l>Ch'altra che scaldi il Sol, che bagnin l'onde.</l>
</lg>
<lg type="terzina">
<l>E ben che l'ali del mio basso ingegno</l>
<l>Non pôn molto per sé da terra alzarse,</l>
<l>Il tuo chiaro valor sua scorta fia.</l>
</lg>
<lg type="terzina">
<l>Per cui d'andare al ciel fia fatto degno,</l>
<l>Lodando il giorno che nel mondo apparse</l>
<l>Tua virtù, tua beltà, tua leggiadria.</l>
</lg>
</lg>
</div1>

<div1 type="poesia">
<head>SONETTO.</head>
<lg type="sonetto">
<lg type="quartina">
<l>Quanto amor porto alla benigna stella</l>
<l>Ch'offerse a gli occhi miei dolce ed amica</l>
<l>Quell'alma Pianta, ch'io non so s'io dica</l>
<l>Più leggiadra o gentil, più vaga o bella!</l>
</lg>
<lg type="quartina">
<l>Questa (bench'io talor crudele e fella</l>
<l>Chiami, e d'ogni mio ben fera nimica),</l>
<l>Pur, cortese talor quanto pudica,</l>
<l>Della fresca ombra sua non m'è rubella.</l>
</lg>
<lg type="terzina">
<l>Quai rime torneran, quai detti sciolti,</l>
<l>Pianta saggia, amorosa, onesta e pia,</l>
<l>Ch'al cammin di virtù n'adduci a forza?</l>
</lg>
<lg type="terzina">
<l>Le fronde, i rami tuoi, l'amata scorza</l>
<l>Avrò sempre in onor ovunque io sia,</l>
<l>Benché mai frutti o fior non n'abbia colti.</l>
</lg>
</lg>
</div1>

<div1 type="poesia">
<head>SONETTO.</head>
<lg type="sonetto">
<lg type="quartina">
<l>Se il mio chiuso pensier vedeste aperto</l>
<l>Come lo vede Amor, ch'a lui m'invia,</l>
<l>Ligure Pianta, un dì cortese e pia,</l>
<l>Dareste al mio servir più degno merto.</l>
</lg>
<lg type="quartina">
<l>Ma perché io, lasso! del mio stato incerto</l>
<l>Non v'oso discoprir la pena mia,</l>
<l>Forse pensate voi che leve sia</l>
<l>L'errar per l'amoroso aspro deserto.</l>
</lg>
<lg type="terzina">
<l>Però sempre vi cal nïente o poco</l>
<l>D'esto grave dolor, ch'ascoso siede</l>
<l>E sol si mostra in solitario loco.</l>
</lg>
<lg type="terzina">
<l>Ahi! pigro Amor che così corto vede,</l>
<l>Quando esser deve che 'l tuo santo foco</l>
<l>Quel le faccia sentir ch'altrui non crede?</l>
</lg>
</lg>
</div1>

<div1 type="poesia">
<head>SONETTO.</head>
<lg type="sonetto">
<lg type="quartina">
<l>Deh come porgi, ahimè! soverchia doglia,</l>
<l>Per la sua Pianta al tormentoso core,</l>
<l>Perché non doni alla mia lingua, Amore,</l>
<l>Forza onde i chiusi miei pensier discioglia?</l>
</lg>
<lg type="quartina">
<l>Forse ogni fior vedresti, ogni sua foglia</l>
<l>In lei tutto cangiar l'almo colore</l>
<l>Per la pietà dell'anima, che muore</l>
<l>Se lungamente di pietà la spoglia.</l>
</lg>
<lg type="terzina">
<l>Forse allor non sarìa cotanto avara</l>
<l>Dell'ombra sua, ché Pianta sì gentile</l>
<l>Non può frutto nutrir che indegno sia.</l>
</lg>
<lg type="terzina">
<l>Ma qual di crudeltà frutto più vile?</l>
<l>E pur lo porta, (ahi per me sorte amara!)</l>
<l>Tra tante sue virtù la Pianta mia.</l>
</lg>
</lg>
</div1>

<div1 type="poesia">
<head>SONETTO.</head>
<lg type="sonetto">
<lg type="quartina">
<l>Chi desia di veder più bella Pianta,</l>
<l>Che mai sotto 'l suo sen coprisse il cielo,</l>
<l>Venga a veder chi fa cangiarne il pelo</l>
<l>In seguir l'ombra sua leggiadra e santa.</l>
</lg>
<lg type="quartina">
<l>Questa è colei che la mia lingua canta,</l>
<l>Cui sola onora il bel Signor di Delo,</l>
<l>Cui non cangia l'estate o spoglia il gelo,</l>
<l>Cui non offende pioggia o turbo schianta.</l>
</lg>
<lg type="terzina">
<l>Non più superba sia Tessaglia omai</l>
<l>Dell'arbor suo ch'al ciel l'ira prescrive,</l>
<l>Perché questa gentil vince d'assai.</l>
</lg>
<lg type="terzina">
<l>O Ligure terren, mentre fien vive</l>
<l>Le frondi sue, che non morran già mai,</l>
<l>T'avranno invidia ancor tutt'altre rive.</l>
</lg>
</lg>
</div1>

<div1 type="poesia">
<head>ELEGIA.</head>
<head>PER L'INFERMITÀ DI CINTIA.</head>
<lg type="elegia">
<l>Scendi ratto dal ciel, ché Cintia bella</l>
<l>Qui giace inferma, o biondo Febo, omai</l>
<l>Scendi ratto a sanar la tua sorella.</l>
<l>Vien, prego, ratto, e tal diletto avrai</l>
<l>Di por la man sopra le vaghe membra,</l>
<l>Che ti fia 'l tuo valor più caro assai.</l>
<l>Di quella fronte ch'ostro e gigli assembra</l>
<l>Non perda il chiaro; oimè! l'empio pallore</l>
<l>Non furi il bel, s'a te di noi rimembra.</l>
<l>E quanto abbiam per lei doglia e timore,</l>
<l>Portin nel mar le rapid'onde e il vento,</l>
<l>E seco in compagnia ritorni Amore.</l>
<l>Vien, santo Apollo, a sua salute intento,</l>
<l>E le radici, e l'erbe, e i fior sian teco,</l>
<l>Che tolgon da' mortai noia e tormento,</l>
<l>E me che vivo in lei, che morrò seco,</l>
<l>Che mille voti al ciel prometto l'ora,</l>
<l>Leva dal pianto ond'io vo stanco e cieco.</l>
<l>Tu sei cagion che intiepidisci l'ôra,</l>
<l>O bel monton frisseo, tra il caldo e 'l verno,</l>
<l>Che ardendo, algendo così langue ognora.</l>
<l>Ma che dico io? chi volge il mondo eterno,</l>
<l>La superba beltà punir vuol forse,</l>
<l>C'ha il ciel, la terra, e mille amanti a scherno.</l>
<l>Forse talor la vaga lingua scorse</l>
<l>Qui non trovando a sua chiarezza pare</l>
<l>Di quant'altra è là su davanti a porse.</l>
<l>Forse hai sentito già da lei biasmare,</l>
<l>Alta donna di Giove, il tuo bel viso,</l>
<l>Lodando il suo che più celeste appare.</l>
<l>Forse mirando sé, nuovo Narciso,</l>
<l>Disse a Palla d'aver più bei zaffiri,</l>
<l>Con più liete ombre di vaghezza e riso.</l>
<l>Forse già disse, quanta grazia spiri,</l>
<l>Esser con lei Ciprigna o nulla o poco,</l>
<l>Qualor più dolce parli, o canti o miri.</l>
<l>Voi, giovin belle, perché lacci e foco</l>
<l>Non può, lasso! schivar chi v'ode o vede,</l>
<l>Non pur noi, ma gli Dei prendete in gioco:</l>
<l>L'esser crude in altrui, non servar fede,</l>
<l>Spregiar chi v'ama, vi spaventa e muove,</l>
<l>Quasi l'aure Appennin che a nulla cede.</l>
<l>Egli è ben ver che in ciel perdona Giove</l>
<l>Spesso i lor falli all'amorose e vaghe;</l>
<l>Pur poi l'ira lassù talvolta piove.</l>
<l>O re del ciel, deh fa' che Cintia appaghe</l>
<l>Quanto ancor peccò mai con altra pena;</l>
<l>Porti per me com'io d'amor due piaghe.</l>
<l>O lieta fronte candida e serena,</l>
<l>Voi per troppo mirar vostra beltate,</l>
<l>Colma siete di duol, di sdegno piena.</l>
<l>Ma breve giorno andrà, che in voi tornate</l>
<l>Vedrem le grazie e le vermiglie rose,</l>
<l>Ché delle belle e pie Morte ha pietate.</l>
<l>Come in sì chiaro vel tale alma ascose</l>
<l>Per poi squarciarlo in sul fiorir degli anni</l>
<l>Chi sì gran cura in fabricarlo pose?</l>
<l>Ma siavi a mente poi, quanto s'inganni</l>
<l>Donna che sia di sue bellezze avara,</l>
<l>Donando altrui servir mercè d'affanni.</l>
<l>Sovente alma gentil fallendo impara:</l>
<l>Or ben saprete voi ch'un mese, un giorno</l>
<l>Vi può cosa furar, ch'è tanto cara.</l>
<l>Quanto più d'umiltà fia sempre adorno</l>
<l>Quel dolce lume, in cui talor si vide</l>
<l>Far orgoglio a più d'un, temenza e scorno.</l>
<l>Siate pur lieti voi che le sue fide</l>
<l>Stelle seguite in amoroso legno,</l>
<l>Ch'oggi i crudi pensier pietosa ancide.</l>
<l>Or non andran più seco ira né sdegno,</l>
<l>Ma con beltà virtude e leggiadria,</l>
<l>Ha di lei cortesia partito il regno.</l>
<l>Nessun più la vedrà che dolce e pia:</l>
<l>Ella d'esser cotal promette al cielo;</l>
<l>Amor giura per lei che così fia.</l>
<l>Vien dunque, vienne omai, signor di Delo,</l>
<l>Poi che del suo fallir si scusa e pente;</l>
<l>E rendi all'esser suo l'altero velo.</l>
<l>Non con lei salverai lei solamente,</l>
<l>Ché sola val più di tutte altre insieme,</l>
<l>Ma quanta è di virtù leggiadra gente.</l>
<l>Non senti tu che piange il mondo, e teme</l>
<l>Di non restar della sua donna privo,</l>
<l>L'aer s'affosca, e 'l mar la terra geme?</l>
<l>Venere e 'l figlio suo qui bello e vivo.</l>
<l>Pregan quel lume onde 'l suo lume luce.</l>
<l>Versando di dolor dagli occhi un rivo.</l>
<l>Quando vedrai de' gentil cor la Duce</l>
<l>Renderne tutta umil grazie immortali,</l>
<l>Adorna e vaga alla tua santa luce?</l>
<l>E di te lodi dir cotante e tali,</l>
<l>Così dolce cantando, e con tai note,</l>
<l>Che Giove ancor non ha sentite uguali?</l>
<l>O cortesi parole, alte e devote;</l>
<l>Ben, Febo, allor fra tutti gli altri Dei</l>
<l>Non saran l'arti tue d'invidia vote.</l>
<l>Conterà poi, con che soavi omei!</l>
<l>Le passate fatiche ad una ad una,</l>
<l>E l'ore men dubbiose e i giorni rei.</l>
<l>Deh come tremerò nel cor, ciascuna</l>
<l>Volta ch'io sentirò sì gran periglio,</l>
<l>E pietosa e crudel dirò Fortuna!</l>
<l>Volgi, o Morte, da lei l'acuto artiglio,</l>
<l>Ché non è tempo ancor di tanta preda</l>
<l>Caggia nel verno, e non d'aprile il giglio,</l>
<l>O Pluton fero a cui convien che ceda</l>
<l>Il mondo tutto, e tu, sua santa sposa,</l>
<l>Non avete con voi le figlie e Leda?</l>
<l>Non Atalanta? Fedra? e l'amorosa</l>
<l>Casta d'Ulisse? non la bianca Tiro?</l>
<l>Non Pasife in amor folle e bramosa?</l>
<l>Non quante prime mai belle fioriro</l>
<l>In Sparta, in Roma, nell'antica Troia</l>
<l>Che di sé ragionar tanti anni udiro?</l>
<l>Deh! non furate al mondo ogni sua gioia,</l>
<l>Non c'invidiate questa bella almeno,</l>
<l>Fin che il viver tra noi le apporti noia.</l>
<l>Scenda ella vecchia poi nel vostro seno;</l>
<l>Che vi fia lo indugiar venti anni o trenta,</l>
<l>Perché il mondo non sia di doglia pieno?</l>
<l>O vaga Cintia mia, lieta e contenta</l>
<l>Tosto omai ci vedrete, e bella e sana;</l>
<l>Nulla tema o dolor per voi si senta.</l>
<l>Al biondo Apollo, a Venere, a Diana</l>
<l>Porgete sacrifici e incensi ognora,</l>
<l>Ed a me siate umìl, cortese e piana,</l>
<l>Se qui bramate viver lungo ancora.</l>
</lg>
</div1>

<div1 type="poesia">
<head>ELEGIA.</head>
<lg type="elegia">
<l>Ben venga il bel, leggiadro e verde maggio,</l>
<l>Re dell'alma stagion ch'allegra 'l mondo,</l>
<l>Cinto di frondi e fior, vago e selvaggio.</l>
<l>Oggi divien ciascun lieto e giocondo,</l>
<l>Ogni cortese cor vive oggi in pace,</l>
<l>Amor trovando a' suoi desir secondo.</l>
<l>Oggi ardon tutti di medesma face</l>
<l>Le giovin vaghe e i tormentosi amanti,</l>
<l>E di pari oggi Amor diletta e piace.</l>
<l>Oggi fan tregua co' sospiri e pianti:</l>
<l>Dolci amorosi detti e lieti sguardi</l>
<l>Sol si trovan con loro in bei sembianti.</l>
<l>Donan per pegno de' pungenti dardi</l>
<l>Gemme d'alto valor, frondi e viole,</l>
<l>Che mai non mancheran per tempo o tardi.</l>
<l>Or io, lontan dall'uno e l'altro Sole,</l>
<l>Che a voi deggio donar, mia Cintia e Flora,</l>
<l>Ch'io tengo in mezzo 'l cor sacrate e sole?</l>
<l>Non fior, non rose, oimè! non frondi ancora;</l>
<l>Ch'io sempre fuggirò 'l sereno e 'l verde,</l>
<l>Fin che non torni di vederci l'ora.</l>
<l>Lasciam pur questi a chi 'l suo ben non perde</l>
<l>Per tempo alcun, quasi la fronde alloro,</l>
<l>Che per noi secco è tal che non rinverde.</l>
<l>Che donar dunque deo? le gemme e l'oro</l>
<l>Prendon l'avare; e l'amorose rime</l>
<l>Sol delle belle son chiaro tesoro.</l>
<l>E voi che siete intra le belle prime,</l>
<l>Liete prendete i dolci versi miei,</l>
<l>Forse indegni di voi, s'uom dritto estime.</l>
<l>Picciol mio libro, tu dunque oggi sei</l>
<l>Pegno a duo chiari Sol d'amor e fede:</l>
<l>Muovi: il tuo dipartir piaccia agli Dei.</l>
<l>Vanne all'albergo che superbo siede</l>
<l>Lungo Durenza e Sorga; ivi vedrai</l>
<l>L'alma Luna gentil, cui Febo cede.</l>
<l>Di': Riverente a' vostri santi rai</l>
<l>Di me fa dono un vostro servo fido,</l>
<l>Fido più d'altro ancor ch'aveste mai.</l>
<l>Poi che visto t'arà, dille: Altro lido</l>
<l>Mi convien ricercar; l'altra compagna</l>
<l>Lunge m'aspetta al bel fiorito nido.</l>
<l>Indi veloce allor l'aspra montagna</l>
<l>Passa oppressando la nivosa fronte,</l>
<l>Che dal nostro terren Francia scompagna.</l>
<l>Il Tesin, l'Adda e 'l Po, l'altero monte</l>
<l>Che della bella Italia il dorso parte,</l>
<l>Convien poscia che ratto e varchi e monte.</l>
<l>Allor vedrai quell'onorata parte,</l>
<l>Ove Fiorenza col chiaro Arno stassi,</l>
<l>Ov'è colei che dal mio ben mi parte.</l>
<l>Ivi che gli occhi avrà dolenti e bassi</l>
<l>Dolente la vedrai; bacia la terra</l>
<l>Onde muove pensosa i dolci passi.</l>
<l>Dille umil poi: Chi vive in pianto e in guerra</l>
<l>Già 'l second'anno che voi più non vide</l>
<l>Nel loco, oimè! che di sé fuor lo serra,</l>
<l>Qui pien di doglia, o sante luci e fide,</l>
<l>Mi manda, ch'io con voi sempre dimori,</l>
<l>Fin che a tempo miglior suo fato il guide.</l>
<l>E vi promette ognor, quantunque fuori</l>
<l>Mill'anni sia di vostra vista chiara,</l>
<l>Ch'altra non fia chi più di quella onori.</l>
<l>E se per Cintia ancor la penna avara</l>
<l>Non è, che spesso sua seconda appella,</l>
<l>Voi siete sola, voi più d'altra cara.</l>
<l>Cintia è talor così cortese e bella,</l>
<l>Che voi gli sembra; e se non foste voi,</l>
<l>Donna de' suoi pensier sola oggi era ella.</l>
<l>E come già gli antichi detti suoi</l>
<l>Prendeste in grado, così ancor vi prega</l>
<l>Prendiate me, se non foste altra poi.</l>
<l>E quale ognor, quel primo laccio il lega</l>
<l>Che già dieci anni al cor gli avvinse Amore,</l>
<l>A cui nulla per voi fatica nega.</l>
<l>Così vi piaccia sempre il vostro core</l>
<l>Per lui servar, fin che poi venga un giorno</l>
<l>Ch'arrechi il fin di tanto suo dolore,</l>
<l>O d'ogni ben celeste lume adorno!</l>
</lg>
</div1>

<div1 type="poesia">
<head>SONETTO.</head>
<lg type="sonetto">
<lg type="quartina">
<l>Ligure Pianta mia, se 'l rozzo stile</l>
<l>Voto di leggiadria, colmo d'amore,</l>
<l>In disfogar l'ardente suo dolore</l>
<l>Troppo altrui sembra a tanta altezza umìle;</l>
</lg>
<lg type="quartina">
<l>E se 'l nome per sé chiaro e gentile,</l>
<l>Della tua fronda, che m'invesca il core,</l>
<l>Desïando talor di farle onore,</l>
<l>Rende col suo cantar più rozzo e vile;</l>
</lg>
<lg type="terzina">
<l>Perdoni al mio fallir quella pietade,</l>
<l>Ch'esser dovrìa, se non m'inganna il vero,</l>
<l>Dentro i bei rami dolcemente ascosa:</l>
</lg>
<lg type="terzina">
<l>Sola è colpa d'amor se a montar osa</l>
<l>All'eccelsa tua cima il mio pensiero,</l>
<l>E nel primo salir sotterra cade.</l>
</lg>
</lg>
</div1>

<div1 type="poesia">
<head>SONETTO.</head>
<lg type="sonetto">
<lg type="quartina">
<l>Lingua gentil, che sopra ogni altra cosa</l>
<l>La natura adornò benigna ed alma,</l>
<l>E che de' miei pensier sola oggi palma</l>
<l>Porti ovunque io mi viva, o in guerra o in posa;</l>
</lg>
<lg type="quartina">
<l>Deh fia mai 'l dì ch'io t'oda dir pietosa</l>
<l>(Come è dritto dover di nobil alma),</l>
<l>Servo mio fido, l'amorosa salma</l>
<l>Che tu porti per me, non m'è noiosa.</l>
</lg>
<lg type="terzina">
<l>O giuste, o dolci angeliche parole</l>
<l>Che sarian queste, ch'avrian forza farme</l>
<l>Montar più in alto ch'ove ascende il Sole.</l>
</lg>
<lg type="terzina">
<l>Non fabricò Vulcan sì rigide arme,</l>
<l>Cui non cadesse in ascoltarle sole</l>
<l>Ogni tempra, ogni onor, se il vero parme.</l>
</lg>
</lg>
</div1>

<div1 type="poesia">
<head>SONETTO.</head>
<lg type="sonetto">
<lg type="quartina">
<l>Quanto da te mi vien, Pianta gentile,</l>
<l>Pianti, affanni, sospir, tormenti e pene,</l>
<l>Tanto m'aggrada, ch'ogni dolce e bene</l>
<l>Ch'altra mi potria dar mi tengo a vile.</l>
</lg>
<lg type="quartina">
<l>Né cangerei 'l mio doloroso stile,</l>
<l>C'ha di foschi desir le rime piene,</l>
<l>Con quanto chiaro e bel seco contiene</l>
<l>Il più tranquillo, il più soave aprile.</l>
</lg>
<lg type="terzina">
<l>Perch'io so ben quanto più d'altra vale</l>
<l>Pur la tua fronda, non ch'i trochi e i rami,</l>
<l>Ch'arìan forza tornar nel cigno Giove.</l>
</lg>
<lg type="terzina">
<l>Così poss'io mostrarmi un giorno tale,</l>
<l>Che senza più sentir fatiche nuove,</l>
<l>Non abbia a sdegno ch'io l'adori ed ami.</l>
</lg>
</lg>
</div1>

<div1 type="poesia">
<head>SONETTO.</head>
<lg type="sonetto">
<lg type="quartina">
<l>Almo beato Sol, che dolcemente</l>
<l>L'aurate chiome e la vermiglia fronte</l>
<l>Ne rechi sopra il bel nostro orizzonte,</l>
<l>Onde già intepidir l'aura si sente,</l>
</lg>
<lg type="quartina">
<l>Ciascun dal sonno lieto si risente</l>
<l>Mentre tu poggi il dilettoso monte;</l>
<l>E gli augelletti in voci chiare e pronte</l>
<l>Cantan le lodi tue soavemente.</l>
</lg>
<lg type="terzina">
<l>Lasso! ch'io solo al dolce tuo ritorno</l>
<l>Sento in mille maniere il cor cangiarme,</l>
<l>E il volto rivestir color di terra.</l>
</lg>
<lg type="terzina">
<l>L'alma, che vicin sente il nuovo giorno,</l>
<l>Co' suoi primi pensier riprende l'arme,</l>
<l>Per ritornarsi alla sua antica guerra.</l>
</lg>
</lg>
</div1>

<div1 type="poesia">
<head>SONETTO.</head>
<lg type="sonetto">
<lg type="quartina">
<l>Chiara onda e fresca, che cantando vai,</l>
<l>A' miei duri sospir compagna fida,</l>
<l>Fosse la Pianta dove Amor s'annida</l>
<l>Quinci a temprar del caldo Sole i rai!</l>
</lg>
<lg type="quartina">
<l>Fôran men foschi i dolorosi lai</l>
<l>E men cocenti l'amorose strida,</l>
<l>Vedendo appresso la mia santa guida</l>
<l>Ch'ogni dolce e seren vince d'assai.</l>
</lg>
<lg type="terzina">
<l>I dì, ch'io teco in lacrimar consumo,</l>
<l>Spenderei nel cantar la sua beltate,</l>
<l>L'alte virtù, le sue divine parti.</l>
</lg>
<lg type="terzina">
<l>Ciechi nostri desir, vane ombre e fumo!</l>
<l>Pur sono or lunge le mie frondi ornate,</l>
<l>E quanti ho detti in richiamarle sparti!</l>
</lg>
</lg>
</div1>

<div1 type="poesia">
<head>SONETTO.</head>
<lg type="sonetto">
<lg type="quartina">
<l>Liete rive, alti colli e piaggia aprica,</l>
<l>D'erte, viole e fior dolci ricetti;</l>
<l>Scorte de' miei sospir vaghi augelletti,</l>
<l>Là dove il bosco più la terra intrica;</l>
</lg>
<lg type="quartina">
<l>Viva fontana, omai compagna antica</l>
<l>Delle mie note in gli amorosi detti;</l>
<l>Sentir non posso i vostri cari affetti</l>
<l>Poi che non ci è la bella Pianta amica.</l>
</lg>
<lg type="terzina">
<l>Che non pur voi, ma quanto dolce e bene</l>
<l>Dentro il suo terzo ciel possiede Amore,</l>
<l>Mi sarìan senza lei tormento e pene.</l>
</lg>
<lg type="terzina">
<l>Dal dì che apparse, il mio piagato core</l>
<l>Tali ardenti per lei fiamme sostiene,</l>
<l>Che fuor dell'ombra sua languendo muore.</l>
</lg>
</lg>
</div1>

<div1 type="poesia">
<head>SONETTO.</head>
<lg type="sonetto">
<lg type="quartina">
<l>Oggi spero veder la bella Pianta</l>
<l>Che, già 'l dì terzo, non rividi unquanco.</l>
<l>Oggi il cor lasso, affaticato e stanco</l>
<l>Spera posa trovar dall'ombra santa:</l>
</lg>
<lg type="quartina">
<l>Oggi spera di aver dolcezza tanta,</l>
<l>Quanta ier doglia, il tormentoso fianco.</l>
<l>Oggi al destro sentier, lasciando il manco,</l>
<l>M'addrizza il ciel che al terzo giro canta.</l>
</lg>
<lg type="terzina">
<l>O che dolci accoglienze, oneste e liete!</l>
<l>Che sagge, caste, angeliche parole</l>
<l>Di vedere, di udir tremando spero!</l>
</lg>
<lg type="terzina">
<l>Io sol dirò (quasi di ghiaccio al Sole):</l>
<l>Vedete il servo all'amoroso impero</l>
<l>Così fedel, come voi bella siete.</l>
</lg>
</lg>
</div1>

<div1 type="poesia">
<head>SONETTO.</head>
<lg type="sonetto">
<lg type="quartina">
<l>Sonno, che spesso con tue levi scorte</l>
<l>Scioi da me l'alma peregrina e snella,</l>
<l>E la ne porti desïosa a quella</l>
<l>Che la fa ne' suoi danni ardita e forte,</l>
</lg>
<lg type="quartina">
<l>Poi che sol nel tuo regno ha dolce sorte,</l>
<l>Menane omai l'oscura tua sorella;</l>
<l>Ché s'altrettanto ben si trova in ella,</l>
<l>Nullo stato gentil s'agguaglia a morte.</l>
</lg>
<lg type="terzina">
<l>Allor non temerìa che 'l nuovo sole</l>
<l>Sgombri i suoi beni, e turbi ogni sua pace,</l>
<l>O la ritorni in questo carcer cieco.</l>
</lg>
<lg type="terzina">
<l>Lungamente vedria quanto le piace,</l>
<l>Sempre udirìa le angeliche parole,</l>
<l>Che più dolce sarìa che l'esser teco.</l>
</lg>
</lg>
</div1>

<div1 type="poesia">
<head>SONETTO.</head>
<lg type="sonetto">
<lg type="quartina">
<l>Quella che 'l terzo ciel cantando muove,</l>
<l>Che con tal forza in amorosi rai</l>
<l>M'accese l'alma allor ch'io vi mirai</l>
<l>Leggiadra sì ch'invidia n'ebbe Giove,</l>
</lg>
<lg type="quartina">
<l>Sia testimon che 'l mondo par non trove</l>
<l>Al mio fido servir, che 'l dì sacrai</l>
<l>A' bei vostri occhi, che n'han viste omai</l>
<l>(Se vi sovvien del ver) ben mille prove</l>
</lg>
<lg type="terzina">
<l>E spero ancor ch'eternamente ornare</l>
<l>Deggia Liguria il vostro altero petto,</l>
<l>In cui menzogna mai né fu né fia.</l>
</lg>
<lg type="terzina">
<l>Né di voi so, qual voi di me, dubbiare;</l>
<l>Ché soverchia d'altrui tema e sospetto</l>
<l>In sì perfetto amor biasmo sarìa.</l>
</lg>
</lg>
</div1>

<div1 type="poesia">
<head>SONETTO.</head>
<lg type="sonetto">
<lg type="quartina">
<l>Se in chiara nobiltà chiaro intelletto,</l>
<l>Se in generoso core alti pensieri,</l>
<l>Se di gloria desir perfetti e veri,</l>
<l>Se caste fiamme in amoroso petto,</l>
</lg>
<lg type="quartina">
<l>Se in atti schivi un più cortese affetto,</l>
<l>Se ne' sembianti umìl concetti alteri,</l>
<l>Se un parlar saggio onde si tema e speri,</l>
<l>Se d'altrui danni e suoi giusto disdetto,</l>
</lg>
<lg type="terzina">
<l>Se onestà ch'a beltà congiunta sia,</l>
<l>Se aver sempre virtù compagna e guida,</l>
<l>Se onorato sentier tra 'l molto e 'l poco,</l>
</lg>
<lg type="terzina">
<l>S'amor, senno, valore e leggiadria</l>
<l>Fecer donna già mai pietosa e fida,</l>
<l>Non cangiate pensier cangiando loco.</l>
</lg>
</lg>
</div1>

<div1 type="poesia">
<head>SONETTO.</head>
<lg type="sonetto">
<lg type="quartina">
<l>Verde prato amoroso, erbe felici</l>
<l>Sovente elette in onorato seggio</l>
<l>Dalla Pianta gentil cui sola chieggio,</l>
<l>E c'ha in mezzo 'l mio cor le sue radici;</l>
</lg>
<lg type="quartina">
<l>Vermiglie rose, e voi fioretti amici</l>
<l>Che in sì leggiadri modi aggiunti veggio</l>
<l>Nel caro sen, perch'io fra me vaneggio</l>
<l>D'invidia e duol per questi campi aprici;</l>
</lg>
<lg type="terzina">
<l>Chiare acque e fresche, che parlando andate</l>
<l>D'amor con quella, e l'affannato piede</l>
<l>Ristorate talor del vostro umore;</l>
</lg>
<lg type="terzina">
<l>Schietti arbuscelli e vaghi, ombre beate,</l>
<l>Poscia ch'io vo di sua presenza fuore,</l>
<l>Ditele voi per me che Amor vuol fede.</l>
</lg>
</lg>
</div1>

<div1 type="poesia">
<head>SONETTO.</head>
<lg type="sonetto">
<lg type="quartina">
<l>Né fortuna crudel né cangiar pelo</l>
<l>Avran forza già mai con l'arme loro</l>
<l>D'ancider quello ond'io mi discoloro</l>
<l>Amoroso disio, ch'ad altri celo;</l>
</lg>
<lg type="quartina">
<l>Né mi può saettar sì lunge il cielo,</l>
<l>Ch'io non veggia ad ognor, cui soli adoro,</l>
<l>Vaghi rami onorati, e pomi d'oro,</l>
<l>Se ben si squarci il mio terrestre velo.</l>
</lg>
<lg type="terzina">
<l>Non è l'ombra gentil della mia Pianta</l>
<l>Come molt'altre son che 'l mondo ha in pregio,</l>
<l>E ceda il lauro, il pin, gli abeti e i mirti.</l>
</lg>
<lg type="terzina">
<l>Questa tien da chi può tal privilegio,</l>
<l>Che con la vista pur si gloria e vanta</l>
<l>Di levar fino al ciel gli umani spirti.</l>
</lg>
</lg>
</div1>

<div1 type="poesia">
<head>SONETTO.</head>
<lg type="sonetto">
<lg type="quartina">
<l>Qual grazia, qual destin, qual sorte amica,</l>
<l>O liguro terren, t'ha fatto degno</l>
<l>Di produr Pianta ov'ogni umano ingegno</l>
<l>Di maraviglia sé medesmo intrica?</l>
</lg>
<lg type="quartina">
<l>Quai Medi, quai Sabei, qual terra aprica</l>
<l>Vider sì prezïoso e caro legno,</l>
<l>Che pur dell'ombra sua non fosse indegno?</l>
<l>Né mai lingua sarà, che a pien ne dica.</l>
</lg>
<lg type="terzina">
<l>Son fede e castità le sue radici,</l>
<l>La scorza e 'l tronco suo grazia e beltade:</l>
<l>Son chiari detti i fior, le frondi onore.</l>
</lg>
<lg type="terzina">
<l>I frutti son virtù più d'altre ornate,</l>
<l>Cui solo il rimembrar fa noi felici:</l>
<l>Or dunque che sarìa sentir l'odore?</l>
</lg>
</lg>
</div1>

<div1 type="poesia">
<head>SONETTO.</head>
<lg type="sonetto">
<lg type="quartina">
<l>Non rivedrò già mai che 'l cor non treme,</l>
<l>Ligure Pianta, in dolorosi lai,</l>
<l>Quelle onorate rime, in ch'io trovai</l>
<l>Estremo mio disnor con lodi estreme.</l>
</lg>
<lg type="quartina">
<l>Com'esser può che in voi per tempo sceme</l>
<l>L'antica fe, che gli amorosi rai</l>
<l>Vi fea veder dal dì ch'io vi mirai</l>
<l>Lieto con l'alma che vi adora e teme?</l>
</lg>
<lg type="terzina">
<l>Com'esser può che gl'infiniti affanni,</l>
<l>Che ho sofferti per voi, nel vostro core</l>
<l>Non m'impetrin pietà, che fu già tale?</l>
</lg>
<lg type="terzina">
<l>Piacemi ben ch'i giorni, i mesi e gli anni</l>
<l>Rendiate a Dio; ma non si spenga Amore,</l>
<l>Ne vi togliete a me, Pianta immortale.</l>
</lg>
</lg>
</div1>

<div1 type="poesia">
<head>EGLOGA.</head>
<stage>BATTO, CORIDONE, MOSSO</stage>
<sp><speaker>Batto</speaker><l>Fuggi, o mio gregge, il t¢sco Coridone,</l>
<l>Che pur la tasca mi furò l'altr'ieri.</l>
</sp>
<sp><speaker>Coridone</speaker><l>Fuggite, o pecorelle; un veggio appresso,</l>
<l>Ch'oggi furommi la zampogna al bosco.</l>
</sp>
<sp><speaker>Batto</speaker><l>E qual zampogna? ché pur certo il sai</l>
<l>Come non tu né il tuo Menalca insieme</l>
<l>Sapreste dritta in man tenerla appena.</l>
</sp>
<sp><speaker>Coridone</speaker><l>Quella che Mosso mio mi diede in dono.</l>
<l>Ma tu qual tasca? ché Dameta ancora</l>
<l>Né tu vedeste mai sì fatto arnese.</l>
</sp>
<sp><speaker>Batto</speaker><l>Quella che Dafni mi donò quel giorno</l>
<l>Che 'l sacrificio alle sue Ninfe porse:</l>
<l>Tu 'l sai ben, che d'invidia ardesti allora.</l>
</sp>
<sp><speaker>Coridone</speaker><l>Se la tasca furai, sempre alle gregge</l>
<l>Pan sia nimico; ed io, degli altri esempio,</l>
<l>Divenga de' miei can pasto e rapina.</l>
</sp>
<sp><speaker>Batto</speaker><l>Ed io nei miei desir contrarie senta</l>
<l>Le Ninfe, e goda de' miei danni il lupo</l>
<l>S'io t'ho furata la zampogna unquanco.</l>
</sp>
<sp><speaker>Coridone</speaker><l>Oh s'io il credessi, io direi qui con teco</l>
<l>Di Dafni il pianto: or tu prendi un capretto,</l>
<l>Che al più dotto cantor guadagno sia.</l>
</sp>
<sp><speaker>Batto</speaker><l>Oggi disputa con Minerva il porco.</l>
<l>Vedi il capretto mio, trova l'agnello.</l>
</sp>
<sp><speaker>Coridone</speaker><l>E come d'ambi poi fia 'l pregio uguale?</l>
<l>Sai quanto è vil delle tue capre il pelo,</l>
<l>E quanto è bel delle mie gregge il vello.</l>
</sp>
<sp><speaker>Batto</speaker><l>Che dunque prenderò ch'al tuo s'agguagli?</l>
<l>Forse vorresti il mio cornuto becco?</l>
</sp>
<sp><speaker>Coridone</speaker><l>Sia 'l capretto se vuoi; ma quinci appresso</l>
<l>Vieni a seder, dove dolce ombra stampa</l>
<l>Con braccia stese il sempre verde alloro.</l>
<l>Qui presso è 'l fonte, onde sonando stilla</l>
<l>La più chiara acqua che la valle spanda;</l>
<l>Qui d'erbe fresche e fior la riva è piena;</l>
<l>Qui canta 'l grillo, né del giorno ha cura.</l>
</sp>
<sp><speaker>Batto</speaker><l>Io canterò; ma ben fra me mi doglio,</l>
<l>Ch'or sì superbo mi riguardi in volto.</l>
<l>Se ti sovvien, che nell'età novella</l>
<l>Quanto stolto oggi sai, da me ti venne.</l>
<l>Ah che grazia ha talor chi bene adopra!</l>
<l>O folli cacciator, pascete i cani</l>
<l>Che vi divorin poi vicini al fonte.</l>
</sp>
<sp><speaker>Coridone</speaker><l>E quando fu, che m'apprendessi cosa</l>
<l>Che pur sia degna di nomarsi al bosco?</l>
</sp>
<sp><speaker>Batto</speaker><l>Quando? tu 'l sai, quando per Flora ardendo</l>
<l>Pur meco avesti de' tuoi pianti tregua.</l>
</sp>
<sp><speaker>Coridone</speaker><l>Ardea per Flora, e ben senz'altra guida,</l>
<l>Mi trovai tal, ch'io la ringrazio e lodo:</l>
<l>Ma tu vien tosto, se a cantare intendi.</l>
</sp>
<sp><speaker>Batto</speaker><l>Qui m'intend'io restar, c'ho d'ogni parte</l>
<l>Erbe odorate, onde sen vanno a schiera</l>
<l>L'api di fior in fior sonando intorno.</l>
<l>Qui son due rivi, e nei frondosi rami</l>
<l>Dolce i dipinti augei cantan d'amore;</l>
<l>Qui l'ombra è fresca, ove superbo il pino</l>
<l>Fia sibilando de' miei versi aita.</l>
</sp>
<sp><speaker>Coridone</speaker><l>Ecco io vengo ove vuoi, ch'è ben ragione:</l>
<l>Ma chiamisi un che i nostri canti ascolti.</l>
</sp>
<sp><speaker>Batto</speaker><l>. Vedi qui Mosso che dal bosco torna.</l>
</sp>
<sp><speaker>Coridone</speaker><l>Posa lo incarco tuo, Mosso, da canto,</l>
<l>E porgi al nostro dir le orecchie intente.</l>
</sp>
<sp><speaker>Mosso</speaker><l>. Questo è ben loco degnamente seggio</l>
<l>Di sì vaghi pastor qual siete voi:</l>
<l>Né men conviensi, ch'un sì bello aprile</l>
<l>Per onorar le vostre amiche note.</l>
<l>Veggio l'erbette e i fior, che in pace stanno</l>
<l>Con l'aure intorno, e gli augelletti e l'api</l>
<l>Sono in silenzio; e 'l Sol par che non muova,</l>
<l>Per meglio udir tra voi sì dolce lite.</l>
<l>Or cominciate, e Coridon sia primo.</l>
<l>Il qual poscia seguir Batto non sdegni.</l>
<l>Io presso al fascio mio m'asseggio al verde.</l>
</sp>
<sp><speaker>Coridone</speaker><l>Più caro han me tutte le Muse insieme</l>
<l>Che pur Calliopea non ebbe Orfeo.</l>
</sp>
<sp><speaker>Batto</speaker><l>E Febo ama più me che ogn'altro poi,</l>
<l>Se ben sia Lino il suo gran figlio stesso.</l>
</sp>
<sp><speaker>Coridone</speaker><l>Venti vasetti il dì di latte colmo,</l>
<l>E di formaggio la capanna ho piena.</l>
</sp>
<sp><speaker>Batto</speaker><l>Capra non ho, che s'alla mandra riede</l>
<l>Non abbia ivi a nodrir due figli insieme.</l>
</sp>
<sp><speaker>Coridone</speaker><l>La vaga Cintia mia, la bella Flora,</l>
<l>Tanta han pietà di me, quant'io le adoro.</l>
</sp>
<sp><speaker>Batto</speaker><l>Silvia, or ch'io piango tra Durenza e Sorga,</l>
<l>Mi chiama, e 'l sente ben l'Arno e 'l Mugnone.</l>
</sp>
<sp><speaker>Coridone</speaker><l>Quante e quai già sentii dolci parole?</l>
<l>Dicalo Amor per me, ch'io dir non l'oso.</l>
</sp>
<sp><speaker>Batto</speaker><l>Oh come Silvia al mio partir si dolse!</l>
<l>Chi non pianse quel dì, fu sordo, o pietra.</l>
</sp>
<sp><speaker>Coridone</speaker><l>Ogni altro han queste due dal cor diviso,</l>
<l>E lì sol Coridon dipinto resta.</l>
</sp>
<sp><speaker>Batto</speaker><l>Poi ch'io divenni suo, Silvia mia bella</l>
<l>Non può in vista soffrir Dafni e Menalca.</l>
</sp>
<sp><speaker>Coridone</speaker><l>Han talor gelosia, talor disdegno</l>
<l>L'una in vêr l'altra, ed io d'entrambe godo.</l>
</sp>
<sp><speaker>Batto</speaker><l>Me sol richiama, ed io lei sola adoro.</l>
<l>Un sol nodo ambo noi congiunse e strinse.</l>
</sp>
<sp><speaker>Coridone</speaker><l>Io seguo pur la violetta e il giglio:</l>
<l>Tu sol la rosa vil, ch'al bosco nasce.</l>
</sp>
<sp><speaker>Batto</speaker><l>Anch'io pur cerco la dorata poma,</l>
<l>Tu la pruna selvaggia e l'aspra corna.</l>
</sp>
<sp><speaker>Coridone</speaker><l>Due tortorette e due colombe ho insieme:</l>
<l>Quelle per Cintia fian, queste per Flora.</l>
</sp>
<sp><speaker>Batto</speaker><l>Io due cervette leggiadrette e snelle</l>
<l>Per Silvia mia, se mai ritorno, ho meco.</l>
</sp>
<sp><speaker>Coridone</speaker><l>Temon le mandre i lupi; i fior, la pioggia;</l>
<l>Gli arbori, i crudi venti: io, d'esse l'ira.</l>
</sp>
<sp><speaker>Batto</speaker><l>Aman l'erbe l'umor, gli armenti i prati;</l>
<l>Le capre, il bosco: io, sola Silvia ed una.</l>
</sp>
<sp><speaker>Coridone</speaker><l>Io canto tal, che 'l Po, l'Adria, il Sebeto</l>
<l>Forse non scherniran le gregge d'Arno.</l>
</sp>
<sp><speaker>Batto</speaker><l>Io canto tal, ch'omai Durenza e Sorga</l>
<l>Confesseran dover due furti ad Arno.</l>
</sp>
<sp><speaker>Coridone</speaker><l>Il gran gallico re Francesco Primo</l>
<l>La mia roca zampogna ascolta ed ama.</l>
</sp>
<sp><speaker>Batto</speaker><l>Il gran gallico re Francesco Primo</l>
<l>Il mio rozzo cantar non ave a sdegno.</l>
</sp>
<sp><speaker>Coridone</speaker><l>O Francesco, chi t'ama, armenti e gregge</l>
<l>Grasse più d'altri, e più lieti aggia i campi.</l>
</sp>
<sp><speaker>Batto</speaker><l>O Francesco, a colui che al ciel ti leva,</l>
<l>Dian latte i fiumi, e gli aspri rovi amomo.</l>
</sp>
<sp><speaker>Coridone</speaker><l>Ninfe, che frutti e fior cogliete intorno,</l>
<l>Guardate al serpe che v'asconde l'erba.</l>
</sp>
<sp><speaker>Batto</speaker><l>Stolte caprette mie, tornate indietro,</l>
<l>Ché chi va innanzi nel torrente cade.</l>
</sp>
<sp><speaker>Coridone</speaker><l>Andianne, o pecorelle, andianne omai,</l>
<l>Ché alla mandra tornar ne sforza il tempo.</l>
</sp>
<sp><speaker>Batto</speaker><l>Chiama le gregge tue, cornuto duce,</l>
<l>Ch'or mette a' danni tuoi l'insidie il lupo.</l>
</sp>
<sp><speaker>Mosso</speaker><l>Tanta dal vostro dir dolcezza sento,</l>
<l>Ch'io non saprei ridir chi più m'aggrada.</l>
<l>Prenda questo l'agnel, quello il capretto.</l>
<l>Ed onorianne qui concordi insieme</l>
<l>Venere bella e Silvia e Cintia e Flora;</l>
<l>Poi prendiamo il cammin, ché 'l dì s'inchina.</l>
</sp>
</div1>

<div1 type="parte">
<head>ANTIGONE</head>
<head>TRAGEDIA.</head>
<argument>
<head>Argomento di messer Antonio Bruciolo sopra l'Antigone.</head>
<p>Creonte, eletto novellamente re di Tebe, dopo la morte di Eteocle e di Polinice, che si eran tra loro uccisi, fa onoratamente seppellir quello, e bandir che Polinice non sia sotterrato. Antigone, di lor l'una sorella, contra il consiglio dell'altra Ismene, non veduta primieramente dalle guardie, il cuopre di terra, e trovatolo di nuovo scoperto, e piangendo risotterrandolo, dalle guardie presa e menata davanti a Creonte, fu da lui viva fatta chiudere in un sepolcro. La qual cosa intendendo Emone, figliuol di Creonte, ed amante e sposo di lei, cruccioso verso il padre, andò per trarla di là entro, e vedutala da se stessa impiccata, si uccide (secondo quel che da Tiresia prima era predetto). La madre Euridice per duolo si priva di vita, Creonte riman vivo, piangendo la morte del figliuolo e della moglie amaramente.</p>
</argument>

<castList>
<head>PERSONE DELLA TRAGEDIA.</head>
<castItem type="role"><role>ANTIGONE.</role></castItem>
<castItem type="role"><role>ISMENE.</role></castItem>
<castItem type="role"><role>CORO.</role></castItem>
<castItem type="role"><role>CREONTE.</role></castItem>
<castItem type="role"><role>MESSO.</role></castItem>
<castItem type="role"><role>EMONE.</role></castItem>
<castItem type="role"><role>TIRESIA.</role></castItem>
<castItem type="role"><role>NUNZIO.</role></castItem>
<castItem type="role"><role>EURIDICE.</role></castItem>
<castItem type="role"><role>SERVO.</role></castItem>
</castList>
<stage>Il luogo della tragedia è Tebe.</stage>
<stage>Il Coro è di cittadini tebani.</stage>
<div2 type="parte">
<sp><speaker>Antigone</speaker><l>O mia cara sorella, o dolce Ismene,</l>
<l>Or possiam noi ben dir che Giove intenda</l>
<l>(Non sazio ancor di tante doglie e morti)</l>
<l>Ché del doppio fallir del padre Edìpo</l>
<l>Anco noi che viviam portiam la pena.</l>
<l>Nulla cosa infelice, nulla al mondo</l>
<l>Più di miserie o di vergogna avanza</l>
<l>Che ne' tuoi e ne' miei non sia caduto:</l>
<l>E Creonte crudel, l'empio signore,</l>
<l>Con nuovi bandi ci tormenta ognora.</l>
<l>Tu taci; ahi lassa me! Dunque non sai</l>
<l>L'alto disnor che dei nemici nostri</l>
<l>I nostri amici con tal forza ingombra?</l>
</sp>
<sp><speaker>Ismene</speaker><l>Amara o dolce, ancor nulla novella,</l>
<l>Antigone, agli orecchi miei pervenne</l>
<l>De' nostri amici, poscia che in quel punto</l>
<l>Porgendo l'uno all'altro acerba morte,</l>
<l>Noi due de' due fratei restammo prive;</l>
<l>E poi che rotto il gran campo nimico</l>
<l>Fu quella notte, non ho cosa udita</l>
<l>Che più lieta mi faccia, o più dolente.</l>
</sp>
<sp><speaker>Antigone</speaker><l>Tosto adunque il saprai, ché questo solo</l>
<l>Fa ch'io ti trassi qua fuor della porta,</l>
<l>Acciò che senza altrui tu sola udissi.</l>
</sp>
<sp><speaker>Ismene</speaker><l>Deh che fia, lassa! poi che gli occhi e 'l volto</l>
<l>Mostri dipinti di soverchio sdegno?</l>
<l>E parmi il ragionar doglioso e grave?</l>
</sp>
<sp><speaker>Antigone</speaker><l>Non ha il fero Creonte ancor sepolto</l>
<l>L'uno e l'altro fratel, ma in terra nudo</l>
<l>L'un de' due vuol lasciar di fera in guisa.</l>
<l>È nel grembo a Pluton solo Eteòcle</l>
<l>Pur con dovuto onor là giù disceso,</l>
<l>E 'l corpo ch'ei lasciò coperto vide.</l>
<l>Ma 'l miser Polinice in terra giace</l>
<l>Nudo, abietto e scoperto; ed ha bandito</l>
<l>Che alcun de' cittadin non prenda ardire</l>
<l>Di sotterrarlo o di pianger sua morte.</l>
<l>Ma senza pianto altrui, senza sepolcro,</l>
<l>Di can, d'augelli e di selvagge fere</l>
<l>Vuol che restin tra noi dogliosa preda</l>
<l>Quelle membra regai d'Edippo uscite.</l>
<l>Or se noi sguarderem quel ch'è seguìto,</l>
<l>Vedremo ogni comando, ogni minaccia,</l>
<l>Che a te, sorella, e a me si drizzan sole;</l>
<l>A me dico anco, che pur vivo ancora.</l>
<l>E per far più palesi i suoi pensieri</l>
<l>Vuol che la pena sia di chi l'aiuti,</l>
<l>L'esser vivo tra' suoi sotterra posto.</l>
<l>Né gli è bastato pur bandirlo intorno;</l>
<l>Ch'egli stesso vien fuori a dirlo a tutti.</l>
<l>Qui siam, cara sorella; ed è ben tempo</l>
<l>Che ne dimostri omai se del tuo sangue</l>
<l>Porti l'alto valore, o se viltade</l>
<l>Dentro a sì nobil petto albergo trova.</l>
</sp>
<sp><speaker>Ismene</speaker><l>Deh che, semplice, parli? e in che potrei</l>
<l>Giovargli, quando ben disposta fossi</l>
<l>Di trapassar le leggi e sotterrarlo,</l>
<l>S'è vero appunto quel che m'hai narrato?</l>
</sp>
<sp><speaker>Antigone</speaker><l>Pensa pur se tu vuoi porgermi aiuto.</l>
</sp>
<sp><speaker>Ismene</speaker><l>Ah che pericol greve! ov'hai la mente?</l>
</sp>
<sp><speaker>Antigone</speaker><l>E il corpo morto alzar con questa mano.</l>
</sp>
<sp><speaker>Ismene</speaker><l>Speri tu seppellirlo, e che nol senta</l>
<l>Questa città nemica e t'interrompa?</l>
</sp>
<sp><speaker>Antigone</speaker><l>Se venir non vuoi meco, io sola voglio</l>
<l>Al tuo fratello e mio sepolcro dare,</l>
<l>Né cosa curo che avvenir mi possa.</l>
</sp>
<sp><speaker>Ismene</speaker><l>Contr'alla voglia, ahi lassa! di Creonte?</l>
</sp>
<sp><speaker>Antigone</speaker><l>A lui non lice il mio dover vietarmi.</l>
</sp>
<sp><speaker>Ismene</speaker><l>Torniti a mente, ohimè! sorella cara,</l>
<l>Come, già visto il suo peccato orrendo,</l>
<l>Il padre nostro con sua propria mano</l>
<l>Ambi gli occhi si trasse, e poi nimico</l>
<l>Al popol fatto, in sì misera morte</l>
<l>Pien di vergogna chiuse i giorni suoi.</l>
<l>Poscia colei che fu sua donna e madre,</l>
<l>(Come tu sai) poi che conobbe il figlio</l>
<l>Figlio e marito, in duro laccio avvolta</l>
<l>Pur sospinta dal duol se stessa ancise.</l>
<l>Il terzo acerbo danno or n'è presente,</l>
<l>Come veggiam, ch'ancor vermiglia è l'erba</l>
<l>Del sangue, ohimè, de' nostri due fratelli;</l>
<l>Che insieme irati, l'un vêr l'altro mosse</l>
<l>La man fraterna, ed un sol punto vide</l>
<l>L'uno e l'altro cadere, ed egual fato</l>
<l>All'uno e l'altro acerbo fin condusse.</l>
<l>Così noi sole alla fortuna in preda,</l>
<l>Senza conforto alcun di padre o madre,</l>
<l>Senza fratelli, ohimè! rimase siamo.</l>
<l>Or pensa dunque ben quanto dogliosa</l>
<l>Morte ne aspetti, se vorrem con forza</l>
<l>Le leggi trapassar, l'alta potenza,</l>
<l>E i fier comandi del novel signore.</l>
<l>Ma me convien pensar che già create</l>
<l>Femmine fummo, e che non siam bastanti,</l>
<l>Debili e inferme, a contrastar con l'uomo;</l>
<l>E poi che il ciel, già di regine e donne,</l>
<l>Serve n'ha fatte, questo e peggio ancora</l>
<l>Tacitamente ne convien soffrire.</l>
<l>Ond'io, per me perdon chiedendo a quelli</l>
<l>Che già son morti, scuserò il mio fallo,</l>
<l>Poi che mi sforza chi governa e regge.</l>
<l>Ché stimar non si dee saggio colui</l>
<l>Che quel ch'esser non puote indarno tenta.</l>
</sp>
<sp><speaker>Antigone</speaker><l>Io non ti vo' pregar, perciò che, quando</l>
<l>Pur consentissi, non saresti mai</l>
<l>Del tutto pronta; ond'io dolor n'avrei.</l>
<l>E molto meglio all'onorate imprese</l>
<l>È l'esser sol, ch'aver compagni, i quali</l>
<l>O contrario voler tardi, o timore.</l>
<l>Or sia saggia a tuo senno, io pur son certa</l>
<l>Di sotterrarlo; e vie più bel mi fia,</l>
<l>Poi gli avrò fatto onor, morta giacere</l>
<l>Con l'amico fratello amica insieme.</l>
<l>Ch'io veggio ben quanto più lungo e 'l tempo</l>
<l>Di star fra i morti; onde convien piacere</l>
<l>Più tosto a lor ch'a chi nel mondo vive.</l>
<l>E s'a te par, di quel che 'l ciel fa stima</l>
<l>Tien poca cura, e resta; io v'andrò sola.</l>
</sp>
<sp><speaker>Ismene</speaker><l>Di questo non tengo io già poca cura,</l>
<l>Ma il mio nulla sperar mi tira indietro.</l>
</sp>
<sp><speaker>Antigone</speaker><l>Rimanti adunque; ed io così m'invio</l>
<l>A procacciar sepolcro al mio fratello.</l>
</sp>
<sp><speaker>Ismene</speaker><l>Oh che freddo timor m'agghiaccia il core!</l>
</sp>
<sp><speaker>Antigone</speaker><l>Or non mi spaventar, pensa a te sola.</l>
</sp>
<sp><speaker>Ismene</speaker><l>Non aprir con altrui cotal pensiero,</l>
<l>Ma tienlo ascoso, ed io lo taccio ancora.</l>
</sp>
<sp><speaker>Antigone</speaker><l>Parlane pur, ch'a me vie più nimica</l>
<l>Sarai tacendo, che se 'l narri a molti,</l>
<l>Ché l'opre pie non den tenersi ascose.</l>
</sp>
<sp><speaker>Ismene</speaker><l>Come nel proprio mal t'allegri e godi!</l>
</sp>
<sp><speaker>Antigone</speaker><l>Anzi conosco ben quanto far deggio,</l>
<l>Volendo a quei piacer ch'io soli apprezzo.</l>
</sp>
<sp><speaker>Ismene</speaker><l>Pur di nuovo il dirò: tu tenti invano.</l>
</sp>
<sp><speaker>Antigone</speaker><l>Quando più non potrò, starommi in posa.</l>
</sp>
<sp><speaker>Ismene</speaker><l>Non si conviene incominciar quell'opra</l>
<l>Che poi s'abbia a lasciar non giunta al fine.</l>
</sp>
<sp><speaker>Antigone</speaker><l>Taci, s'esser non vuoi nimica espressa</l>
<l>D'una sorella tua, nemica ancora</l>
<l>D'un fratel morto, e lascia in pace omai</l>
<l>Il mio stolto consiglio, e me soffrire</l>
<l>La greve pena che n'aspetta forse;</l>
<l>Bench'io non credo mai ch'altro tormento</l>
<l>Possa sentir più greve un cor gentile,</l>
<l>Che non morir con fama eterna e lode.</l>
</sp>
<sp><speaker>Ismene</speaker><l>S'a te pur così par, segui 'l cammino;</l>
<l>E sappia questo sol, che bench'amica</l>
<l>Sia drittamente ai cari amici nostri,</l>
<l>Poco sei saggia in sì dubbiosa impresa.</l>
</sp>
<sp><speaker>Coro</speaker><l>Sommo specchio del ciel, del mondo duce,</l>
<l>O del giorno occhio altero,</l>
<l>Ch'ogni animal di tua chiarezza ingombre;</l>
<l>Oggi il bel volto tuo men che mai fero</l>
<l>Ne mostri, e con tua luce</l>
<l>Il tenebroso duol dal petto sgombre.</l>
<l>Omai cenere ed ombre</l>
<l>Son fatti quei ch'a noi dar pena e morte</l>
<l>Voleano ed alla patria alta ruina.</l>
<l>O giustizia divina,</l>
<l>Pur vivi ancora, e senz'altr'arme e scorte</l>
<l>Le sette antiche porte</l>
<l>Libere stanno e sciolte.</l>
<l>Né più tema n'assale: o santa pace,</l>
<l>Ben cieche menti e stolte</l>
<l>Son quelle, a cui la tua virtù non piace.</l>
<l>Il cor n'avvinse, ohimè che freddo gelo!</l>
<l>Quando di ferro e d'ira</l>
<l>Vedemmo armate le nimiche squadre!</l>
<l>Con men tempesta il mar trascorre e gira</l>
<l>Borea al nivoso cielo</l>
<l>Che quegli allor la nostra patria e madre.</l>
<l>L'aer d'oscure ed adre</l>
<l>Nubi cinto parea, tal polve in alto</l>
<l>L'esercito movea correndo intorno.</l>
<l>Tu, sole, a mezzo 'l giorno</l>
<l>Impallidisti al dispietato assalto.</l>
<l>E poi che il verde smalto</l>
<l>Dell'uman sangue tinto</l>
<l>Già vermiglio vedesti, i raggi tuoi,</l>
<l>Da sdegno e pietà vinto,</l>
<l>Lunga? poscia, stagion negasti a noi.</l>
<l>Di Tebe invitta le superbe mura,</l>
<l>Che già 'l dotto Anfione</l>
<l>Costrusse al suon della sua dolce cetra,</l>
<l>Pur dubbiose talor dritta cagione</l>
<l>Avean d'alta paura;</l>
<l>Né pur ben ferma in lor si sentia pietra.</l>
<l>Non altrimenti impetra</l>
<l>Chi morte aspetta, e 'l soccorso ha lontano,</l>
<l>Che il popol dentro ch'aspra fin temea.</l>
<l>Ciascuna porta avea</l>
<l>Contra a sé armato un greco capitano,</l>
<l>Che l'un fero germano</l>
<l>Tratto da giusto sdegno</l>
<l>Contr'all'altro menò, ch'essendo erede</l>
<l>Di par del patrio regno,</l>
<l>Di vendicar cercò la rotta fede.</l>
<l>Ma con dritt'occhio risguardando in terra</l>
<l>Giove benigno e pio</l>
<l>L'alta innocenza nostra e i falli altrui,</l>
<l>Ne prestò forza, e 'l buon sommerse il rio;</l>
<l>Ond'or dell'aspra guerra</l>
<l>Ne riportiam le ricche spoglie a lui.</l>
<l>I sette duci, a cui</l>
<l>Le sette porte date a romper fôro,</l>
<l>Giacer veggiam dalle man nostre ancisi.</l>
<l>Gli Dei, sempre derisi</l>
<l>Da quei, mostraron poi le forze loro.</l>
<l>E a quel che fra costoro</l>
<l>D'ira e superbia mosso</l>
<l>Più il cielo offese d'empio orgoglio pieno,</l>
<l>Da folgore percosso,</l>
<l>Impose morte al fin perpetuo freno.</l>
<l>Voi miseri, Eteòcle e Polinice,</l>
<l>Fratei di sdegno armati,</l>
<l>Cader vedemmo d'ugual morte allora.</l>
<l>Ahi lassi, e dal destin fero menati</l>
<l>Al scontro agro e infelice</l>
<l>Ch'ambedue trasse, ohimè! di vita fuora.</l>
<l>In un colpo, in un'ora,</l>
<l>Morte vi deste: o pio fraterno amore,</l>
<l>Deh come oggi di te 'l mondo si spoglia!</l>
<l>E tu, cieca empia voglia</l>
<l>Del dominar, come n'avvinci 'l core!</l>
<l>L'un mentre 'l tolto onore</l>
<l>Di racquistar s'ingegna,</l>
<l>Contr'alla patria muove ingiuste offese,</l>
<l>E l'altro, mentre regna</l>
<l>Contra 'l dover, la patria e noi difese.</l>
<l>E s'egli e ver che 'l ciel con dritta lance</l>
<l>Porga 'l premio e la pena,</l>
<l>Ben fu d'ambedue questi il fallo uguale.</l>
<l>Fu il viver d'essi un breve sogno appena;</l>
<l>E lor mondane ciance</l>
<l>Passâr più tosto assai, che vento o strale.</l>
<l>Or noi, che 'l fil fatale</l>
<l>Serviamo intero a vie più lunga etate,</l>
<l>Rendianne grazia al padre Bacco e Giove.</l>
<l>Ma il passo vêr noi muove</l>
<l>Creonte, il nuovo re, dalla cittate.</l>
<l>Nuove altre cose nate</l>
<l>Saran, ch'entro al cor preme</l>
<l>Alti pensier, e bandir fe pur dianzi</l>
<l>Che noi qui tutti insieme</l>
<l>Venissimo in quest'ora a lui dinanzi.</l>
</sp>
<sp><speaker>Creonte</speaker><l>O cari cittadin, poscia che 'l cielo</l>
<l>N'ha combattuto assai, l'alma cittade</l>
<l>D'ogni tempesta alfin salva ne rende.</l>
<l>Io vi ho fatti chiamar soli in disparte</l>
<l>Da tutti gli altri, perch'io tengo a mente</l>
<l>Quant'onor, quanta fede, e quanto amore</l>
<l>Già fosse il vostro vêr l'antico Laio</l>
<l>Mentre regnava, e inverso Edippo ancora</l>
<l>Suo successore; il qual poi sendo morto</l>
<l>E rimasi i figliuoi, so con quant'arte,</l>
<l>Gli scorgeste mai sempre al ben comune.</l>
<l>Or poi che doppia morte in un sol giorno</l>
<l>Ambi questi n'oppresse, in ambi sendo</l>
<l>La man vermiglia del fraterno sangue;</l>
<l>A me, mancati lor, ragione apporta</l>
<l>L'esser del regno e dell'impero erede.</l>
<l>E perché mal si puote in uomo alcuno</l>
<l>Scerner dentro i pensier, la mente e 'l core</l>
<l>Finch'ei con l'opre sue, sendo preposto</l>
<l>Ai magistrati o leggi, altrui nol mostra;</l>
<l>Dico, ch'io stimai sempre iniquo ed empio</l>
<l>Qualunque regga impero, e che non porga</l>
<l>I buon consigli aperti, ma per tema</l>
<l>Gli tace, e il suo parlar rivolge altrove.</l>
<l>E chi nel mondo alcuna cosa ha cara</l>
<l>Più della patria, o tenga amico alcuno</l>
<l>Che nemico le sia, chiamo ben questo</l>
<l>Scellerato e crudel più ch'altro assai:</l>
<l>Ond'io vi giuro per quel Giove eterno</l>
<l>Che 'l tutto vede, che timor già mai</l>
<l>Non mi faria tacer, vedendo io cosa</l>
<l>Che al nostro comun ben contraria avvegna,</l>
<l>Né stimar posso amico chi nimico</l>
<l>Sia della patria, perch'io so ben come</l>
<l>Questa sola ne salva; e mentre questa</l>
<l>S'invia per buon cammin, sempre si vede</l>
<l>Crescer con sicurtade amici insieme.</l>
<l>Con queste leggi adunque e in questi modi</l>
<l>M'ingegnerò d'ornar la patria e voi.</l>
<l>Or di quei due fratei d'Edippo nati</l>
<l>Fatt'ho bandir nella città dintorno</l>
<l>Che con quanto più onor si possa o deggia</l>
<l>Porgere a quei che con lodata morte</l>
<l>Parton del mondo, sia sepolcro dato</l>
<l>Ad Eteocle sol, sì come a quello</l>
<l>Che con sommo valor la propria vita</l>
<l>Sprezzò, la patria difendendo e noi.</l>
<l>Ma 'l suo fratel (di Polinice dico),</l>
<l>Il qual sendo rubel nimico venne</l>
<l>Con tal furor contr'agli Dei paterni,</l>
<l>Contr'alla patria armato, e in forza avere</l>
<l>Volea questa città; volea saziare</l>
<l>L'empia sua voglia ingorda del pio sangue</l>
<l>De' suoi congiunti, e noi menar legati</l>
<l>A servizio crudel di gente iniqua,</l>
<l>Costui non vo' che alcun si prenda ardire</l>
<l>Di sotterrar, né la sua morte pianga:</l>
<l>Ma secondo i suoi merti abietto e nudo</l>
<l>Resti ai cani e agli augei, ch'ognor si veggia</l>
<l>Lacerar e macchiar di polve e sangue.</l>
<l>Tale è 'l consiglio mio, né da me mai</l>
<l>Avranno premio ugual gl'ingiusti a quelli</l>
<l>Ch'io porgo ai giusti; ma chi cerca il bene</l>
<l>Di questa patria, da me sempre aspetti</l>
<l>E vivendo e morendo onore e pregio.</l>
</sp>
<sp><speaker>Coro</speaker><l>S'a voi piace così, Creonte invitto,</l>
<l>Convien ch'anch'a noi piaccia, ch'a voi solo</l>
<l>È lecito il dispor così de' morti</l>
<l>Come di noi che qui viviamo ancora.</l>
</sp>
<sp><speaker>Creonte</speaker><l>Gitene dunque dove 'l morto giace</l>
<l>A far che 'l mio voler non torni vano.</l>
</sp>
<sp><speaker>Coro</speaker><l>Da più giovani spalle è questo incarco.</l>
</sp>
<sp><speaker>Creonte</speaker><l>Altri son là che vi saranno aita.</l>
</sp>
<sp><speaker>Coro</speaker><l>Or che bisogna dar tal cura a tanti?</l>
</sp>
<sp><speaker>Creonte</speaker><l>Per non fidarla a chi non abbia fede.</l>
</sp>
<sp><speaker>Coro</speaker><l>Qual sì stolto sarà che cerchi morte?</l>
</sp>
<sp><speaker>Creonte</speaker><l>La pena sarìa tal; ma spesso avviene</l>
<l>Che 'l soverchio sperar d'assai guadagno</l>
<l>Conduce l'uom, ch'ei non si sente, al fine.</l>
</sp>
<sp><speaker>Messo</speaker><l>Io non dirò, signor, d'esser qui corso</l>
<l>Tanto veloce ch'io non possa ancora</l>
<l>Per molto affanno ben gli spirti accôrre,</l>
<l>Per ciò ch'a dirne il ver, mi son posato</l>
<l>Spesse fïate, e meco entr'alla mente</l>
<l>Ho combattuto assai, tal che più volte</l>
<l>Vôlto mi son per ritornarmi indietro.</l>
<l>Dicea meco un pensier: lasso! che fai?</l>
<l>Ove drizzi ora il piè? stolto, a chi porti</l>
<l>Con l'ambasciata tua pena sì greve?</l>
<l>Or non andar più in là; ma se d'altronde</l>
<l>Per altro messo il risaprà Creonte,</l>
<l>Non ne debbi aspettar vergogna e danno?</l>
<l>E fra me disputando (ancor ch'io fossi</l>
<l>A camminar veloce) in tal maniera</l>
<l>La via breve per sé m'è stata lunga,</l>
<l>E in somma a voi venir disposi al tutto.</l>
<l>Or benché nulla v'abbia da dir certo</l>
<l>E nulla lieto, pur dirò quel solo</l>
<l>Ch'io posso dirvi; e so ch'altro non deggio</l>
<l>Di bene o mal sentir, che quello stesso</l>
<l>Che i fati destinar nel dì ch'io nacqui.</l>
</sp>
<sp><speaker>Creonte</speaker><l>Che vuoi tu dir ond'hai tanto timore?</l>
</sp>
<sp><speaker>Messo</speaker><l>Primamente dirò quel che seguìto</l>
<l>Non fu per colpa mia, né so per cui;</l>
<l>Ch'io vi prometto ben che premio alcuno</l>
<l>Non m'arìa fatto far sì greve errore.</l>
</sp>
<sp><speaker>Creonte</speaker><l>Or di' tosto oramai, che cosa è questa.</l>
</sp>
<sp><speaker>Messo</speaker><l>Soglion le avverse nuove a chi le porta</l>
<l>Porger sempre nel dir tardezza e tema.</l>
</sp>
<sp><speaker>Creonte</speaker><l>Dillo omai tosto, e ti nascondi e fuggi.</l>
</sp>
<sp><speaker>Messo</speaker><l>Io 'l dirò pure: un novamente è gito</l>
<l>Ad onorar quel morto, e netto e puro</l>
<l>L'ha sotterra riposto in poca fossa.</l>
</sp>
<sp><speaker>Creonte</speaker><l>Or che mi narri tu? chi fu costui?</l>
</sp>
<sp><speaker>Messo</speaker><l>Io nol so, ma so ben ch'ivi non pare</l>
<l>Forma alcuna di piè, di vanga, o marra:</l>
<l>Ma sì la terra ugual si mostra intorno,</l>
<l>Che pensar non si può di chi foss'opra.</l>
<l>Tal che da prima al ritornar del giorno,</l>
<l>Quando scorgemmo il ver, gran maraviglia</l>
<l>Parve a noi tutti, poi che segno alcuno</l>
<l>Non si vedea, né fonda era la fossa,</l>
<l>Ma leggermente sol di polve e terra</l>
<l>Era coperto, come da chi voglia</l>
<l>Purgar se stesso dal peccato orrendo</l>
<l>Di quei che privan di sepolcro i morti.</l>
<l>Non di fera o di can l'orma si vede</l>
<l>Che raspando co' piè coperto l'abbia.</l>
<l>Nacquer tra noi parole aspre e pungenti,</l>
<l>Ché l'una guardia con minacce altere</l>
<l>Riprendea l'altra: tal che fummo in forse</l>
<l>Di cominciar tra noi battaglia acerba,</l>
<l>Perché ciascun di noi di colpa uguale</l>
<l>Venne in sospetto, e nessun certo n'era,</l>
<l>Anzi diceva ogni uom non esser quello.</l>
<l>Voleva pur ciascun prender con mano</l>
<l>Il ferro ardente, e correr sopra il foco,</l>
<l>Chiamando testimon gli Dei che fallo</l>
<l>Commesso non avea, né sapeva anco</l>
<l>Di chi ciò fosse stata opra o consiglio.</l>
<l>Disse uno alfin, che fe per tema a tutti</l>
<l>Chinar la fronte a terra; e contradire</l>
<l>Non seppe alcun, né miglior modo usare:</l>
<l>Il suo dir fu, che tutto quanto appunto</l>
<l>Si dovesse scoprirvi, e che per nulla</l>
<l>Non si tenesse a voi la nuova ascosa.</l>
<l>Fu conchiuso il suo detto, ed io per sorte</l>
<l>Tratto fui, lasso! a sì lieta novella.</l>
<l>Qui son contr'a mia voglia, e so che voi</l>
<l>Contr'al vostro voler m'udite ancora;</l>
<l>Ché nessun vede volentier quel messo</l>
<l>Che gli viene a portar novelle avverse.</l>
</sp>
<sp><speaker>Messo</speaker><l>Or sappiate, signor, che 'l cor mi dice</l>
<l>Che tutto quel ch'udite non sia stato</l>
<l>Senza certo voler degli alti Dei.</l>
</sp>
<sp><speaker>Creonte</speaker><l>Deh! non mi far' parlando ira maggiore,</l>
<l>Poi che imbiancando 'l pel ti scema il senno.</l>
<l>Dunque vuoi, folle, dir che 'l cielo ha cura</l>
<l>Di un empio e fero? e che là su dispiaccia</l>
<l>Che secondo 'l fallir la pena porte?</l>
<l>Voi pur vedeste, oimè! che armato venne</l>
<l>Contr'al natìo terren per arder tutti</l>
<l>De' suoi paterni Dei gli ornati templi</l>
<l>Con l'immagin sacrate, e le lor leggi,</l>
<l>La lor cittade: e quando mai vedeste</l>
<l>Il ciel cura tener di sì ria gente?</l>
<l>Certo non mai; ma non piacendo a voi</l>
<l>Questo consiglio, me n'avete ognora</l>
<l>Biasmato assai, né potete anco il collo</l>
<l>Sì volentier piegar sotto tal giogo,</l>
<l>Che i miei comandi con amor serviate.</l>
<l>Ond'io ben certo so ch'alcuni, avendo</l>
<l>Qualche premio da voi, mi fanno oltraggio.</l>
<l>Ah nulla cosa più malvagia al mondo</l>
<l>Mai fu che l'oro: questo le cittadi</l>
<l>Rovina in tutto, e questo scaccia altrui</l>
<l>Dal proprio albergo, e questo inchina al male</l>
<l>Le buone menti; ei sol gl'inganni mostra,</l>
<l>Gli empi spergiuri, e insomma tra i mortali</l>
<l>Solo è d'ogni opra ria ferma radice.</l>
<l>Ma chi mosso per lui commette un fallo,</l>
<l>Quando il penter non val, languendo vede</l>
<l>Ch'ogni peccato alfin sua pena aspetta.</l>
<l>Ma per quel Giove ch'oggi onoro e colo</l>
<l>(Come ogni uom sa) vi giuro che s'in breve</l>
<l>Ritrovando quel c'ha sepolto il morto</l>
<l>Alla presenza mia nol conducete,</l>
<l>Non sarò sazio ancor di darvi morte;</l>
<l>Ma con mille tormenti, strazi e scempi</l>
<l>A tal vi condurrò, ch'a viva forza</l>
<l>Manifestiate a me l'oltraggio fatto:</l>
<l>Perché meglio intendiate e come e donde</l>
<l>Si dee premio cercare, tutti poscia</l>
<l>Serviate a mente ch'amar non si deve</l>
<l>Sempre il guadagno, e che più son coloro</l>
<l>Che dei peccati lor riportan pena,</l>
<l>Che gli altri che ne son gioiosi e lieti.</l>
</sp>
<sp><speaker>Messo</speaker><l>Deggio io dir altro, o mi ritorno indietro?</l>
</sp>
<sp><speaker>Creonte</speaker><l>Va'; che fortuna ria ti faccia scorta.</l>
</sp>
<sp><speaker>Messo</speaker><l>Basta a me ch'io non ho commesso fallo.</l>
</sp>
<sp><speaker>Creonte</speaker><l>Anzi avrai guadagnato argento e morte.</l>
<l>Né voglio altro più dirti; e pur t'affermo</l>
<l>Che s'io non veggio qui legati avanti</l>
<l>Quei c'han fallito, allor saprete come</l>
<l>I malvagi guadagni arrecan doglia.</l>
</sp>
<sp><speaker>Messo</speaker><l>Questo è ben vero: or se costui che è in fallo</l>
<l>Si trova, o no, ché 'l tutto fa la sorte,</l>
<l>Nessun sarà mai più ch'in queste parti</l>
<l>Venir mi veggia, e questa volta ancora</l>
<l>Fuor d'ogni opinion, fuor d'ogni spene,</l>
<l>Salvo, e ringrazio Dio, mi torno indietro.</l>
</sp>
<sp><speaker>Coro</speaker><l>Tra quanti altri animali</l>
<l>Creò natura mai sotto alcun clima,</l>
<l>Nessun (se ben s'estima)</l>
<l>Si trova più dell'uom noioso e rio.</l>
<l>Questo, del suo natìo</l>
<l>Terren non ben contento, ardito varca</l>
<l>Il mar con fragil barca,</l>
<l>Cercando a sé perigli; ad altrui mali:</l>
<l>Alla terra immortali</l>
<l>Fatiche porge, e crudelmente in prima</l>
<l>Con l'aratro e co' buoi la riga e fende:</l>
<l>Poi la rivolge e stende</l>
<l>Con dura zappa, e adegua ogn'alta cima.</l>
<l>E così d'anno in anno avaro viene</l>
<l>A darle pene alle passate uguali.</l>
<l>Questo ai volanti augelli</l>
<l>Pon mille insidie ognor con visco e ragne,</l>
<l>Sì ch'in boschi o campagne</l>
<l>Non giova al loro scampo aprir ben l'ale.</l>
<l>Al fer leon non vale</l>
<l>L'artiglio, e 'l dente contr'uman disegno,</l>
<l>Ch'or laccio, or nuovo ingegno</l>
<l>Ritien quei più selvaggi e più rubelli.</l>
<l>Benché correnti e snelli,</l>
<l>Fuggir non sanno i cervi; e spesso piagne</l>
<l>La leggier damma ne gli ascosi inganni.</l>
<l>Schivar non ponno i danni</l>
<l>Gli umidi pesci u' corra l'acqua o stagne;</l>
<l>Ché l'annodata rete (avvegna l'onda</l>
<l>A noi gli asconda) tragge a morte quelli.</l>
<l>Questo il possente toro</l>
<l>Sott'aspro giogo alle lung'opre mena,</l>
<l>E la superbia affrena</l>
<l>Del feroce caval con sella e morso.</l>
<l>Dell'alte stelle il corso</l>
<l>Di quaggiù cerca, e i loro effetti impara;</l>
<l>Qual luce è in ciel più chiara,</l>
<l>Qual più nimica al nostro uman lavoro</l>
<l>Perch'Africo, Austro e Coro</l>
<l>Empian di pioggia ognor l'aria serena,</l>
<l>E Borea ed Euro la rivolga altrove.</l>
<l>Fabbrica alberghi dove</l>
<l>S'asconda allor che folgora e balena;</l>
<l>Ed ai venti, alle piogge, al caldo, al gelo</l>
<l>Tempra ivi il cielo uguale al secol d'oro.</l>
<l>In somma il tutto vede,</l>
<l>Né si cela al suo ingegno alcuna parte;</l>
<l>Fuor che trovar nuov'arte</l>
<l>Da schivar morte che a null'uom perdona.</l>
<l>Questo intelletto sprona</l>
<l>Talora al male, al ben talora altrui.</l>
<l>Ma sol saggio è colui.</l>
<l>Ch'ama gli Dei, la patria, e l'alma fede,</l>
<l>E quanto altro possiede</l>
<l>Come fral possession da sé diparte,</l>
<l>E gir lo lascia alla fortuna in gioco.</l>
<l>Ma chi prezzando poco</l>
<l>Il bene, in cure vil gli anni comparte,</l>
<l>Deh come giunge a notte innanzi sera!</l>
<l>Deh com'è fera, ch'esser uom si crede!</l>
<l>Ohimè! s'io ben discerno,</l>
<l>A me par di lontan che questa sia</l>
<l>Antigone che vien presa e legata.</l>
<l>Ahi miserella! nata</l>
<l>Del miser padre Edippo, ahi sorte ria!</l>
<l>Forse essendo colei ch'ei disse dianzi,</l>
<l>Or viene innanzi al re per pianto eterno.</l>
</sp>
<sp><speaker>Messo</speaker><l>Questa è colei che ricopriva il morto:</l>
<l>Costei trovammo, ma dov'è Creonte?</l>
</sp>
<sp><speaker>Coro</speaker><l>Eccol, che verso noi ritorna appunto.</l>
</sp>
<sp><speaker>Creonte</speaker><l>Hai tu trovato ancor chi fosse quello?</l>
</sp>
<sp><speaker>Messo</speaker><l>Signor, nessuna cosa tra i mortali</l>
<l>Si può certo affermar, che spesso avviene</l>
<l>Ch'altri col creder suo se stesso inganna.</l>
<l>Di mai più non tornar davanti a voi</l>
<l>Giurato avea, sì sbigottito e vinto</l>
<l>Mi dipartii dalle minacce vostre.</l>
<l>Ma null'altro piacer s'agguaglia a quello,</l>
<l>Che fuor d'ogni speranza incontra altrui.</l>
<l>Bench'io giurassi allor, tornato sono</l>
<l>Per menar qui costei; com'a voi piace,</l>
<l>Riprendete e punite, ch'io mi trovo</l>
<l>D'ogni sospetto omai purgato in tutto.</l>
</sp>
<sp><speaker>Creonte</speaker><l>Or come e donde vien costei ch'io veggio?</l>
</sp>
<sp><speaker>Messo</speaker><l>Costei coperse il morto; indi la meno.</l>
</sp>
<sp><speaker>Creonte</speaker><l>Sai tu ben certo quel ch'affermi e narri?</l>
</sp>
<sp><speaker>Messo</speaker><l>Io stesso la trovai che sotterrava</l>
<l>Quel morto istesso che bandito avete.</l>
<l>Or dico io cose manifeste e conte.</l>
</sp>
<sp><speaker>Creonte</speaker><l>Come il vedesti tu? come fu presa?</l>
</sp>
<sp><speaker>Messo</speaker><l>Quando da voi scacciato io ritornai,</l>
<l>Portando a' miei compagni le minacce;</l>
<l>Con gran timor levammo via la terra</l>
<l>Ch'era di sopra 'l corpo, e quell'umore</l>
<l>Di pianto o d'altro rasciugammo intorno.</l>
<l>Poi ci ascondemmo dopo un certo sasso</l>
<l>Fuggendo in parte ove non porte il vento</l>
<l>L'odor del morto, e lì di noi ciascuno</l>
<l>Con pungenti parole riprendea</l>
<l>Chi ben non fusse alla sua vista intento.</l>
<l>Così ci stemmo alquanto; e poi ch'il Sole</l>
<l>Fu nel mezzo del ciel, da quella parte</l>
<l>Onde soffia aquilon, rabbiosa venne</l>
<l>Crudel tempesta, che di polve e nubi</l>
<l>Coperse il mondo; e in su 'l più bel del giorno</l>
<l>Reco la notte, e con orror le chiome</l>
<l>Scotea dell'alte selve; ond'altra cosa</l>
<l>Non si sentia né si scorgea dappresso;</l>
<l>Tal ch'appena ciascun chiudendo 'l volto</l>
<l>Potea l'aspro furor dagli occhi tôrre.</l>
<l>Ma poi che l'aria e 'l ciel nel primo stato</l>
<l>Tranquilli ritornar, n'apparse fuore</l>
<l>Questa fanciulla qui, ch'amare strida</l>
<l>Sopra il morto facea, come talora</l>
<l>Suol quell'augel che ritornando al nido</l>
<l>Non ci ritruova i cari figli suoi:</l>
<l>Con pietoso abbracciar, con dolci baci</l>
<l>Spargeva alti sospiri, e doglia e guerra</l>
<l>Pregava a chi l'avea condotto a tale.</l>
<l>Poscia empiendo con man d'arida terra</l>
<l>Un vaso ch'ivi avea, versando quella,</l>
<l>Ne coronò tre volte il morto tutto.</l>
<l>Il che vedendo noi scendemmo allora</l>
<l>Ratti vêr lei, che senza tema alcuna</l>
<l>E non turbata in volto a noi s'offerse;</l>
<l>E del passato fallo e del presente</l>
<l>Mentr'io la riprendea, nulla negava.</l>
<l>E congiunto trovai l'assenzio e il miele;</l>
<l>Però che il purgar noi da doglia acerba</l>
<l>Dolce mi fu, ma poi condurre in doglia</l>
<l>I cari signor miei mi parve amaro.</l>
<l>Pur ogni cosa al fin men dura viene,</l>
<l>Che 'l sentirsi vicin l'estremo giorno.</l>
</sp>
<sp><speaker>Creonte</speaker><l>Com'esser puote, o ciel! che questo sia?</l>
<l>Dimmi or tu, stolta, che sì ardita ascolti,</l>
<l>Confessi quel ch'ei disse, o neghi 'l vero?</l>
</sp>
<sp><speaker>Antigone</speaker><l>Confesso, sì; perché negar lo deggio?</l>
</sp>
<sp><speaker>Creonte</speaker><l>Tu prendi quel cammin che più t'aggrada,</l>
<l>Ché d'ogni colpa libero ti mando.</l>
<l>Tu con brevi parole dimmi ancora:</l>
<l>Sapevi tu d'oprar contra 'l mio bando?</l>
</sp>
<sp><speaker>Antigone</speaker><l>Sapevo sì, ché lo sapea ciascuno.</l>
</sp>
<sp><speaker>Creonte</speaker><l>Ardisti adunque trapassar le leggi?</l>
</sp>
<sp><speaker>Antigone</speaker><l>Non fu Giove colui che mise il bando,</l>
<l>Né la Pietà che giù fra i morti alberga</l>
<l>Da cui venner tai leggi a noi mortali.</l>
<l>Non pensai già che, sendo voi mortale,</l>
<l>Di tanta forza un vostro detto fosse,</l>
<l>Che superasse i santi alti decreti</l>
<l>Che fermaron gli Dei qua giù nel mondo.</l>
<l>Non nacquer tra i mortali oggi né ieri</l>
<l>Le sante usanze, c'han sì lunga vita</l>
<l>Che non si può saper l'età di quelle.</l>
<l>Sì che d'un uom temendo le minacce,</l>
<l>Non dovea già lassar d'esser pietosa</l>
<l>Verso gli Dei, quantunque io veggia aperta</l>
<l>Pena crudel secondo i bandi vostri.</l>
<l>Ma poi ch'esser potrà? tutto è guadagno</l>
<l>Il correr anzi tempo a morte acerba;</l>
<l>Ché chi tal servitù morendo fugge</l>
<l>Non dee dolce com'io chiamar la morte?</l>
<l>A me dunque non fia la morte doglia.</l>
<l>Ma se il fratel che d'un medesmo ventre</l>
<l>Uscì dond'io, senza sepolcro in terra</l>
<l>Sprezzato avessi, a me ben doglia eterna</l>
<l>Stata questa sarìa maggior che morte:</l>
<l>E chi di tal pensier mi tiene stolta,</l>
<l>Ben lo potrei chiamar vile e crudele.</l>
</sp>
<sp><speaker>Coro</speaker><l>Ben si mostra in costei l'alta durezza</l>
<l>Del duro padre; che per nulla vuole</l>
<l>Rendersi vinta alla fortuna avversa.</l>
</sp>
<sp><speaker>Creonte</speaker><l>Quel van pensier che di soverchio è duro,</l>
<l>Più d'ogn'altro si rompe; e sempre avviene</l>
<l>Che 'l ferro quant'ha più gagliarda tempra,</l>
<l>Vie più si spezza; spesse volte ho visto</l>
<l>Un feroce corsier con picciol freno</l>
<l>Da mezzo 'l corso suo rivolto in dietro.</l>
<l>Non si conviene aver superbia a quello</l>
<l>Che vive servo, verso un suo signore.</l>
<l>Costei le leggi trapassando in prima,</l>
<l>Cominciò farne ingiuria; or che se stessa</l>
<l>Dell'opre rie pregiando, me dispregia,</l>
<l>Aggiunge al primo un second'altro oltraggio;</l>
<l>Tal che se senza pena oggi 'l mio impero</l>
<l>Lasso calcar così, ben si può dire</l>
<l>Ch'io sia vil servo, ed ella alta regina.</l>
<l>Ma se non pur di mia sorella figlia</l>
<l>Ma più congiunta fosse, anzi se fosse</l>
<l>Di Giove uscita, non potria scampare</l>
<l>Da morte acerba; e la sorella ancora</l>
<l>Vorrò punir; ch'io penso certo ch'ella</l>
<l>Di seppellir colui désse 'l consiglio.</l>
<l>Chiamala fuor, ch'io pur la vidi dianzi</l>
<l>Là entro star tutta rabbiosa e muta,</l>
<l>Che di se stessa fuor sembrava in vista.</l>
<l>In mille modi e più di fuor si scerne</l>
<l>La mente di colui che dentro pensa</l>
<l>Ascosamente oprar peccati orrendi.</l>
<l>Come folle è da dir chi lode e pregio</l>
<l>Vuol riportar d'un suo commesso errore!</l>
</sp>
<sp><speaker>Antigone</speaker><l>Ch'altro volete voi che la mia morte?</l>
</sp>
<sp><speaker>Creonte</speaker><l>Null'altro cerco, ché ragione il vuole.</l>
</sp>
<sp><speaker>Antigone</speaker><l>A che dunque tardar? ch'omai veggiamo</l>
<l>Che le parole vostre aspre e moleste</l>
<l>Mi saran sempre omai, ma parimente</l>
<l>Anch'a voi son le mie noiose e gravi.</l>
<l>E donde aver più glorïosa morte</l>
<l>Potea già mai, che nel cercar sepolcro</l>
<l>Al fratel nudo? E se timor non lega</l>
<l>La lingua di costor, diran quel ch'io;</l>
<l>Ché come che felice in molte parti</l>
<l>Sembri il tiranno, in ciò beato appare</l>
<l>Che può far sempre e dir quant'a lui piace,</l>
<l>Né si sente biasmar, com'altri suole.</l>
</sp>
<sp><speaker>Creonte</speaker><l>Sei tu fra tanti a veder questo sola?</l>
</sp>
<sp><speaker>Antigone</speaker><l>Ogni altro il vede ancor, ma teme e tace.</l>
</sp>
<sp><speaker>Creonte</speaker><l>L'ardir più di costor non t'è vergogna?</l>
</sp>
<sp><speaker>Antigone</speaker><l>L'onorare i fratei non merta biasmo.</l>
</sp>
<sp><speaker>Creonte</speaker><l>Non era tuo fratel quel ch'egli uccise?</l>
</sp>
<sp><speaker>Antigone</speaker><l>D'un padre uscimmo e della stessa madre.</l>
</sp>
<sp><speaker>Creonte</speaker><l>Perché adunque sei grata a quel crudele?</l>
</sp>
<sp><speaker>Antigone</speaker><l>Non si può dir crudel poi ch'uno è morto.</l>
</sp>
<sp><speaker>Creonte</speaker><l>Non cancella il morir gli altrui peccati.</l>
</sp>
<sp><speaker>Antigone</speaker><l>Or non fur questi due fratelli insieme?</l>
</sp>
<sp><speaker>Creonte</speaker><l>L'un nimico alla patria, e l'altro amico.</l>
</sp>
<sp><speaker>Antigone</speaker><l>Pur vuol Pluton che si sotterri un morto.</l>
</sp>
<sp><speaker>Creonte</speaker><l>Non con egual onor l'ingiusto e 'l giusto.</l>
</sp>
<sp><speaker>Antigone</speaker><l>Che viltade è punir chi morto giace!</l>
</sp>
<sp><speaker>Creonte</speaker><l>E dopo morte ancor s'odia il nimico.</l>
</sp>
<sp><speaker>Antigone</speaker><l>Per ambo amar, non per odiargli, nacqui.</l>
</sp>
<sp><speaker>Creonte</speaker><l>Andrai dunque ad amarlo nell'inferno,</l>
<l>Ché qui non l'amerai sotto 'l mio impero.</l>
</sp>
<sp><speaker>Coro</speaker><l>Ecco Ismene qua fuor, che 'l volto bagna</l>
<l>Per la sorella sua d'amaro pianto;</l>
<l>Gli occhi coperti d'una nebbia oscura</l>
<l>Le guance e 'l bel colore</l>
<l>Macchian di tristo umore.</l>
</sp>
<sp><speaker>Creonte</speaker><l>O vipera crudel, che 'l proprio albergo</l>
<l>Ascosamente ognor m'attossicavi,</l>
<l>Né stolto m'accorgea nutrirmi appresso</l>
<l>Due pesti e due ruine del mio regno:</l>
<l>Dimmi, confessi tu d'aver saputo</l>
<l>Del seppellir quel morto, o vuoi negarlo?</l>
</sp>
<sp><speaker>Ismene</speaker><l>Ciò che fece costei feci ancor io;</l>
<l>E seppi 'l tutto, e fui presente all'opra.</l>
</sp>
<sp><speaker>Antigone</speaker><l>Cessin gli Dei ch'io t'acconsenta questo,</l>
<l>Ché a sì lodato ben lontana fosti.</l>
</sp>
<sp><speaker>Ismene</speaker><l>Deh fammi degna in sì misera sorte</l>
<l>D'esser compagna de' tuoi duri affanni.</l>
</sp>
<sp><speaker>Antigone</speaker><l>Plutone e 'l mio fratel mi scôrser sola,</l>
<l>Come sempre spregiai que' falsi amici</l>
<l>Che pur sono in parole amici altrui.</l>
</sp>
<sp><speaker>Ismene</speaker><l>Deh non mi denegar, sorella cara,</l>
<l>Il morir teco e l'onorar quel morto.</l>
</sp>
<sp><speaker>Antigone</speaker><l>Meco non morrai tu, né tuo farai</l>
<l>Quel ch'è d'altrui, ch'è mia la morte e l'opra.</l>
</sp>
<sp><speaker>Ismene</speaker><l>E senza te che mi fia dolce in vita?</l>
</sp>
<sp><speaker>Antigone</speaker><l>Dimandane il signor qui tuo Creonte.</l>
</sp>
<sp><speaker>Ismene</speaker><l>Perché senza cagion m'offendi e pungi?</l>
</sp>
<sp><speaker>Antigone</speaker><l>A me ne pesa e duol d'averlo a dirti.</l>
</sp>
<sp><speaker>Ismene</speaker><l>Deh dimmi, in che potrei giovarti ancora?</l>
</sp>
<sp><speaker>Antigone</speaker><l>In salvar te, perché 'l tuo scampo bramo.</l>
</sp>
<sp><speaker>Ismene</speaker><l>Deggio, lassa! per ciò non morir teco?</l>
</sp>
<sp><speaker>Antigone</speaker><l>Tu la vita cercasti, ed io la morte.</l>
</sp>
<sp><speaker>Ismene</speaker><l>Io pur del nostro mal presaga fui.</l>
</sp>
<sp><speaker>Antigone</speaker><l>Costui te saggia, e questi me diranno.</l>
</sp>
<sp><speaker>Ismene</speaker><l>Pur fu d'ambedue noi comune il fallo.</l>
</sp>
<sp><speaker>Antigone</speaker><l>Non ti doler che vivi; e queste membra</l>
<l>Son morte, tal che già tra i morti stanno.</l>
</sp>
<sp><speaker>Creonte</speaker><l>L'una di queste due conosco stolta</l>
<l>Novellamente, e l'altra il dì che nacque.</l>
</sp>
<sp><speaker>Ismene</speaker><l>La mente di ciascun, quantunque saggio,</l>
<l>Nell'ira sempre si travaglia alquanto.</l>
<l>Ma sappiate, signor, che ogni aspro frutto</l>
<l>Alfin matura, il tempo cangia, e spegne</l>
<l>Ogni altero desir ch'a ciò ne spinge.</l>
</sp>
<sp><speaker>Creonte</speaker><l>Non è spento anco in te, ch'esser vorresti</l>
<l>Compagna stata di chi male adopra.</l>
</sp>
<sp><speaker>Ismene</speaker><l>S'io son senza costei, che fo nel mondo?</l>
</sp>
<sp><speaker>Creonte</speaker><l>Allor lo sentirai che morta fia.</l>
</sp>
<sp><speaker>Ismene</speaker><l>La sposa anciderai d'un tuo figliuolo?</l>
</sp>
<sp><speaker>Creonte</speaker><l>Molte altre ce ne fia da dargli spose.</l>
</sp>
<sp><speaker>Ismene</speaker><l>Ma non come costei chiara e gentile.</l>
</sp>
<sp><speaker>Creonte</speaker><l>Non cerca il mio figliuol sì fatte donne.</l>
</sp>
<sp><speaker>Antigone</speaker><l>Deh perché non sei qui, mio caro Emone?</l>
</sp>
<sp><speaker>Ismene</speaker><l>Vorrai però privar di questa il figlio?</l>
</sp>
<sp><speaker>Creonte</speaker><l>Omai le nozze sue fra i morti fieno.</l>
</sp>
<sp><speaker>Ismene</speaker><l>Adunque ella morrà? Dio nol consenta.</l>
</sp>
<sp><speaker>Creonte</speaker><l>Certo ch'ella morrà: ma non più indugio.</l>
<l>Menate queste qui, serve, là dentro;</l>
<l>E da qui innanzi le convien guardare</l>
<l>Con vista acuta e non lasciarle sole,</l>
<l>Ché gli arditi anco fuggon, quando appresso</l>
<l>Senton venir la morte, e cercan vita.</l>
</sp>
<sp><speaker>Coro</speaker><l>Quanto colui beato</l>
<l>Chiamar se stesso deve</l>
<l>Che in chiara e dolce età quaggiù dimora!</l>
<l>Ma cui dal cielo è dato</l>
<l>Viver sotto aspro e greve</l>
<l>Tempo, ben con ragion si lagna e plora.</l>
<l>Costui vede ad ogni ora</l>
<l>Non sol sé posto in doglia,</l>
<l>Ma i cari figli suoi,</l>
<l>La pia consorte, e poi</l>
<l>Lasso! dei fidi amici ancor si spoglia;</l>
<l>Né al miser cosa alcuna</l>
<l>Non calcata riman da ria fortuna.</l>
<l>Qual suole atra tempesta</l>
<l>Che 'l mar dintorno turba</l>
<l>Cagion che l'onda e 'l ciel si duole e piange;</l>
<l>Che in quella parte e in questa</l>
<l>Rompe i liti, e conturba</l>
<l>L'arene, i pesci ancide, i legni frange;</l>
<l>Tal quando fere ed ange</l>
<l>Un re di Giove l'ira,</l>
<l>Forz'è che poi si stenda</l>
<l>Più oltra, sì ch'offenda</l>
<l>Mill'altri senza colpa; e se sospira</l>
<l>Tal volta il capo solo,</l>
<l>I membri uguale a lui senton suo duolo.</l>
<l>Ecco, quando 'l ciel volse</l>
<l>Della sua colpa ria</l>
<l>Versar solo in Edippo acerba pena,</l>
<l>Sé stessa al mondo tolse</l>
<l>Quella sposa empia e pia,</l>
<l>Di vergogna, di sdegno, e di duol piena.</l>
<l>Né corso è l'anno appena,</l>
<l>Che i figli irati insieme</l>
<l>Si dier l'un l'altro morte;</l>
<l>Or con più acerba sorte</l>
<l>Veggio la figlia giunta all'ore estreme,</l>
<l>Ché ben gira oggi il Sole</l>
<l>L'ultimo giorno a quest'antica prole.</l>
<l>Ahi troppo, ahi troppo ardita</l>
<l>Fanciulla! ahi mente inferma!</l>
<l>Ben della vita tua poco ti cale.</l>
<l>Ma a quel che l'infinita</l>
<l>Possanza in alto afferma</l>
<l>Nulla forza fra noi né ingegno vale;</l>
<l>Ché il ben fa parer male</l>
<l>A colui sempre il cielo,</l>
<l>Cui destinato ha in terra</l>
<l>Morte, o perpetua guerra;</l>
<l>Tal gli occhi del pensiero affosca un velo.</l>
<l>E quanto pensa o face,</l>
<l>Gli è danno, e 'l suo sperar torna fallace.</l>
<l>Ma tu, benigno Giove,</l>
<l>Ch'innanzi hai sempre mai</l>
<l>Il presente, il preterito, il futuro,</l>
<l>Deh se pietà ti muove</l>
<l>Di noi mortali, omai</l>
<l>Rivolgi gli occhi al caso acerbo e duro.</l>
<l>Fa' che 'l sepolcro oscuro</l>
<l>In questa età non chiuda</l>
<l>La giovinetta acerba;</l>
<l>Che se ben fu superba</l>
<l>Contr'al re nostro e di dolcezza ignuda,</l>
<l>Pensa in femminil core</l>
<l>Quanto possa pietà, sdegno e dolore.</l>
<l>Ecco qua il figlio vostro Emon, che mostra</l>
<l>Vista irata e dogliosa</l>
<l>Forse a cagion d'Antigone sua sposa.</l>
</sp>
<sp><speaker>Creonte</speaker><l>Tosto 'l saprò: sei tu venuto, o figlio,</l>
<l>Contr'a tuo padre irato, avendo inteso</l>
<l>Della tua sposa quel che far si deggia?</l>
<l>O pur vuoi consentir quel ch'a me piace?</l>
</sp>
<sp><speaker>Emone</speaker><l>Padre, io son vostro, e sempre 'l buon sentiero</l>
<l>Seguirò che da voi scorto mi fia.</l>
<l>Né potrò mai gradir nozze né sposa</l>
<l>Più che i vostri paterni e buon consigli.</l>
</sp>
<sp><speaker>Creonte</speaker><l>Così far si conviene, e tutto 'l mondo</l>
<l>Meno stimar che la paterna voglia,</l>
<l>Ché sol si brama ubidïente il figlio</l>
<l>Per aver doppia aita al porger doglia</l>
<l>A' suoi nimici, e poi compagni fidi</l>
<l>All'onorar gli amici quanto il padre.</l>
<l>Chi di contrarie voglie ha figli appresso,</l>
<l>Ch'altro nutrisce ch'a sé doglia e guerra,</l>
<l>Ed a' nemici suoi dolcezza e riso?</l>
<l>Ora a te, figlio, un van piacer di donna</l>
<l>Frale e caduco non rivolga il senno,</l>
<l>E pensa ben quanto con donna iniqua</l>
<l>Sia duro il dimorar la notte e 'l giorno.</l>
<l>Qual maggior piaga che il malvagio amico?</l>
<l>Ma sì come nimica a tutti noi,</l>
<l>Per nuovo sposo nell'inferno scenda,</l>
<l>Ché in tutta la città trovato ho sola</l>
<l>Costei fatta rubella al nostro impero.</l>
<l>Non vo' che vane sian le mie minacce,</l>
<l>Ch'io pur l'anciderò, Giove pregando</l>
<l>Che non m'imputi cotal morte a fallo.</l>
<l>Che se spregiarmi da' congiunti lasso,</l>
<l>So che mi spregeran poi gli altri ancora.</l>
<l>Chi dentro a casa sua giustizia adopra,</l>
<l>Vie più nella città poi giusto appare.</l>
<l>Ciascun si dee punir quando le leggi</l>
<l>Trapassa e sforza, e ch'ubbidir non pensa</l>
<l>A chi della città corregge il freno.</l>
<l>Sempre ubbidir conviensi al suo signore</l>
<l>E pensar ch'indi sia la sua salute;</l>
<l>E chi fa questo, alteramente accresce</l>
<l>Della sua patria il ben, di sé l'onore.</l>
<l>Nessuno error più greve il mondo ingombra,</l>
<l>Che in vil dispregio aver gli altrui comandi.</l>
<l>Questo sommerge i regni, e questo in fondo</l>
<l>Manda le case, e questo solo in guerra</l>
<l>Porge a' nimici la vittoria in mano.</l>
<l>Ma del principe suo servar l'impero</l>
<l>Reca vittoria, onor, salute, e pace.</l>
<l>L'ubidïenza adunque a quel che regna</l>
<l>È forza mantener sempre onorata.</l>
<l>Né gli voler prepor cosa sì vile,</l>
<l>Ché manco error sarìa se fosse questa</l>
<l>Un uom, ché pur vergogna troppo fôra</l>
<l>L'esser chiamati noi di donna servi.</l>
</sp>
<sp><speaker>Coro</speaker><l>Se 'l vecchio senno dai lung'anni nostri</l>
<l>Consumato non è, nessun potria</l>
<l>Con più sagge parole aprirne il vero.</l>
</sp>
<sp><speaker>Emone</speaker><l>Gli Dei, come sapete, o padre antico,</l>
<l>Han dato a tutti noi vario intelletto</l>
<l>Da pregiar molto più ch'argento od oro</l>
<l>E quanto questo ognor dentro mi mostre</l>
<l>L'empia sentenza vostra iniqua e torta</l>
<l>Né saprei né potrei narrarlo altrui:</l>
<l>Ma vinca nel cor vostro altro consiglio.</l>
<l>Io vo sempre spiando in ogni parte</l>
<l>Quel ch'altri facci, o dica, o biasmi, o lodi</l>
<l>Per referirlo a voi, sì come quello</l>
<l>Ch'al vostro male e ben compagno vivo.</l>
<l>E la vostra presenza una tal tema</l>
<l>Desta nei cuor altrui, che mai nessuno</l>
<l>Cosa dirìa ch'a voi molesta fosse,</l>
<l>Ché sempre dal signor si fugge il vero.</l>
<l>Già tutta la città pianger si sente</l>
<l>L'acerbo fin di questa giovinetta,</l>
<l>Sfogando l'ira sua con queste voci:</l>
<l>Deh fia già mai che giovin sì leggiadra,</l>
<l>Vie più d'ogn'altra valorosa al mondo,</l>
<l>Sol per esser pietosa a morte vegna?</l>
<l>Or chi trovasse un caro suo fratello</l>
<l>Morto, senza sepolcro, abietto e nudo,</l>
<l>Né consentisse ch'a' rapaci augelli</l>
<l>Foss'esca o preda de' bramosi cani,</l>
<l>Ma l'onorasse e désse ampio sepolcro,</l>
<l>Non sarìa questa sempre e in tutto 'l mondo</l>
<l>Degnissima d'onor, di pregio e fama?</l>
<l>Tal voce corre ognor segreta e piana.</l>
<l>Mentre amerete il ben, padre, io non tegno</l>
<l>Alcuna possession di voi più cara.</l>
<l>E qual gloria maggior può il figlio avere,</l>
<l>Che glorïoso il padre? e qual maggiore</l>
<l>Il padre ancor, che glorïoso il figlio?</l>
<l>Non si convien fermar sì duro il core</l>
<l>In una opinïon, pensando seco</l>
<l>Del tutto vane poi l'altrui credenze.</l>
<l>Colui che senza par sé stesso estima</l>
<l>Dotto, eloquente e saggio, sempr'avviene</l>
<l>Che più d'ogn'altro riputato è stolto.</l>
<l>Il sapïente mai non ebbe a schivo</l>
<l>Gli altrui ricordi, né mai prese a sdegno</l>
<l>Il rimutar talor nuovo consiglio.</l>
<l>Vedete come ben salvi i suoi rami</l>
<l>L'arbor che cede al tempestoso corso</l>
<l>Del fier torrente che dai monti scende.</l>
<l>Ma chi vuol contrastar con l'onde irate,</l>
<l>Si svelle alfin con l'ultime radici.</l>
<l>Tale il nocchier ch'al gran furor de' venti</l>
<l>Non vuol raccor le vele e incontra spinge,</l>
<l>Manda il legno roverso, e in fondo cade.</l>
<l>Cedete omai, mutate omai consiglio;</l>
<l>E se mai giovin senno al vecchio porse</l>
<l>Chiaro ricordo, sovr'ogn'altro è degno</l>
<l>Chi per se stesso drittamente intende.</l>
<l>Ma perché rare volte il ciel consente</l>
<l>Un tal dono a' mortai, sempre conviensi</l>
<l>Ricorrer, dico, ai buon consigli altrui.</l>
</sp>
<sp><speaker>Coro</speaker><l>Non vi sia l'imparar da questo a sdegno,</l>
<l>Signor, se cosa alcuna util vi mostra,</l>
<l>Né tu da lui, ché l'uno e altro è saggio.</l>
</sp>
<sp><speaker>Creonte</speaker><l>Degg'io per tanta età nel mondo avvezzo</l>
<l>In sì giovine scuola apprender senno?</l>
</sp>
<sp><speaker>Emone</speaker><l>Torto questo sarìa, ché l'età sola</l>
<l>Non si dee riguardar, ma l'opre ancora.</l>
</sp>
<sp><speaker>Creonte</speaker><l>L'onorar donna ingiusta e sì degna opra?</l>
</sp>
<sp><speaker>Emone</speaker><l>Io non cerco onorar chi ingiusta sia.</l>
</sp>
<sp><speaker>Creonte</speaker><l>Or non fu il suo fallir di pena degno?</l>
</sp>
<sp><speaker>Emone</speaker><l>Non dicon quei miglior cui Tebe onora.</l>
</sp>
<sp><speaker>Creonte</speaker><l>Il popol non dà leggi al suo signore.</l>
</sp>
<sp><speaker>Emone</speaker><l>Non è d'un re questa sentenza degna.</l>
</sp>
<sp><speaker>Creonte</speaker><l>Altri è dunque signor della cittade?</l>
</sp>
<sp><speaker>Emone</speaker><l>Non si trova città che sia d'un solo.</l>
</sp>
<sp><speaker>Creonte</speaker><l>Non son di noi signor le città serve?</l>
</sp>
<sp><speaker>Emone</speaker><l>Sì mentre siete voi servi alle leggi.</l>
</sp>
<sp><speaker>Creonte</speaker><l>Che question prendi tu per una donna?</l>
</sp>
<sp><speaker>Emone</speaker><l>Sì sendo donna voi, ché per voi parlo.</l>
</sp>
<sp><speaker>Creonte</speaker><l>O scellerato! e contra il padre istesso!</l>
</sp>
<sp><speaker>Emone</speaker><l>Perch'io vi deggio oprare ingiusti effetti.</l>
</sp>
<sp><speaker>Creonte</speaker><l>Non è giusto 'l servar dritto 'l mio impero?</l>
</sp>
<sp><speaker>Emone</speaker><l>Ma non privar gli Dei del dritto onore.</l>
</sp>
<sp><speaker>Creonte</speaker><l>O pensier femminile! o basso spirto!</l>
</sp>
<sp><speaker>Emone</speaker><l>Non fui da cosa vil macchiato ancora.</l>
</sp>
<sp><speaker>Creonte</speaker><l>Non è sol d'una donna il tuo parlare?</l>
</sp>
<sp><speaker>Emone</speaker><l>Di voi, di me, de' santi Dei ragiono.</l>
</sp>
<sp><speaker>Creonte</speaker><l>Non sarà già costei tua sposa in vita.</l>
</sp>
<sp><speaker>Emone</speaker><l>Se così dee morir, non morrà sola.</l>
</sp>
<sp><speaker>Creonte</speaker><l>Sei tu sì stolto, che minacci il padre?</l>
</sp>
<sp><speaker>Emone</speaker><l>Che giova minacciar le menti inique?</l>
</sp>
<sp><speaker>Creonte</speaker><l>Tu, stolto, diverrai, piangendo, saggio.</l>
</sp>
<sp><speaker>Emone</speaker><l>Ancor direi, se voi non foste padre.</l>
</sp>
<sp><speaker>Creonte</speaker><l>Non mi molestar più, servo di donna.</l>
</sp>
<sp><speaker>Emone</speaker><l>Volete voi parlar ch'io sempre taccia?</l>
</sp>
<sp><speaker>Creonte</speaker><l>Voglio; e ti giuro che in sì scemi detti</l>
<l>Non ti rallegrerai d'avermi offeso.</l>
<l>Menate quella a me; ch'avanti agli occhi</l>
<l>Del folle sposo suo morrà la sposa.</l>
</sp>
<sp><speaker>Emone</speaker><l>Non fia già mai che nella mia presenza</l>
<l>Senta spegner la vita ond'io sol vivo.</l>
<l>Né tu mai più vedrai questo tuo figlio:</l>
<l>Ma con gli adulator ti resta, e parla.</l>
</sp>
<sp><speaker>Coro</speaker><l>Il vecchio re di soverchia ira è carco,</l>
<l>E di doglia soverchia il giovin figlio.</l>
</sp>
<sp><speaker>Creonte</speaker><l>Faccia, pensi da sé cosa più degna</l>
<l>Che offender me, ne queste due sorelle</l>
<l>Dal destinato fin potrà scampare.</l>
</sp>
<sp><speaker>Coro</speaker><l>Volete voi che l'una e l'altra mora?</l>
</sp>
<sp><speaker>Creonte</speaker><l>Chi non ha colpa in ciò, non porti pena.</l>
</sp>
<sp><speaker>Coro</speaker><l>Che modo al morir suo pensato avete?</l>
</sp>
<sp><speaker>Creonte</speaker><l>Io vo' menarla in solitaria parte,</l>
<l>E serrerolla in un sepolcro viva,</l>
<l>Dandole tanto cibo quanto basti</l>
<l>A purgar me da sì crudele scempio,</l>
<l>Ma non già basti a ritenerla in vita.</l>
<l>Ivi il fero Pluton che solo adora</l>
<l>Chiamando, il pregherà le porga aiuto,</l>
<l>E vedrà certo ancor quanto sia folle</l>
<l>Colei ch'i morti onora, e i vivi offende.</l>
</sp>
<sp><speaker>Coro</speaker><l>Quanto il tuo gran valore,</l>
<l>Amor, puote, oggi il cielo</l>
<l>L'aria, la terra, il mar per prova il sanno.</l>
<l>Spinto dal tuo furore,</l>
<l>Sovente al caldo, al gelo,</l>
<l>Già sentì Giove il mortal nostro affanno.</l>
<l>Percuote d'anno in anno</l>
<l>Al fresco tempo e verde</l>
<l>Gli augelletti il tuo strale:</l>
<l>In terra ogni animale</l>
<l>La libertà dentr'i tuoi lacci perde;</l>
<l>Né ingegno né fierezza</l>
<l>Già mai gli snoda o spezza.</l>
<l>Sotto alle gelide onde</l>
<l>Ancor tue forze stendi;</l>
<l>Ché i pesci infiammi del tuo ardente foco:</l>
<l>Né il centro a te s'asconde,</l>
<l>Ché Pluto e gli altri offendi</l>
<l>Con arme tai ch'ogni suo schermo è poco.</l>
<l>Qual Dio, qual uom, qual loco</l>
<l>Sì possente, o sì fero,</l>
<l>O sì lontan si sente,</l>
<l>Che la fronte e la mente</l>
<l>Umil non pieghi al tuo sagrato impero,</l>
<l>O signor santo e solo</l>
<l>Dell'uno e l'altro polo?</l>
<l>Oh qual perpetuo amaro,</l>
<l>Oh qual giogo aspro e duro</l>
<l>Sente colui che te dentro riceve!</l>
<l>Ogni alto ingegno e chiaro,</l>
<l>Divien sì basso e scuro,</l>
<l>Che solo è ne' suoi danni pronto e leve.</l>
<l>Quanto apprezzar si deve,</l>
<l>La patria, il padre, il regno,</l>
<l>Gli amici, e l'altre care</l>
<l>Cose nel mondo e rare,</l>
<l>Sì come un fascio vil si prende a sdegno;</l>
<l>E sol segue e desia</l>
<l>Chi a morte pur l'invia.</l>
<l>Or che sì lunga etade</l>
<l>M'ha il cor purgato e scarco,</l>
<l>Sì ch'amoroso duol più non m'accora,</l>
<l>Mostro altrui quelle strade</l>
<l>Di cui sovente 'l varco</l>
<l>Destro smarrii pur giovinetto ancora.</l>
<l>Lasso! ch'io veggio fuora</l>
<l>Venir quella infelice</l>
<l>Antigone regina,</l>
<l>Che a morte, oimè! cammina</l>
<l>Nell'età sua più verde e più felice.</l>
<l>Ahi mondo, stolto è bene</l>
<l>Chi in te ripon sua spene!</l>
<l>Chi terrà 'l pianto mai che chiuder veggia</l>
<l>L'angelica figura</l>
<l>Da questa tomba oscura?</l>
</sp>
<sp><speaker>Antigone</speaker><l>O cittadin della mia patria antica</l>
<l>Con cui nacqui da prima</l>
<l>E poi nutrita fui sì dolcemente;</l>
<l>Ecco la vostra Antigone che muove</l>
<l>L'estremo passo, e mira,</l>
<l>Per più non rimirar, del Sole i rai.</l>
<l>Per non più rimirar, lassa! ché viva</l>
<l>Menata son fra i morti</l>
<l>A sentir morte più che morte acerba.</l>
<l>Non gusterò le dolci nozze omai,</l>
<l>Ma prendo in nuovo sposo</l>
<l>L'inferno, a cui sarò congiunta in breve.</l>
</sp>
<sp><speaker>Coro</speaker><l>Tu glorïosa e d'alte lodi ornata,</l>
<l>Prendi questo mortal vïaggio estremo</l>
<l>Non da nocente infermità distrutta,</l>
<l>Né percoss'anco da taglienti spade;</l>
<l>Ma viva e sciolta sola in fra i mortali,</l>
<l>Discendi dove al fin discende ogn'uomo.</l>
</sp>
<sp><speaker>Antigone</speaker><l>Già sentii dir la dolorosa sorte</l>
<l>Di Nïobe infelice</l>
<l>Là in mezza Frigia sovr'un alto monte.</l>
<l>Ch'ivi divenne pietra; e vive ancora</l>
<l>Dall'edera tenace</l>
<l>E pruni e rovi cinta d'ogn'intorno,</l>
<l>Dai venti offesa ognor, di neve carca,</l>
<l>Per pioggia umida e molle,</l>
<l>E in su gli occhi s'agghiaccia un pianto eterno.</l>
<l>Lassa! ch'a questo uguale</l>
<l>Misero stato mi riserba il cielo.</l>
</sp>
<sp><speaker>Coro</speaker><l>Ella è Dea, che di un Dio nel mondo nacque.</l>
<l>Noi siam mortali, e di mortai siam nati;</l>
<l>Sì ch'è ben da pregiar s'ad uom mortale</l>
<l>Simil sorte agli Dei nel mondo incontra.</l>
</sp>
<sp><speaker>Antigone</speaker><l>Ohimè, ch'io son beffata! ahi dolci amici,</l>
<l>Perché schernite or tale</l>
<l>Ch'ancor qui vive, e pur conosce il vero?</l>
<l>O città cara, o dolce popol caro,</l>
<l>O cari fonti, o boschi</l>
<l>Già santi alberghi dei tebani Dei,</l>
<l>Voi chiamo testimon, voi tutti chiamo,</l>
<l>Che almen veggiate voi come derisa</l>
<l>Dai cari amici, e per qual fallo e come</l>
<l>Il passo affretto all'empia sepoltura.</l>
<l>Né sarò, lassa! ahimè misera! al tutto</l>
<l>Tra i morti né tra i vivi.</l>
</sp>
<sp><speaker>Coro</speaker><l>Tu non sarai tra i vivi né tra i morti,</l>
<l>Perché volendo, o figlia,</l>
<l>Esser pietosa e giusta,</l>
<l>Prendesti troppo ardire, ond'or sei tale.</l>
<l>Ma in cotal guisa forse</l>
<l>Sostien la pena dei paterni falli.</l>
</sp>
<sp><speaker>Antigone</speaker><l>Voi mi tornate a mente i lunghi affanni</l>
<l>E l'infelice sorte</l>
<l>Del mio misero padre.</l>
<l>Dal qual cominciò in prima</l>
<l>Sopra 'l nostro terren l'alta ruina,</l>
<l>Che ancor non trova fondo.</l>
<l>O maledette nozze di mia madre,</l>
<l>Madre al mio padre e sposa!</l>
<l>O tristo albergo che vedesti insieme</l>
<l>Giacer la madre e il figlio!</l>
<l>O scellerato letto in ch'io già nacqui</l>
<l>Sorella e figlia al padre,</l>
<l>Ed alla madre mia nipote e figlia!</l>
<l>Per tal peccato orrendo,</l>
<l>Senz'alcun frutto aver di me lasciato,</l>
<l>A così duro fin giunta mi veggio.</l>
<l>Oimè, fratello, oimè! quella pietade</l>
<l>Che 'l cor di te mi punse</l>
<l>Quand'io ti vidi in terra,</l>
<l>Or, lassa, è che m'ancide.</l>
</sp>
<sp><speaker>Coro</speaker><l>Giusta pietade è l'onorare i morti,</l>
<l>Ma non per ciò si deve</l>
<l>Schernir, quand'ei comanda, un suo signore.</l>
<l>Ma l'alta aspra durezza</l>
<l>Innata entro 'l tuo cor t'indusse a questo.</l>
</sp>
<sp><speaker>Antigone</speaker><l>Lassa! senz'altrui pianto,</l>
<l>Senza pietà trovar, senza 'l mio sposo,</l>
<l>Per sì corto viaggio</l>
<l>A forza son menata al passo estremo.</l>
<l>Oimè! che 'l sacro lume</l>
<l>Di questo Sol veder mai più non deggio.</l>
<l>Ohimè! del duro stato in ch'io mi trovo,</l>
<l>Che dovria far le pietre</l>
<l>Struggersi in pianto, alcun non veggio intorno</l>
<l>Che almen si doglia alquanto.</l>
</sp>
<sp><speaker>Creonte</speaker><l>Chi porre indugio alla vicina morte</l>
<l>Coi pianti e coi sospir seco credesse,</l>
<l>Non queterìa già mai la notte e il giorno.</l>
<l>Menatela oramai là dove io dissi.</l>
<l>Poi la chiudete in quella tomba oscura</l>
<l>Con poco cibo, ed ivi morta o viva</l>
<l>Come a lei piacerà, sempre dimori.</l>
<l>Noi siam purgati d'ogni colpa ria,</l>
<l>E lei privata avrem di questa luce.</l>
</sp>
<sp><speaker>Antigone</speaker><l>O tomba, o casa oscura, o tristo albergo,</l>
<l>Che dei sempre coprirmi, ecco ch'io scendo</l>
<l>Ratta dentro al tuo sen per far maggiore</l>
<l>Il numero de' miei che morte ha spenti:</l>
<l>I quai fur senza fine; e l'ultim'io,</l>
<l>Lassa, sarò, ma con più acerba pena</l>
<l>E in più giovine età del mondo parto.</l>
<l>Pur partendo mi pasco in questa speme:</l>
<l>Che amica vengo al padre, amica insieme</l>
<l>A te, caro germano, a te mia madre,</l>
<l>Voi tutti morti già con queste mani</l>
<l>Presi e purgai, porgendo quell'onore</l>
<l>Che si conviene, ed io d'aver non spero.</l>
<l>Ed or cercando, o Polinice amato,</l>
<l>Renderti uguale onor, a tal son giunta.</l>
<l>Ma non mi pento già d'averti onrato;</l>
<l>Perché se, madre essendo, avessi visto</l>
<l>Ivi un mio figlio, o 'l mio diletto sposo,</l>
<l>Non avrei forse tal periglio eletto</l>
<l>Contr'all'altrui voler come ho fatt'ora.</l>
<l>Morto il mio sposo, un altro n'era al mondo;</l>
<l>Molti figliuoi di me nascer potea.</l>
<l>Ma morti l'uno e l'altro mio parente,</l>
<l>Non avea da sperar nuovo fratello,</l>
<l>E però d'onorarti alfin disposi.</l>
<l>Or questo è il fallo che Creonte dice.</l>
<l>Questo è quel troppo ardir, fratel diletto.</l>
<l>Onde or che il caro giorno era vicino</l>
<l>Dell'alme nozze e del mio dolce sposo,</l>
<l>Per man d'esto empio e rio qui son condotta</l>
<l>Al fer sepolcro, ov'altro letto ornato,</l>
<l>Altro sposo, altre nozze, altri figliuoli</l>
<l>Deggio trovar che quei che l'altre fanno.</l>
<l>Ma d'ogni amico abbandonata e sola,</l>
<l>Viva men vado ad albergar tra i morti.</l>
<l>E per qual legge, oimè, per qual peccato?</l>
<l>Deh, verso quale Dio più volger deggio</l>
<l>Gli occhi dogliosi, a qual compagno fido</l>
<l>Deggio chieder soccorso? poich'in cambio</l>
<l>Dell'usata pietà questo ricevo?</l>
<l>Ma se la pena mia su il ciel gradisce,</l>
<l>Comportiam pazïenti i giusti danni.</l>
<l>E se 'l fallo è d'altrui, ch'ei non sostenga</l>
<l>Pena maggior che quella stessa ch'ora,</l>
<l>Lassa! contro il dover mi sta davanti.</l>
</sp>
<sp><speaker>Coro</speaker><l>Ancor vivono in lei gli spirti interi,</l>
<l>E l'alma è scarca e non da tema oppressa.</l>
</sp>
<sp><speaker>Creonte</speaker><l>Ben veggio omai che il tardar vostro fia</l>
<l>Cagione al fin di pianto a tutti voi.</l>
</sp>
<sp><speaker>Antigone</speaker><l>A tostissima morte mi conduce</l>
<l>Questa minaccia acerba.</l>
</sp>
<sp><speaker>Creonte</speaker><l>Io ti conforto a non aver più spene</l>
<l>Ch'altro deggia seguir che quanto è detto.</l>
</sp>
<sp><speaker>Antigone</speaker><l>O patria, o mia città, rimanti in pace;</l>
<l>O santi Dei paterni,</l>
<l>Oimè, che a morte corro e più non tardo.</l>
<l>O cari cittadin, padri e compagni,</l>
<l>Vedete omai la misera regina</l>
<l>Di tanti sola al mondo</l>
<l>Che morte acerba e da qual uom sostiene</l>
<l>Perché fu giusta e pia.</l>
</sp>
<sp><speaker>Coro</speaker><l>Dolce, gioconda e lieta</l>
<l>Questa vita mortal chiamata fôra,</l>
<l>S'altri sapesse ben reggerne il corso.</l>
<l>Ma lasso, ad ora ad ora</l>
<l>Feron la mente in noi, che sarìa queta,</l>
<l>Mille desii con venenoso morso.</l>
<l>Noi spietati di noi, non pur soccorso</l>
<l>Non le porgiam, ma grevi ognor nimici</l>
<l>A lei, lassa! giungiam ché mercè chiama.</l>
<l>Quel follemente brama</l>
<l>Gli altrui regni occupar, le altrui pendici.</l>
<l>E mentre alza superba</l>
<l>La man contr'ai miglior di pace amici,</l>
<l>Vive in affanni e in guerra, e il ciel gli serba</l>
<l>Nel ferro e nel velen poi morte acerba.</l>
<l>Quell'altro eterna gloria</l>
<l>E lunga vita ancor dopo la morte</l>
<l>Sciocco bramando invan, l'alma tormenta.</l>
<l>E se troppo umil sorte</l>
<l>Già di Marte gli toe pregio e vittoria,</l>
<l>Delle Muse il cammin bramoso tenta.</l>
<l>E con lor di Parnasso s'argomenta</l>
<l>Montar la cima, ove chi giunge è nulla</l>
<l>(Se ben s'estima) se non sogno ed ombra.</l>
<l>Ma il van desio gli adombra</l>
<l>Cosa che 'l miser cor pasce e trastulla.</l>
<l>Vivendo, il cor gli rode</l>
<l>Un crudel verme ch'ogni pace annulla.</l>
<l>Poi compiti i suoi dì, quell'alte lode</l>
<l>A lui che son, che più non sente ed ode?</l>
<l>Un altro, argento ed oro</l>
<l>E per terra e per mar bramoso e intento</l>
<l>Cerca in mille perigli, in mille affanni.</l>
<l>Non pioggia, neve, o vento,</l>
<l>Non caldo cura, o gel, s'ampio tesoro</l>
<l>Spera il folle adunar dopo a molt'anni.</l>
<l>Quinci sono i lacciuoi, quinci gl'inganni,</l>
<l>Per cui la libertà, per cui la pace,</l>
<l>Perdut'abbiam che 'l viver fea giocondo.</l>
<l>Ma se 'l misero mondo</l>
<l>Volesse ben pensar come fallace</l>
<l>È quel ch'ei tanto apprezza,</l>
<l>In odio allora avria quant'or gli piace;</l>
<l>Ché chi terre acquistar, lode o ricchezza</l>
<l>Di soverchio desia, sé stesso sprezza.</l>
<l>O quanto è dolce, o quanto,</l>
<l>Il cor disciolto aver d'ogn'altra cura,</l>
<l>E in bando por desio, timore e speme,</l>
<l>Sol quel che in noi natura</l>
<l>Richiede avendo; o giusto o saggio o santo</l>
<l>Quel che in sì torbo mar tal corso tiene!</l>
<l>Né di suo proprio mal né d'altrui bene</l>
<l>Molto dolersi; il pregio e l'oro, e i regni</l>
<l>S'abbia chi con sudor gli merca e sangue.</l>
<l>Quand'un re vinto langue</l>
<l>Infra nimici armati, e certi segni</l>
<l>Vede di morte allato,</l>
<l>Con sospir d'ira e penitenza pregni</l>
<l>Felice chiama l'altrui basso stato.</l>
<l>Che poco innanzi il suo dicea beato.</l>
<l>Ecco Tiresia il santo vate e giusto,</l>
<l>Io prego umile il ciel ch'omai ne mostri</l>
<l>Vicino il fin dei lunghi affanni nostri.</l>
</sp>
<sp><speaker>Tiresia</speaker><l>Noi due che insieme andiamo, o cittadini,</l>
<l>Per un sol veggiam lume, perché a' ciechi</l>
<l>Convien che da altrui sia la strada scorta.</l>
</sp>
<sp><speaker>Creonte</speaker><l>Che nuove apporti, o mio Tiresia antico?</l>
</sp>
<sp><speaker>Tiresia</speaker><l>Io tel dirò, ma fa' quant'io ti mostro.</l>
</sp>
<sp><speaker>Creonte</speaker><l>Io non fui mai dal tuo voler lontano.</l>
</sp>
<sp><speaker>Tiresia</speaker><l>E per ciò sei venuto in questo impero.</l>
</sp>
<sp><speaker>Creonte</speaker><l>Sempre m'affaticai nel ben di quello.</l>
</sp>
<sp><speaker>Tiresia</speaker><l>Fa' pur d'esser or saggio al gran bisogno.</l>
</sp>
<sp><speaker>Creonte</speaker><l>Oimè, che il tuo parlar mi dà spavento!</l>
</sp>
<sp><speaker>Tiresia</speaker><l>I segni ora udirai dell'arte mia.</l>
<l>Io stava assiso sovra un certo colle</l>
<l>Dal qual notare i santi augùri soglio.</l>
<l>Send'io così, l'orecchie mi percuote</l>
<l>Voce orrenda d'uccei maligni e crudi</l>
<l>Che fuor roca venìa con tristo spirto.</l>
<l>Poscia coi becchi e l'unghie insanguinate</l>
<l>L'un vêr l'altro movea battaglia acerba</l>
<l>(Ché al dibatter dell'ali il tutto appresi).</l>
<l>Sovr'i devoti altar pien di paura</l>
<l>Subito accesi allor sagrati incensi.</l>
<l>Ma ne' miei sagrifici mai non parse</l>
<l>Chiara la fiamma, anzi sommerso 'l fuoco</l>
<l>Dal cener non mostrò mai luce aperta,</l>
<l>L'ostia sempre più cruda, umida e crespa,</l>
<l>Di fumo cinta, un tristo odor rendea.</l>
<l>Il fiel dentro si sparse, e quella tutta</l>
<l>Dell'amaro liquor coperse e tinse.</l>
<l>Questi segni del ciel vêr noi cruccioso</l>
<l>Tutti allor mi narrò questo mio servo,</l>
<l>Mio duce in questo ov'io son duce altrui.</l>
<l>Ma solo a tua cagion tutto n'avviene,</l>
<l>Perché gli augelli e i can piene e macchiate</l>
<l>Han le case e gli altar d'ossa e di sangue</l>
<l>Del misero figliuol d'Edippo morto.</l>
<l>Onde gli Dei non voglion più da noi</l>
<l>Ricever sacrifici, incensi e preghi.</l>
<l>Né puote alcun augel con chiara voce</l>
<l>Empier di lieto augurio i nostri orecchi,</l>
<l>Sendo di sangue uman pasciuto e sozzo.</l>
<l>Pensa, o figliuolo, e sappia che 'l peccare</l>
<l>A ciaschedun mortal cosa è comune;</l>
<l>Ond'assai folle, ma non stolto in tutto,</l>
<l>Si dee quel riputar che adopra un fallo,</l>
<l>Poi si corregge, e crede a chi l'emenda;</l>
<l>Ma l'esser duro accresce sempre il male.</l>
<l>Perdona al morto, e non voglia esser crudo</l>
<l>Verso colui che più non puote aitarsi.</l>
<l>E che gloria ti fia nuocere a' morti?</l>
<l>Pensala, ben ti dico; e gran guadagno</l>
<l>È l'imparar da chi t'insegna 'l bene.</l>
</sp>
<sp><speaker>Creonte</speaker><l>Voi tutti, o vecchio, come segno a strale</l>
<l>Posto m'avete ai vostri van disegni;</l>
<l>Ma troppo bene omai per lunga prova</l>
<l>So chi voi siete, e già dai vostri sogni</l>
<l>Raggirato e beffato un tempo fui.</l>
<l>Se guadagnar vorrete argento ed oro,</l>
<l>Troverete altro modo, e quel ch'è morto</l>
<l>Non farete coprir d'altro sepolcro.</l>
<l>Che s'io vedessi ben l'augel di Giove</l>
<l>Macchiar del sangue la celeste sede,</l>
<l>Non vorria consentir temendo questo</l>
<l>Che sotterrato fosse: e so che cosa</l>
<l>Mortal non può macchiar gli Dei superni.</l>
<l>Ma spesso suole, o buon Tiresia antico,</l>
<l>Quel rovinar cui vil guadagno muove</l>
<l>All'altrui confortar nell'opre ingiuste.</l>
</sp>
<sp><speaker>Tiresia</speaker><l>Chi 'l vide mai di me, chi 'l pensò mai?</l>
</sp>
<sp><speaker>Creonte</speaker><l>Non bisogna cercar chi 'l vide o seppe.</l>
</sp>
<sp><speaker>Tiresia</speaker><l>Quant'è nobil più d'altro il buon consiglio!</l>
</sp>
<sp><speaker>Creonte</speaker><l>Quanto l'essere stolto è maggior peste!</l>
</sp>
<sp><speaker>Tiresia</speaker><l>Da tale infermità sei tu compreso.</l>
</sp>
<sp><speaker>Creonte</speaker><l>Non voglio ad un profeta oltraggio dire.</l>
</sp>
<sp><speaker>Tiresia</speaker><l>Qual oltraggio maggior che dir bugiardo?</l>
</sp>
<sp><speaker>Creonte</speaker><l>Sempre l'uom che indovina ama l'argento.</l>
</sp>
<sp><speaker>Tiresia</speaker><l>E gl'ingiusti guadagni ama il tiranno.</l>
</sp>
<sp><speaker>Creonte</speaker><l>Sai tu ben che tu parli al tuo signore?</l>
</sp>
<sp><speaker>Tiresia</speaker><l>So, perché a mia cagion venisti tale.</l>
</sp>
<sp><speaker>Creonte</speaker><l>Tu sei saggio profeta, ma non giusto.</l>
</sp>
<sp><speaker>Tiresia</speaker><l>Cosa dir mi farai ch'io non volea.</l>
</sp>
<sp><speaker>Creonte</speaker><l>Dì pur, che il premio più che il ver ti spinge.</l>
</sp>
<sp><speaker>Tiresia</speaker><l>Part'ei ch'ora il mio dir risguardi il prezzo?</l>
</sp>
<sp><speaker>Creonte</speaker><l>Non or che sai ch'ogni tuo inganno è vano.</l>
</sp>
<sp><speaker>Tiresia</speaker><l>Io pur te lo dirò. Sappia che 'l Sole</l>
<l>Non dee da questo volger molti giorni,</l>
<l>Che vedrai morto un de' tuoi figli, in cambio</l>
<l>Di quei due morti a cui fai tanto oltraggio.</l>
<l>Tu privat'hai di questa luce viva</l>
<l>Quell'infelice, e in un sepolcro chiusa.</l>
<l>Quell'altro, che dovrebbe esser sotterra,</l>
<l>Lassi senza sepolcro, abietto e nudo.</l>
<l>Non sai tu ben che a te far ciò non lice?</l>
<l>E che fai forza ingiustamente al cielo?</l>
<l>Ma gl'infernali Dei, le furie orrende,</l>
<l>Vendicatrici dei mortali errori,</l>
<l>Tanto opreran, che ne' medesmi affanni</l>
<l>In cui son molti, te vedranno involto.</l>
<l>E tosto allor vedrai se per guadagno</l>
<l>T'avrò parlato, perché in tempo breve</l>
<l>Di pianti e strida d'uomini e di donne</l>
<l>Risonar sentirai le afflitte case.</l>
<l>Vedrai farsi ribelle al tuo gran regno</l>
<l>Tal che più t'ama, u' le selvagge fere,</l>
<l>I can, gli augei portâr quel tristo odore,</l>
<l>E le mura macchiâr del vostro sangue.</l>
<l>Sì come al segno arcier, tali ora spingo</l>
<l>Venenose saette entro 'l tuo core,</l>
<l>Di cui fuggir non puoi la piaga acerba.</l>
<l>Rivolgine, o fanciullo, al nostro albergo,</l>
<l>Perché in se stesso pur, restando solo,</l>
<l>Disfoghi or l'ira, e per suo meglio impari</l>
<l>A più tener la lingua a sé ristretta,</l>
<l>Ed anco esser più saggio ch'ei non mostra.</l>
</sp>
<sp><speaker>Coro</speaker><l>Signore, or se n'è gito il gran profeta.</l>
<l>Ma noi, dal giorno che le chiome e 'l pelo</l>
<l>Che inghirlanda la fronte e veste il volto</l>
<l>D'altro giovin color si fer d'argento,</l>
<l>Non trovammo il suo dir fallace e vano.</l>
</sp>
<sp><speaker>Creonte</speaker><l>Anch'io so questo, e già timor m'assale.</l>
<l>Ma dura cosa e 'l darsi vinto altrui;</l>
<l>E 'l contrastar quando il periglio è sopra,</l>
<l>È solo un ricercar fatiche e danni.</l>
</sp>
<sp><speaker>Coro</speaker><l>A voi convien usar consiglio e senno.</l>
</sp>
<sp><speaker>Creonte</speaker><l>Di' pur ch'io sono alle tue voglie presto.</l>
</sp>
<sp><speaker>Coro</speaker><l>Mandate a trar colei fuor del sepolcro,</l>
<l>E sepolcro da poi donate al morto.</l>
</sp>
<sp><speaker>Creonte</speaker><l>Part'ei per ciò che così deggia fare?</l>
</sp>
<sp><speaker>Coro</speaker><l>Tosto quanto si può, ché la vendetta</l>
<l>Dal ciel dopo 'l fallir veloce viene.</l>
</sp>
<sp><speaker>Creonte</speaker><l>Deh con che greve duol m'induco a questo!</l>
<l>Ma la necessità vince ogn'impresa.</l>
</sp>
<sp><speaker>Coro</speaker><l>Gite voi stesso, e non mandate altrui.</l>
</sp>
<sp><speaker>Creonte</speaker><l>Andianne adunque, e voi dintorno, o servi,</l>
<l>E voi lontan prendendo marre e scuri</l>
<l>Gitene tutti là verso 'l sepolcro;</l>
<l>Ché da poi che 'l pensier cangiar conviene,</l>
<l>Io medesmo sciorrò quel ch'io legai.</l>
<l>E confesso oramai che i nostri sdegni</l>
<l>Non dovrian sormontar le antiche leggi.</l>
</sp>
<sp><speaker>Coro</speaker><l>O possente fortuna,</l>
<l>Per le cui leggi il mondo</l>
<l>Sol si governa in questa e in quella etade,</l>
<l>Quant'è sotto la Luna,</l>
<l>Or in cima or in fondo,</l>
<l>Siccome è 'l tuo voler, s'innalza e cade.</l>
<l>Quante belle contrade</l>
<l>Già fur, che selve sono</l>
<l>Di fere orrende nido;</l>
<l>Quante che in ogni lido</l>
<l>Sparser vincendo in arme il pregio e 'l suono,</l>
<l>Che or son dell'altrui voglie,</l>
<l>Serve, trionfi e spoglie!</l>
<l>Son, perfida, i don tuoi</l>
<l>Sì come al lito il mare,</l>
<l>Che mille volte il dì si fugge e riede.</l>
<l>Ahi miser chi fra noi</l>
<l>Tien di soverchio care</l>
<l>Le tue false lusinghe e troppo crede!</l>
<l>Tu fragil, senza fede,</l>
<l>Instabil, varia e leve,</l>
<l>Lubrica ed incostante,</l>
<l>Fermar non sai le piante;</l>
<l>Tanto e il voler e il disvoler tuo breve.</l>
<l>L'uom che i tuoi beni adora,</l>
<l>Tema e speri ad un'ora.</l>
<l>Tu i giusti sempre, e i degni,</l>
<l>E i saggi, o Dea fallace,</l>
<l>Calchi, e sollevi al ciel gl'ingiusti e i folli.</l>
<l>Con povertade spegni</l>
<l>Gli alti intelletti, pace</l>
<l>Dando e gioia e ricchezze ai bassi e molli.</l>
<l>Spesso i più giovin tolli</l>
<l>Del mondo, e lassi in vita</l>
<l>I vecchierelli infermi.</l>
<l>Ond'ho ben da dolermi,</l>
<l>Ahi lasso! ch'allungai l'aspra partita</l>
<l>A tempo sì noioso,</l>
<l>Che il viver n'è gravoso.</l>
<l>Pur sia che vuol, poiché quaggiù conviene</l>
<l>Seguir sol quella strada</l>
<l>Che a questa altera aggrada.</l>
</sp>
<sp><speaker>Nunzio</speaker><l>O nipoti di Cadmo, abitatori</l>
<l>Delle superbe case d'Anfione:</l>
<l>O misero o felice nullo al mondo</l>
<l>Chiamar si dee mentre ch'ei vive ancora.</l>
<l>La vita il fine, e il dì loda la sera;</l>
<l>Ché la fortuna varia or alto or basso</l>
<l>Volge i mortali, e poco ne tien fede,</l>
<l>E nessun del futuro il certo apprende.</l>
<l>Sovr'ogn'altro beato era pur dianzi</l>
<l>Creonte, che salvata avea la terra</l>
<l>Dall'inimiche man, preso l'impero,</l>
<l>E vivea co' suoi figli lieto e in pace.</l>
<l>Or d'ogni cosa in un momento è privo,</l>
<l>Quel che perde il contento, perde il tutto.</l>
<l>Sia colmo un quant'ei vuol d'argento e d'oro,</l>
<l>Possegga quante son cittadi e regni,</l>
<l>Che se 'l contento manca, ogn'altra cosa</l>
<l>Si dee poscia stimar sogni, ombre e fumi;</l>
<l>Ché il diletto medesmo indi ne tragge</l>
<l>Che dal dolce sapore il gusto infermo.</l>
</sp>
<sp><speaker>Coro</speaker><l>Che nuovo danno avvien nei signor nostri?</l>
</sp>
<sp><speaker>Nunzio</speaker><l>Son morti, e vive sol chi n'ha cagione.</l>
</sp>
<sp><speaker>Coro</speaker><l>Chi è morto? chi s'ancise? dinnel tosto.</l>
</sp>
<sp><speaker>Nunzio</speaker><l>Emone è morto, che se stesso ancise.</l>
</sp>
<sp><speaker>Coro</speaker><l>Per man paterna, o per la propria è morto?</l>
</sp>
<sp><speaker>Nunzio</speaker><l>Per man sua stessa, e per cagion del padre.</l>
</sp>
<sp><speaker>Coro</speaker><l>Pur conoscesti 'l ver, santo profeta.</l>
</sp>
<sp><speaker>Nunzio</speaker><l>Consiglio or ne bisogna all'altre cose.</l>
</sp>
<sp><speaker>Coro</speaker><l>Euridice io veggio, di Creonte</l>
<l>Sposa infelice, che fuor ratta scende</l>
<l>O per piangere 'l figlio, o forse a caso.</l>
</sp>
<sp><speaker>Euridice</speaker><l>O cittadin, che ragionar fu il vostro</l>
<l>Che udiva mentre uscii del tempio fuore,</l>
<l>Là dove er'ita ad onorar gli Dei?</l>
<l>Ché, allor che per uscir moveva il piede,</l>
<l>L'orecchie mi percosse un suon che venne</l>
<l>Carco de' danni miei, per quel che intesi.</l>
<l>Sopra le serve mie da tema oppressa</l>
<l>Subito caddi, e d'ogni senso fuore.</l>
<l>Ma che diceste voi? dite, vi prego,</l>
<l>Che 'l narrerete a chi per lunga usanza</l>
<l>Ha nelle avverse cose avvezza l'alma.</l>
</sp>
<sp><speaker>Nunzio</speaker><l>Il tutto vi dirò, santa regina,</l>
<l>Senza passar d'una parola il vero.</l>
<l>A che celarvi quel che ad ogni modo</l>
<l>Saper v'è forza? Il ver, quantunque pesi,</l>
<l>Nessun biasmar potria, se non a torto.</l>
<l>Io seguia dietro i passi al vostro sposo</l>
<l>Là verso il pian dove morto giacea</l>
<l>Lacero e guasto 'l miser Polinice.</l>
<l>E giunti a lui, Proserpina e Plutone</l>
<l>Pregando che in vêr noi posasser l'ira,</l>
<l>Tutto 'l purgammo, e sopra frondi e giunchi</l>
<l>Ardemmo quel che i can lasciato avieno:</l>
<l>Poscia al cenere suo sepolcro demmo.</l>
<l>Indi ne gimmo all'alta sepoltura</l>
<l>Che chiusa tiene Antigone infelice:</l>
<l>Un di noi più vicino all'empia tomba</l>
<l>Sentì dentro sonar lamenti e strida,</l>
<l>E tosto al nostro re tornando il disse;</l>
<l>Tal che ratto Creonte il passo mosse.</l>
<l>Finch'all'orecchie sue pervenne un pianto</l>
<l>Non conosciuto ancor, ma seco stesso,</l>
<l>Lasso! dicea, ben or presago sono</l>
<l>De' danni miei: ben infelice fia</l>
<l>Per me questo cammin, lasso! ch'io prendo.</l>
<l>Ahi lasso me! le orecchie e 'l cor mi fere</l>
<l>La voce del mio figlio. O servi fidi,</l>
<l>Ite là ratti, e tosto aprite 'l sasso</l>
<l>Del fer sepolcro, e dentro ben guardate</l>
<l>S'è 'l ver ch'io senta Emone, o 'l falso estimo?</l>
<l>Noi presti a' detti suoi dentro scendemmo.</l>
<l>E nell'ultime parti ad un gran legno</l>
<l>Che sostiene 'l sepolcro, alta e sospesa</l>
<l>Morta trovammo allor la bella sposa;</l>
<l>Per laccio al bianco collo intorno avvolto</l>
<l>Quel ricco cinto avea, che 'l primo giorno</l>
<l>Le diè 'l suo caro sposo e vostro figlio.</l>
<l>Il miserello Emon con pianti e strida</l>
<l>Sé stesso sollevando alto da terra,</l>
<l>Abbracciava e baciava intorno intorno</l>
<l>Della gonna e de' piè la parte estrema.</l>
<l>L'inferno maledisse, che il suo bene</l>
<l>Furato avea, la morte, e l'empio padre,</l>
<l>La fortuna, gli Dei, sé stesso ancora.</l>
<l>Ma Creonte che poco a noi lontano</l>
<l>Dietro seguìa, quando conobbe il figlio,</l>
<l>Poste subito giù l'ire e gli sdegni,</l>
<l>Chiamandolo e piangendo in vêr lui corse.</l>
<l>O misero, che fai? qual van dolore</l>
<l>T'ha la mente ingombrata? a che ti struggi?</l>
<l>Lasso! ov'or hai la conoscenza e 'l senno?</l>
<l>Vienne a me, figlio, e non voglia esser duro</l>
<l>Al vecchio padre ch'umil prega e chiama.</l>
<l>Emone alquanto allor con gli occhi torti</l>
<l>Risguardò il padre; e poi, senz'altro dirgli,</l>
<l>Con furia indi si tolse, e tratto fuore</l>
<l>Un acuto coltel che cinto avea,</l>
<l>Si ferì ben due volte il lato manco,</l>
<l>Tanto ch'ei cadde al fin col volto a terra.</l>
<l>E così tosto alquanto il destro braccio</l>
<l>Fermando in terra, appena alzò la fronte,</l>
<l>E i languid'occhi nella giovin morta</l>
<l>Fermò, quasi dicesse: io vengo dietro.</l>
<l>Poscia un greve sospir dal cor sospinse,</l>
<l>Che tinto venne fuor di spuma e sangue;</l>
<l>E morto cadde, e così morto giace</l>
<l>Presso alla morta sposa il giovin figlio;</l>
<l>E le infelici nozze nell'inferno</l>
<l>Al destinato fin son giunte omai.</l>
<l>Il vecchio signor nostro tardi vede</l>
<l>Quant'è d'ogn'altro più dannoso errore</l>
<l>Il non dar fede ai buon consigli altrui.</l>
</sp>
<sp><speaker>Coro</speaker><l>Che dobbiam noi pensar? l'alta regina</l>
<l>Senz'altra sua risposta torna indietro.</l>
</sp>
<sp><speaker>Nunzio</speaker><l>Maravigliomi anch'io, ma spero forse</l>
<l>Che per non empier la città di pianto</l>
<l>In casa se n'andrà piangendo il figlio</l>
<l>Con le sue serve e l'altre sue compagne.</l>
<l>Ella è pur saggia, onde temer non posso</l>
<l>Che soverchio dolor l'induca a morte.</l>
</sp>
<sp><speaker>Coro</speaker><l>Sempre è più greve il duol quand'altri il preme,</l>
<l>Che quel che si disfoga in pianti e in voci.</l>
</sp>
<sp><speaker>Nunzio</speaker><l>Andrò là dentro adunque, e terrò cura</l>
<l>Se questa afflitta per soverchio affanno</l>
<l>In sé disfoga il chiuso duol che porta.</l>
</sp>
<sp><speaker>Coro</speaker><l>Ecco qua il nostro re, che vien piangendo</l>
<l>La morte del suo figlio amaramente.</l>
<l>Ma, se lecito m'è, cagion n'è stato</l>
<l>Il proprio suo non già, l'altrui difetto.</l>
</sp>
<sp><speaker>Creonte</speaker><l>O mente cieca mia senza consiglio!</l>
<l>Ohimè! mortal mio fallo,</l>
<l>Cagion di morte altrui,</l>
<l>A me di vita assai peggior che morte!</l>
<l>Vedete, o popol caro, il signor vostro</l>
<l>Che ha posto a morte il figlio,</l>
<l>Sé stesso in doglia eterna.</l>
<l>Ahi credenze del mondo vane e inferme!</l>
<l>O giovin figlio! oimè, da morte acerba</l>
<l>Spento in sul bel fiorir degli anni tuoi!</l>
<l>Oimè, oimè, oimè! non già tua colpa</l>
<l>Or t'ha condotto a tale,</l>
<l>Ma i miei consigli stolti.</l>
</sp>
<sp><speaker>Coro</speaker><l>Deh, com'or conoscete indarno il vero!</l>
</sp>
<sp><speaker>Creonte</speaker><l>Lasso me, che a mio danno il ver conosco!</l>
<l>Ma gli Dei pronti allor tutti al mio male</l>
<l>M'avean furato il senno,</l>
<l>E la mente accecata,</l>
<l>E mi spingeano a forza</l>
<l>Giù per precipitoso e dritto calle</l>
<l>All'ultima rovina ov'io son giunto.</l>
<l>Oimè, oimè, oimè!</l>
<l>Ahi fatiche mondane,</l>
<l>Come ai più siete voi dannose e grevi!</l>
</sp>
<sp><speaker>Servo</speaker><l>Signor, nuova cagion di pianger sempre,</l>
<l>Lasso! vi reco, e nuovo danno acerbo</l>
<l>Tosto udirete, e non minor del primo.</l>
</sp>
<sp><speaker>Coro</speaker><l>Che mal può più avvenir? che danno è questo?</l>
</sp>
<sp><speaker>Servo</speaker><l>La madre di quel morto, e vostra sposa,</l>
<l>Ha per soverchio duol sé stessa ancisa.</l>
</sp>
<sp><speaker>Creonte</speaker><l>Oh! oh! morte empia e ria,</l>
<l>Perché, perché così, lasso! m'affliggi?</l>
<l>O infernal porto ingordo,</l>
<l>Ben sazio oggi sarai del nostro sangue!</l>
<l>O servo, apportatore</l>
<l>Di tanta mia tristizia, or c'hai tu detto?</l>
<l>Oimè! la tua imbasciata ha, lasso! anciso</l>
<l>Un ch'era morto in prima!</l>
<l>Che di', tu servo? che novella porti?</l>
<l>Oimè, oimè, oimè!</l>
<l>È però ver che all'aspro acerbo fato</l>
<l>Del mio caro figliuol congiunta sia</l>
<l>La morte ancor della mia dolce sposa?</l>
</sp>
<sp><speaker>Servo</speaker><l>Veder si può, ch'ivi entro morta giace.</l>
</sp>
<sp><speaker>Creonte</speaker><l>Oimè! che nuovo mal, che danno è questo!</l>
<l>Oimè! quand'io pensava esser nel fondo</l>
<l>Delle miserie mie, più basso caggio.</l>
<l>Oimè, che nuovo mal più giunger puote?</l>
<l>O morte, o morte, a che mi serbi ancora?</l>
<l>Lasso! che il caro figlio ho morto visto;</l>
<l>Or della donna mia la morte intendo.</l>
<l>Oh! oh! madre infelice! o miser figlio!</l>
</sp>
<sp><speaker>Servo</speaker><l>In guisa d'ostia intorno ai sacri altari,</l>
<l>Tutto di sangue empiè lo smalto e il letto.</l>
<l>Prima piangendo la spietata morte</l>
<l>Di Megareo suo primo antico sposo,</l>
<l>Poscia del figlio, indi divota il cielo</l>
<l>Pregò che l'ira sua volgesse in voi,</l>
<l>Come in sola cagion che uccise 'l figlio.</l>
</sp>
<sp><speaker>Creonte</speaker><l>Oimè, oimè, oimè!</l>
<l>Oimè, ché fer timore</l>
<l>Il cor m'agghiaccia e stringe.</l>
<l>Chi di me stesso tutto fuor mi tragge?</l>
<l>Parmi qualunque incontro</l>
<l>Che per tôrmi la vita il braccio stenda.</l>
<l>Oimè! che sendo involto</l>
<l>Infra tante miserie, in tanti affanni,</l>
<l>Viver non voglio, e pure</l>
<l>Temo, e non so perché, morte, i tuoi colpi.</l>
</sp>
<sp><speaker>Coro</speaker><l>Or che ha condotto a tal la donna e il figlio,</l>
<l>Stolto invan si riprende e di sé teme.</l>
</sp>
<sp><speaker>Creonte</speaker><l>Dimmi di nuovo come a morte venne.</l>
</sp>
<sp><speaker>Servo</speaker><l>Nel ventre suo con rabbia un coltel mise,</l>
<l>Tosto che udì del figlio il caso acerbo.</l>
</sp>
<sp><speaker>Creonte</speaker><l>Lasso me! più non posso, o voglio altrui</l>
<l>Volger la colpa de' miei danni amari.</l>
<l>Io solo, io sol v'ancisi, o cieco, o stolto!</l>
<l>Io sol v'ancisi! O servi miei, veloci</l>
<l>Or menatemi lunge, lunge, in parte</l>
<l>Là dove occhio mortal mai più non scerna;</l>
<l>Ch'io non son più Creonte, io son la morte.</l>
</sp>
<sp><speaker>Coro</speaker><l>Al miser uom non giova andar lontano,</l>
<l>Ché la fortuna il segue ovunque ei fugge.</l>
</sp>
<sp><speaker>Creonte</speaker><l>Venga venga oramai</l>
<l>La morte oscura, e ne conduca in porto,</l>
<l>E rechi al mio dolor l'ultimo giorno.</l>
<l>Venga venga oramai,</l>
<l>Sì che altro nuovo Sol mai più non veggia.</l>
</sp>
<sp><speaker>Servo</speaker><l>Lasciate ire 'l futuro, che al ciel solo</l>
<l>S'aspetta il provveder quel ch'esser deve.</l>
<l>Pensiam rimedio a quanto n'è presente.</l>
</sp>
<sp><speaker>Creonte</speaker><l>Io vo pregando quel che più vorrei.</l>
</sp>
<sp><speaker>Servo</speaker><l>Vano è 'l pregar, perciò che ferma e certa</l>
<l>Sua ventura ha ciascun dal dì che e' nacque.</l>
</sp>
<sp><speaker>Creonte</speaker><l>Menate questo stolto in altra parte,</l>
<l>Il qual te, figlio, non volendo ancise,</l>
<l>E te, donna mia cara; in ogni loco</l>
<l>Ho morte, doglia e sangue: oimè! dov'ora,</l>
<l>Dove potrò voltar gli occhi o la mente</l>
<l>Ch'ivi mai veggia, o pensi altro che morte?</l>
<l>E poi ch'ogni mio ben morte m'ha tolto,</l>
<l>Per mia pena maggior mi serba in vita.</l>
<l>Ma che, lasso! bramo io? Se morte viene</l>
<l>E mi toe di qua su, laggiù nimici</l>
<l>Avrò tutti gli Dei, la sposa, il figlio,</l>
<l>Il nipote, la nuora: or che fia, dico,</l>
<l>Di me? chi vide mai pena più greve?</l>
<l>Qual infernal tormento al mio s'agguaglia?</l>
<l>Il morir mi dà tema, il viver doglia,</l>
<l>Né posso altro sperar che peggio ognora.</l>
</sp>
<sp><speaker>Coro</speaker><l>Sovra ogni altro beato è l'uom ch'è saggio.</l>
<l>Non si deono spregiar gli Dei già mai,</l>
<l>Né contro al lor potere armar la lingua;</l>
<l>Ché a lungo andar con grevi danni e pene</l>
<l>(Com'ora il signor nostro)</l>
<l>Fanno in vecchiezza altrui per prova saggio.</l>
</sp>
</div2>
</div1>

<div1 type="poesia">
<head>ELEGIA.</head>
<lg type="elegia">
<l>Deh! s'hai forza nel ciel, del vero spoglia</l>
<l>Quel che dormendo, Amor, nel sonno vidi;</l>
<l>Ch'eterna fie cagion di pianto e doglia.</l>
<l>O falsa opinïon, che il mondo guidi</l>
<l>Ne' lunghi error: o cieca gente e folle,</l>
<l>A che ne' sogni i pensier vani affidi?</l>
<l>Il ver, se dee venir, nol porta o tolle</l>
<l>L'ombra notturna, e invan fa tristo o lieto</l>
<l>Qual truova petto uman semplice e molle.</l>
<l>Dorme il futuro in luogo ascoso e cheto,</l>
<l>E fuor che a quello a cui lo mostra il cielo,</l>
<l>Velato ha il volto a tutti noi secreto.</l>
<l>Or ben ch'io pensi non si squarci il velo</l>
<l>Per cotal via di nostro bene o male,</l>
<l>Io pur pavento, Amor, e non tel celo.</l>
<l>E qualor più di ciò tema m'assale,</l>
<l>Ai neri Dei che della notte han cura</l>
<l>Mando umil preghi e spargo farro e sale.</l>
<l>Divelli or del mio petto ogni paura,</l>
<l>Santa Lucina, ché tal dentro puote,</l>
<l>Che quanto ha dolce alla trist'alma fura.</l>
<l>E chi non temeria che delle ruote</l>
<l>Di fortuna, com'io, nel fondo giace?</l>
<l>Le basse piante ogni animal percote.</l>
<l>Già la negra stagion, che 'l mondo tace,</l>
<l>Prendea congedo, e la vermiglia aurora</l>
<l>Svegliava il mondo con più chiara face.</l>
<l>Quando nel sonno la mia bella Flora</l>
<l>Ecco apparirmi, e non già dolce in vista,</l>
<l>Come pria per mio ben vedea talora.</l>
<l>Quale chi brama e cara cosa acquista,</l>
<l>Riverente ed umil mossi vêr lei:</l>
<l>Perché siete, alma mia, crucciosa e trista?</l>
<l>Ella sdegnando: Se di me non sei,</l>
<l>Rispose, esser di te non deggio anch'io,</l>
<l>Rotto il nodo d'amor ch'al cor avei.</l>
<l>Mentre meco fedel vivesti e pio,</l>
<l>Ben ti può sovvenir quel che fui sempre,</l>
<l>Che gli altri e me con lor posi in oblio.</l>
<l>Me non chiamar tua più; cangiate hai tempre:</l>
<l>Alla tua Cintia, me lasciando, riedi,</l>
<l>Per cui piangendo notte e dì ti stempre.</l>
<l>Lei forse vaga e più leggiadra vedi;</l>
<l>Ma quanta in me più fia fede e pietate,</l>
<l>Tosto, folle, il vedrai se non mel credi.</l>
<l>Io son vostro e sarò, somma beltate,</l>
<l>Fin che il ciel volge; né fortuna o loco,</l>
<l>Né donna il potrà tôr, né lunga etate.</l>
<l>Così diceva; ma curando poco</l>
<l>Ella del mio parlar, dietro si volse</l>
<l>E disse: Io muto anch'io pensieri e foco.</l>
<l>E con la bianca man chiamando accolse</l>
<l>Un giovin tal ch'invidia, odio e disdegno</l>
<l>Il sonno e insieme lei con l'altro tolse.</l>
<l>Così rimasi io sol di doglia pregno,</l>
<l>E il sarò fin che il ciel non mostra chiaro</l>
<l>Questo esser falso, e con più certo segno.</l>
<l>Se il mio servir vi fu dolce né caro,</l>
<l>Non mi si toglia, ohimè, quel sommo bene</l>
<l>Che acquistai già, ma dopo quanto amaro!</l>
<l>Voi non nasceste in sulle ignude arene</l>
<l>Del crudo Ponto, né nutrita siete</l>
<l>Sotto aspri scogli e dalle rie Sirene.</l>
<l>Non di Scilla o Cariddi ingorda avete</l>
<l>Bevuto il latte, non di tigre ircana,</l>
<l>O di chi più del nostro sangue ha sete.</l>
<l>Ma s'altra fu da crudeltà lontana,</l>
<l>Ben fu colei da cui veniste al mondo,</l>
<l>Ed anima gentil, cortese, umana.</l>
<l>Come sapreste mai cacciar nel fondo</l>
<l>Chi già di propria man poneste in cima</l>
<l>Dove visse alcun dì lieto e giocondo?</l>
<l>Forse oggi è tal, che vanamente estima</l>
<l>Ch'io sia d'altrui; ma se si guarda il vero,</l>
<l>Io son vostro e sarò com'io fui prima.</l>
<l>Non son vivendo già duro e severo,</l>
<l>Qual sentì Fedra il figlio di Teseo;</l>
<l>Ma, se ben non vi par, casto è il pensiero.</l>
<l>Poscia che Amor di voi, Donna, mi feo,</l>
<l>Non vider gli occhi miei cosa sì degna</l>
<l>Di poema chiarissimo e d'Orfeo,</l>
<l>Com'ora è Cintia, cui bellezza segna</l>
<l>Dopo voi prima; e venga ella a vedere</l>
<l>Chi si tien bella e del mio dir si sdegna.</l>
<l>In qual dunque poss'io carcer tenere</l>
<l>Chiusa la vista? o come armato il core,</l>
<l>Ch'ella vince ogni luce, ogn'alma fere?</l>
<l>Ben si dee perdonar, ch'è breve errore,</l>
<l>S'io l'amo alquanto, e del mio petto alcuna</l>
<l>Parte talor per lei m'incende Amore.</l>
<l>Sappiate pur, che sorte o chiara o bruna</l>
<l>Non potrà mai, né il ciel, far che non sia</l>
<l>Flora il Sol de' miei dì, Cintia la Luna.</l>
<l>Dunque, o Flora gentil, cui fida e pia</l>
<l>(Nomi onorati) ne' miei detti appello,</l>
<l>Non menta al dir di voi la penna mia.</l>
<l>Per creder ch'io lontan viva e rubello,</l>
<l>Non vi manchi d'amor quel primo affetto,</l>
<l>Che il ben che avete in voi mostra più bello.</l>
<l>Voi, dolce amica, che il suo freddo petto</l>
<l>Per me pregando già scaldaste, tale</l>
<l>Che lungo tempo fui felice detto;</l>
<l>Avrò dentro del cor fisso immortale</l>
<l>Il vostro oprar per noi tanto cortese,</l>
<l>Ch'altra il ciel cortesia non vide eguale.</l>
<l>Deh! come in lei per noi fiamma s'accese,</l>
<l>Così quanto il cangiar vergogna apporte,</l>
<l>S'ella per sé nol sa, le sia palese.</l>
<l>Vassi al piacer per larghe strade e corte,</l>
<l>Ed è dolce al gustar, ma poco poi</l>
<l>Di penitenza è pien, d'ira e di morte.</l>
<l>Io non l'oserei dir, ditegliel voi,</l>
<l>Che tal peccato che in me nullo appare,</l>
<l>Tutto il mondo il vedrà negli occhi suoi.</l>
<l>Quasi in un punto si vedrà cangiare</l>
<l>Le chiome e 'l volto, e la vecchiezza stanca</l>
<l>Far fosche in un sol dì le luci chiare.</l>
<l>Il peccar più che il lungo tempo imbianca;</l>
<l>Cotal s'aspetta aver vendetta e pena</l>
<l>A bella che in amor di fede manca.</l>
<l>Vecchia poi siede e di vergogna piena,</l>
<l>Curva traendo alla rocca la chioma,</l>
<l>Il mondo ha in odio, e sé stessa ama appena.</l>
<l>I giovin vaghi, O vil di morte soma,</l>
<l>Dicon schernendo lei ben drittamente,</l>
<l>Or l'antico fallir si purga e doma.</l>
<l>Amor cruccioso in lei dice sovente:</l>
<l>Simil donna, e maggior, s'aspetti doglia,</l>
<l>Che sa spesso cangiar fortuna e mente.</l>
<l>Ma tanta ira in altrui, Giove, s'accoglia:</l>
<l>Viva pur Flora, il fior dell'altre belle,</l>
<l>Chiaro esemplo d'amor, né mai si scioglia</l>
<l>Fin che avran sole i dì, le notti stelle.</l>
</lg>
</div1>

<div1 type="poesia">
<head>ELEGIA.</head>
<lg type="elegia">
<l>Come il consenti tu, crudele Amore,</l>
<l>Che fuor d'ogn'uso uman per Cintia e Flora</l>
<l>Porti due piaghe, e non ho più d'un core?</l>
<l>Io pur son teco da che vien l'aurora</l>
<l>Fin che ci adombra il dì l'antico Atlante,</l>
<l>Né partir so tutte le notti ancora.</l>
<l>Nessun forse mai fu più fido amante,</l>
<l>Né più pronto e leggier di quel ch'io fui,</l>
<l>A seguir del tuo sol le luci sante.</l>
<l>Apri gli occhi, orbo, ch'io non son colui</l>
<l>Che intorno a Troia la tua bella madre</l>
<l>Ferì, volendo lei salvarsi altrui.</l>
<l>Febo non son che l'opre tue leggiadre</l>
<l>Sprezzò più volte, e non la sua sorella</l>
<l>Lieve a fuggir, più che a seguirti il padre.</l>
<l>Cerca un'anima al mondo empia e rubella,</l>
<l>Ed a lei dona, Amor, la doppia morte</l>
<l>Che mi danno tal volta or questa or quella.</l>
<l>Ahi del tuo regno leggi inique e torte!</l>
<l>L'una e l'altra di lor si scalda a pena,</l>
<l>E convien che il mio cor duo fiamme porte.</l>
<l>O some eterne di fatica e pena,</l>
<l>Per voi non può già mai trovarsi pace</l>
<l>Nella strada d'amor d'inganni piena.</l>
<l>Nelle mie rime a Flora oggi non piace</l>
<l>L'aver compagna, e Cintia si disdegna</l>
<l>D'esser cantata la seconda face.</l>
<l>Dogliomi anch'io che la mia cetra indegna</l>
<l>Canti di duo, ché d'un novello Orfeo</l>
<l>Fu ciascuna di lor più ch'altra degna.</l>
<l>Tacer vorrei, ma chi due piaghe feo</l>
<l>Vuol pur ch'io canti: or venga il plettro d'oro,</l>
<l>Che a me più si convien che al dotto Alceo.</l>
<l>Coppia leggiadra ond'io mi discoloro,</l>
<l>A voi non vide par Saturno e Giove,</l>
<l>E taccian pur quante son belle e fôro.</l>
<l>Chi vuol veder bellezze altere e nove</l>
<l>In cui Venere e il ciel pose ogni cura,</l>
<l>Venga ove siete voi, né cerchi altrove.</l>
<l>Quanto del ben quaggiù può far Natura,</l>
<l>Tutto convien che a vostro esemplo faccia,</l>
<l>Ch'altro più bel non ha se a voi nol fura.</l>
<l>Ben sa come in amor s'arde ed agghiaccia</l>
<l>Colui che può di voi mirar sol una,</l>
<l>E come alma gentil tosto si allaccia.</l>
<l>Io le miro ambedue: cruda fortuna!</l>
<l>Non m'era assai per Flora esser nel foco,</l>
<l>Che ad essa è giunta poi l'alma mia Luna.</l>
<l>Come talor mi sfaccio a poco a poco,</l>
<l>Pensando pur chi di me tien la cima</l>
<l>Ma stassi assisa in un medesmo loco!</l>
<l>Se onorar più convien la fiamma prima,</l>
<l>Più incende il fresco foco e stringe il nodo,</l>
<l>Come ferro novel più sega e lima.</l>
<l>Se della prima omai cantando godo</l>
<l>Il decimo anno, e l'altra in tempo breve</l>
<l>È tal vêr me ch'io la ringrazio e lodo.</l>
<l>Se all'una sempre il mio penar fu greve,</l>
<l>A' lunghi affanni miei l'altra oggi noia</l>
<l>Prende e prese per me pietosa e leve.</l>
<l>Se l'una era cagion di festa e gioia,</l>
<l>Ne' miglior giorni, e l'altra al tempo rio</l>
<l>Spoglia ogni amaro che la vita annoia.</l>
<l>Se l'una ha dentro il cor più fido e pio,</l>
<l>Nell'altra è sì gentil piano e cortese,</l>
<l>Che la speranza in me vinse il desio.</l>
<l>Se quella ond'arsi ne' suoi lumi accese</l>
<l>Tien le faci d'Amor, son lacci e strali</l>
<l>Di questa i guardi onde mi punse e prese.</l>
<l>Quella ha con Citerea le luci eguali</l>
<l>D'ebano e perle, questa di zaffiri,</l>
<l>E chi 'l sa, dice che le ha Palla tali.</l>
<l>Quella le volge in sì leggiadri giri</l>
<l>Che 'l Sol si ferma; questa piane umìli</l>
<l>Da colmar di dolcezza ogn'uom che miri.</l>
<l>Quella ha i crin neri, e non gli tenga vili</l>
<l>Il mondo stolto, se Diana teme;</l>
<l>Questa dorati gli ha, crespi e gentili.</l>
<l>Flora ha le guance ch'ostro e neve insieme</l>
<l>Sembran contesti; e Cintia latte puro</l>
<l>Sì bel, che sdegna se vermiglio il preme.</l>
<l>Ogn'alto e chiaro stil fia basso e scuro</l>
<l>A cantar de' rubini, avorio e rose</l>
<l>Onde adorne da Amor due bocche fûro.</l>
<l>Vengon dall'una angeliche pietose</l>
<l>Parole e carche di soave affetto;</l>
<l>Liete dall'altra ognor, vaghe, amorose.</l>
<l>Le belle e bianche man ch'ogni aspro petto</l>
<l>Aprir ben ponno, e con sì dolce doglia</l>
<l>Che al mondo è nullo ogn'altro suo diletto,</l>
<l>Han sembiante il color più ch'esser soglia</l>
<l>Nel novo tempo tra ligustri e gigli:</l>
<l>Sol più vaga è di lor chi più si spoglia.</l>
<l>Oh chi vedesse i fior bianchi e vermigli</l>
<l>Ascosi ove il desio la mente guida!</l>
<l>Avventuroso april se li somigli!</l>
<l>Non avria invidia a quel che scôrse in Ida</l>
<l>Quante ha bellezze il ciel, donde poi venne</l>
<l>Lungo in Argo travaglio, in Asia strida.</l>
<l>Ma dov'e' di tre Dee l'una ritenne,</l>
<l>Ciprigna è questa, e quella è Citerea</l>
<l>Direi, né mi avverria quel che li avvenne.</l>
<l>Tempo era già che dubbio in me dicea:</l>
<l>L'una più sempre, e l'altra più mi piacque,</l>
<l>Né sapea ben di me quel ch'io credea,</l>
<l>Fin che Amor disse: L'una e l'altra nacque</l>
<l>Ad esser del tuo cor doppio sostegno,</l>
<l>Che ben ch'io pianga ognor, mai non mi spiacque.</l>
<l>Così non fossi, o belle donne, indegno</l>
<l>D'aver colonna pur l'una di voi,</l>
<l>Ma il vostro uman voler m'ha fatto degno.</l>
<l>Vivete dunque, e morte i colpi suoi</l>
<l>Stenda sopr'altri, i giorni, i mesi e gli anni</l>
<l>Non guastin quel che mai non torna poi.</l>
<l>Sì che le chiome e il volto non condanni</l>
<l>Vecchiezza inferma a rughe e tristo argento,</l>
<l>Gli occhi alla notte, e l'altro a mille affanni.</l>
<l>Tu che dolce or mi dai doppio tormento,</l>
<l>Presta al mio canto, Amor, voci sì chiare,</l>
<l>Che Flora e Cintia in più soave accento</l>
<l>Senta il ciel risonar, la terra e il mare.</l>
</lg>
</div1>

<div1 type="parte">
<head>ELEGIE SACRE</head>
<div2 type="poesia">
<head>ELEGIA PRIMA.</head>
<epigraph><p>ALLA SANTISSIMA VERGINE MARIA.</p></epigraph>
<lg type="elegia">
<l>Vergine alta ed umìl, Vergine e Madre,</l>
<l>Cui sola al mondo per albergo volse</l>
<l>Quel Figlio Eterno che di tutto è Padre;</l>
<l>Deh! se vero pentir colpa disciolse,</l>
<l>Se mortal prego la tua mente pia</l>
<l>Al vil nostro terren giammai rivolse,</l>
<l>Al mio lungo fallir, dolce Maria,</l>
<l>Perdon m'impetra, ch'io sospiro e piango</l>
<l>Che ancor non vidi mai la dritta via.</l>
<l>Oggi, e non pria, conosco esser nel fango</l>
<l>D'esta palustre vita, in ch'io m'avveggio</l>
<l>Che omai sommerso senza te rimango.</l>
<l>Oh come neghittoso in lei m'asseggio!</l>
<l>E tal cieco letargo gli occhi vela,</l>
<l>Che appena ov'io mi son talvolta veggio.</l>
<l>Lasso! pur so ch'io sono ove si cela</l>
<l>Quanto di ben quaggiù portò il tuo Figlio</l>
<l>Che ordir vede alla sua contraria tela.</l>
<l>So pur ch'io sono ove talor vermiglio</l>
<l>Veggio il terren dell'innocente sangue,</l>
<l>Ove soli hanno i buon doglia e periglio;</l>
<l>Ove Fede e Giustizia oppressa langue</l>
<l>Dall'empia forza in mille estremi inganni,</l>
<l>Ove sempre tra i fior si trova l'angue;</l>
<l>Ove ciascun per altrui morte e danni</l>
<l>Veggio ingordo sfamar pensieri avari</l>
<l>E in affanni cercar posa d'affanni;</l>
<l>Ove fenici, e s'esser può, più rari</l>
<l>Son quei che gemme, argento, oro e tesori</l>
<l>Di virtude e d'onor tengan men cari;</l>
<l>Ove invidia mortal, cacciando fuori</l>
<l>Degli uman petti ogni leggiadra voglia,</l>
<l>Ha posto in bando i primi bei lavori,</l>
<l>E del dritto saver le menti spoglia,</l>
<l>Tal che sovente lor vergogna e morte</l>
<l>Metton, folli, in oblio nell'altrui doglia;</l>
<l>Ove al nostro passar son duci e scorte</l>
<l>La gola e il sonno, e chi si volge altrove</l>
<l>Prende al creder quaggiù le strade torte;</l>
<l>Ove assai più d'onor che Apollo e Giove,</l>
<l>Venere e Bacco ne riportan seco:</l>
<l>Tanto d'essi valor nel mondo piove.</l>
<l>E chi vive or fra noi, che non sia cieco</l>
<l>Del van disio d'Amor? chi non s'inganna</l>
<l>Delle lusinghe sue, dical qui meco!</l>
<l>Chi non suda talor, chi non s'affanna</l>
<l>Per aver quel da lui, che avuto poi</l>
<l>A penitenza e duol tutti condanna?</l>
<l>Chi non sa quanto Amor co' lacci suoi</l>
<l>Intra speranza dubbia, e certa tema,</l>
<l>Assai più val che noi medesmi in noi?</l>
<l>Chi non sa con che forze annodi e prema?</l>
<l>Chi non sa come ben ragione ancida?</l>
<l>Chi non sa come in un s'affoca e trema?</l>
<l>Chi non sa qui quanto si piange e grida</l>
<l>Del ben che duole? e del suo mal che piace</l>
<l>Come avvien ch'altri poi s'allegri e rida?</l>
<l>Io 'l seppi certo, e 'l so, che forse pace</l>
<l>Trovar non posso ancor, Madre pietosa;</l>
<l>Tu stessa 'l vedi come aggrava, e spiace.</l>
<l>Arsi ed ardo per due: qual verso o prosa</l>
<l>Scrisse simil giammai? qual occhio il vide?</l>
<l>E qual alma a pensar sarìa stata osa?</l>
<l>Arsi per due, che le mie stelle fide</l>
<l>Chiamai dieci anni, e mille carte e mille</l>
<l>San per che strade Amor fin qui ne guide.</l>
<l>Vivon dentro il mio cor doppie faville</l>
<l>Che fan doppio desio, che doppio il pianto</l>
<l>Vuol che con doppio duol per gli occhi stille.</l>
<l>Or mi risveglio, or ben m'accorgo quanto</l>
<l>Poco alberga qua più di dolce e bene,</l>
<l>Ch'è fumo ed ombra che diletta alquanto.</l>
<l>A te pur drizzo ogni mia voglia e spene,</l>
<l>Vergine Santa, e te sol priego umìle,</l>
<l>Squarcia il nodo d'amor che a sé mi tiene.</l>
<l>Deh! porgi al mio pensier sì basso e vile</l>
<l>Della tua grazia la cortese mano,</l>
<l>Che far sol ella il può chiaro e gentile.</l>
<l>Alzalo sì, che sempre stia lontano</l>
<l>Dal tristo incarco suo che a fondo il mena,</l>
<l>E il mondo i lacci suoi gli tenda invano;</l>
<l>E l'una e l'altra del mio cor sirena</l>
<l>Con tanto amaro che sì dolce appare</l>
<l>Nol tornin poscia alla seconda pena.</l>
<l>Mostragli il varco ove convien passare</l>
<l>Al piè devoto, che ubbidir consente</l>
<l>A lui che il ciel creò, la terra e 'l mare.</l>
<l>Mostragli il calle in cui veggiam sovente</l>
<l>Gir travïando l'uom, che troppo crede</l>
<l>Al mondo, al volgo rio che il ver non sente.</l>
<l>Vergin Madre Maria, la pura fede</l>
<l>Ch'io volgo tutta in te, m'addrizzi al porto,</l>
<l>Là 've del bene oprar troviam mercede.</l>
<l>Ieri er'io nel fallir sepolto e morto,</l>
<l>Oggi viver mi fa l'alta speranza</l>
<l>Che al tuo per me pregar piangendo porto.</l>
<l>Per me non sian fuor dell'antica usanza</l>
<l>Chiuse le braccia del tuo Frutto chiaro,</l>
<l>La cui pietà nostro peccare avanza.</l>
<l>Pregal, che se non fu in quel tempo avaro</l>
<l>Nel proprio sangue per gli error d'altrui,</l>
<l>Ch'ei prenda in grado ogni mio pianto amaro.</l>
<l>E s'oprai sempre ai sacri detti sui</l>
<l>Contrario effetto, ei che mi fe sì frale</l>
<l>Perdoni a quel ch'io sono e quel ch'io fui.</l>
<l>L'acerba età, che ne conduce a tale,</l>
<l>Trovi mercè, ché di Saturno al corso</l>
<l>Non giunser gli anni miei rotando l'ale.</l>
<l>Bench'io sia spesso vaneggiando scorso</l>
<l>Dal verace sentier, piano e divoto</l>
<l>Poni oggi all'alma di ragione il morso.</l>
<l>Non sia, Madre Maria, d'effetto vôto</l>
<l>L'umil pregar ch'io fo; non venga indarno</l>
<l>Il mio sommo sperar che t'è sì noto.</l>
<l>Rendici tosto al mio bel fiume d'Arno,</l>
<l>Che sai ben se a ragion da sé ne scaccia,</l>
<l>Dentro al gran nido ond'io mi struggo e scarno.</l>
<l>Ivi avrò lunge quanto in terra allaccia</l>
<l>I semplicetti cor, Vergine Madre,</l>
<l>Finché per grazia tua le sante braccia</l>
<l>M'accolgan poi del tuo gran Figlio e Padre.</l>
</lg></div2>

<div2 type="poesia">
<head>ELEGIA SECONDA</head>
<head>L'ANNUNZIAZIONE.</head>
<lg type="elegia">
<l>Oggi riporta il Sol quel chiaro giorno</l>
<l>Che annunzia il parto onde nel mondo nacque</l>
<l>Chi il fa di speme e di salute adorno.</l>
<l>Vergin beata, per cui sola piacque</l>
<l>Al gran Padre del ciel mostrarsi in terra,</l>
<l>Ove all'estate e al gel tant'anni giacque;</l>
<l>Oggi per te cantando si disserra</l>
<l>Il santo Olimpo, e vien l'Uccel divino</l>
<l>Che ripon l'alme in pace, e trae di guerra.</l>
<l>Quanto di là dal natural confino</l>
<l>Ti sembrâr di colui l'alte parole</l>
<l>A cui stella non val, fato, o destino?</l>
<l>Unico esempio, e grazie eterne e sole</l>
<l>Il sentir sé fra tutte albergo eletta</l>
<l>Dell'alma luce sua dal sommo Sole!</l>
<l>Scaccia ogni dubbio, o Vergin benedetta;</l>
<l>Ben di te nascer può chi tutto puote,</l>
<l>Né tu, Vergin, sarai men pura e netta.</l>
<l>O pensier casti, umil voci e devote!</l>
<l>Ecco, o caro Signor, la fida ancella:</l>
<l>Non sian le voglie tue d'effetto vôte.</l>
<l>Da quel tempo stagion più chiara e bella</l>
<l>Venne nel mondo, che vicin vedea</l>
<l>Il fin promesso all'aspra sua procella.</l>
<l>E chi nutriti i foschi giorni avea</l>
<l>Di lunga speme, allor sicuro intese</l>
<l>Morte appressarsi d'ogni morte rea.</l>
<l>Quanta dolcezza al cor la vecchia prese</l>
<l>Che già portava in lei sì nobil pegno,</l>
<l>Oltre ogni creder suo nel sesto mese!</l>
<l>O santo frutto, e non del seme indegno</l>
<l>Che ancor non fatto, a lui non fatto ancora</l>
<l>Così chiaro d'onor mostrasti segno!</l>
<l>Ben pensar si potea per pruova allora</l>
<l>Ch'altro maggior non fia di donna nato,</l>
<l>Come or sa ben chi te secondo onora.</l>
<l>Sempre udirassi il suon sacro ed ornato</l>
<l>Della voce che chiama nel deserto:</l>
<l>Sia il cammino al Signor per voi parato.</l>
<l>A te sol si servò per dritto merto</l>
<l>Il versar l'onde alla divina fronte,</l>
<l>Or di nostro ire al ciel segno più certo.</l>
<l>Tu pria facesti al cieco mondo conte</l>
<l>L'alte avventure, e che a tornarlo in vita</l>
<l>A morte andrebbe d'ogni bene il fonte.</l>
<l>E tu, Vergine Madre alma e gradita,</l>
<l>Qual divenisti allor, ch'ogni virtude</l>
<l>Che il ciel contempla, in te sentisti unita?</l>
<l>Vergine Madre sola, in te si chiude</l>
<l>Quanto la terra e il ciel comprende appena</l>
<l>Per risaldar l'antiche piaghe e crude.</l>
<l>Ben sei, Madre del ciel, di grazia piena,</l>
<l>Poiché il tuo gran Signor dimora teco,</l>
<l>Che i rubelli al suo regno in pace mena.</l>
<l>O primo padre, o fragil troppo e cieco,</l>
<l>Che mal servasti al Sommo Creatore</l>
<l>Le giuste condizion, ch'avesti seco!</l>
<l>In principio creò l'alto Fattore</l>
<l>La terra e il ciel; ma tutti insieme tali,</l>
<l>Che nulla avean da lor forma e colore.</l>
<l>Fabbricò il tempo, e poi gli aggiunse l'ali</l>
<l>Onde sen fugge e di notte e di luce,</l>
<l>Gli anni involando ai miseri mortali.</l>
<l>Il polo appresso che più in alto luce</l>
<l>Trasse in disparte il Santo Verbo, e disse:</l>
<l>Sia proprio albergo alle mie stelle e duce.</l>
<l>Dintorno il mar, la terra in mezzo fisse,</l>
<l>Acciò che all'erbe, frondi, arbori e fiori</l>
<l>Questa il suo vago sen talvolta aprisse.</l>
<l>La Luna fece e il Sol, che quella fuori</l>
<l>Lucesse allor che il suo fratel s'asconde</l>
<l>Che al mondo rende i propri suoi colori.</l>
<l>Diede all'aere gli augelli, i pesci all'onde,</l>
<l>Serpi e fere alla terra, e giunse loro:</l>
<l>Crescete omai, che il vostro seme abonde.</l>
<l>Poiché in tal forma sì bell'opre fôro</l>
<l>Al fin produtte, pensier sacro volse</l>
<l>Nel giorno sesto al caro suo lavoro.</l>
<l>E dall'immagin sua l'esempio tolse,</l>
<l>E formò l'uomo, e quanto avea di bene</l>
<l>Scarso in molt'altri, solo in esso accolse;</l>
<l>Dicendo: Quanto il mar volge e contiene,</l>
<l>Quanto la terra in lui si stende e gira,</l>
<l>Tanto oggi sotto al tuo governo viene.</l>
<l>E tutto ciò che in lor si muove e spira</l>
<l>Sia per te fatto, e contro al tuo potere</l>
<l>Non vaglia d'animal veleno od ira.</l>
<l>Di pace adorno e di divin piacere,</l>
<l>Nel santo loco con la tua compagna</l>
<l>Vien tutto il tempo tuo lieto a godere.</l>
<l>Ma del frutto gustar che vi scompagna</l>
<l>Dalla grazia del ciel, fa' che ti guardi,</l>
<l>Ché a nulla giova chi dipoi si lagna.</l>
<l>O umani ingegni al bene oprar sì tardi!</l>
<l>Pure il gustaste, al vostro e nostro male</l>
<l>Vieppiù veloci allor che cervi e pardi.</l>
<l>Ma tu, Vergine bella, alta, immortale,</l>
<l>Porti oggi quel, che a questo esilio antico</l>
<l>La pace apporta onde lassù si sale.</l>
<l>O fausto giorno, all'uman gregge amico,</l>
<l>Luci sovra il mortal sereno e chiaro,</l>
<l>Poscia che il santo ventre almo e pudico</l>
<l>Ritorna in dolce il nostro lungo amaro.</l>
</lg>
</div2>

<div2 type="poesia">
<head>ELEGIA TERZA</head>
<head>LA NATIVITà</head>
<lg type="elegia">
<l>O chiaro giorno! oggi nel mondo è nato</l>
<l>Per cui quant'è nel mondo e nasce e vive:</l>
<l>Oggi si crea chi tutto ha già creato.</l>
<l>Vestite l'erbe e i fior, campagne e rive:</l>
<l>O piante e boschi, e voi le verdi fronde:</l>
<l>Rasserenate il ciel, dolci aure estive.</l>
<l>Rendete il puro argento alle vostr'onde,</l>
<l>Sacrati fiumi; e voi ruscelli e fonti,</l>
<l>Il cristallo gentil ch'in voi s'asconde.</l>
<l>Spogliate il bianco, voi canuti monti,</l>
<l>E d'un più bel color cingete intorno</l>
<l>Le spalle antiche e le rugose fronti.</l>
<l>Chi non vien lieto in sì beato giorno,</l>
<l>Quando esser puote? e quando ornar si deve,</l>
<l>Se per colui nol fa che il fece adorno?</l>
<l>O padre antico, il tuo peccar sì greve</l>
<l>Fa ch'oggi umana forma al caldo e al gelo</l>
<l>Il gran Fattor del Sol fra noi riceve.</l>
<l>Di qual profondo abisso oscuro velo</l>
<l>T'ombrò la mente, che di tanta pace</l>
<l>Privasti il mondo, e di salire al cielo?</l>
<l>Non lunge al Tigri in fra bei colli giace</l>
<l>Loco sì colmo di diletto e gioia,</l>
<l>Che a chi ne parla pur null'altro piace.</l>
<l>Ivi il fero aquilon non porta noia,</l>
<l>Non ghiaccio o nevi; e quando il verno arriva,</l>
<l>Al suo primo apparir convien che muoia.</l>
<l>Nasce un bel fiume di fontana viva</l>
<l>Che irriga tal, che Capricorno stesso</l>
<l>Non spoglia i fior dall'una e l'altra riva.</l>
<l>Ciascuna pianta ch'è dintorno ad esso</l>
<l>Mostra fuor tutt'i tempi e frutti e foglie,</l>
<l>Né invidia porta al pin, faggio e cipresso.</l>
<l>Non la spiga dell'erbe il verde toglie,</l>
<l>Ché dall'agosto non si scerne aprile,</l>
<l>Ma in una sola ogni stagion s'accoglie.</l>
<l>Ivi, senza involar l'api e l'ovile,</l>
<l>Menan correnti i fiumi e latte e mêle,</l>
<l>Viepiù del nostro qui dolce e gentile.</l>
<l>Non bisogna alla terra esser crudele,</l>
<l>Che, senza piaghe aver, campagna o colle</l>
<l>Non è che il cibo a chi il domanda cele.</l>
<l>La sacra pianta in alto i rami estolle</l>
<l>Con foglie di smeraldo e pomi d'oro,</l>
<l>Onde il poter dell'aspra morte tolle.</l>
<l>Questo, compìto ogni altro suo lavoro,</l>
<l>Il gran Padre del ciel concesse in dono</l>
<l>A chi prima di noi sementa fôro.</l>
<l>Ma tal fu posto, ahi folli! in abbandono</l>
<l>Il fren di Dio, che il santo messaggiero</l>
<l>Venne a scacciarvi dal celeste trono.</l>
<l>Tornò qualunque in voi vivea pensiero</l>
<l>Sereno e dolce allor, fosco ed amaro,</l>
<l>Tardi avveduto del cammin del vero.</l>
<l>Nudi eran prima, e poi tutte velaro</l>
<l>Di lor le parti che vergogna scerse,</l>
<l>Non nata in essi ancor quando peccaro.</l>
<l>Il crudel sen l'oscuro centro aperse,</l>
<l>E mill'altri peccati, e invidia e inganni</l>
<l>Tosto signori e donni al mondo fêrse.</l>
<l>Né senza altrui sudor colmo d'affanni</l>
<l>Porse più da nutrir la terra stanca,</l>
<l>E la vita mortal s'arrese agli anni.</l>
<l>L'età fugace che c'incurva e imbianca</l>
<l>A predar cominciò gl'ingegni e forze,</l>
<l>Di giorno in giorno, fin che tutto manca.</l>
<l>Suggette fersi le terrene scorze</l>
<l>A febbri e morbi, onde talor conviene</l>
<l>Che in noi l'aura vital verde s'ammorze.</l>
<l>Poi quel che duol più di tutt'altre pene</l>
<l>È che tolto ne fu montar là dove</l>
<l>Siede perfetto e puro il sommo Bene.</l>
<l>Ma rallegriamci omai, che tanta piove</l>
<l>Grazia nel mondo, ch'è quaggiù disceso</l>
<l>Chi l'esilio del ciel da noi rimuove.</l>
<l>O gran Parente che l'hai primo offeso,</l>
<l>Ecco che vien per riportarten seco,</l>
<l>Non d'ira no, ma di pietade acceso.</l>
<l>Annunzia agli altri che per te son teco:</l>
<l>Oggi è nel mondo chi le chiavi apporta</l>
<l>Per trarne al ciel di questo abisso cieco.</l>
<l>O santa veramente e fida scorta</l>
<l>Che al glorïoso gran viaggio avrete,</l>
<l>Che dell'albergo suo ben sa la porta!</l>
<l>Tu, popol, che vivendo hai fame e sete,</l>
<l>Vedi un che reca sì dolce esca e vino,</l>
<l>Che non simil tra noi si coglie o miete.</l>
<l>Sceso è dall'ovil suo l'Agnel divino,</l>
<l>Che d'altrui fallo a se medesmo chiede</l>
<l>Pena, e s'astringe al natural confino.</l>
<l>E se non han di ciò miei detti fede,</l>
<l>Guarda orïente, ove la stella luce</l>
<l>A cui la notte il suo bel carro cede.</l>
<l>Va' verso lei che ti fia insegna e duce,</l>
<l>Ch'anco ai tre Saggi andò scorgendo i passi,</l>
<l>E segui pur dove il cammin t'adduce.</l>
<l>Vedrai la Vergin, che umilmente stassi</l>
<l>In picciola capanna, e il figlio accanto,</l>
<l>E il fido sposo, dal gel vinti e lassi.</l>
<l>Poveri tal, che non han tutti quanto</l>
<l>Basti a coprir le sante membra tue,</l>
<l>O Frutto al nostro ben bramato tanto.</l>
<l>Sopra il fien giaci, e l'asinello e il bue</l>
<l>Coi caldi spirti lor tornan talora</l>
<l>Al prezïoso cor le forze sue.</l>
<l>Colui che il cielo, il mar, la terra adora,</l>
<l>Umil, negletto e in tanta povertade?</l>
<l>Ahi folle è, Povertà, chi non t'onora!</l>
<l>Questa torna oggi l'aurea prima etade</l>
<l>Più che fosse ancor mai lieta nel mondo:</l>
<l>Per lei grazia rimonta, esilio cade.</l>
<l>O dì sacro, seren, chiaro e giocondo!</l>
</lg>
</div2>

<div2 type="poesia">
<head>ELEGIA QUARTA</head>
<head>LA PASSIONE.</head>
<lg type="elegia">
<l>Qual fa nuova cagion, doglioso Sole,</l>
<l>Oggi i bei raggi tuoi di lume cassi</l>
<l>Viepiù di quel che in altro tempo suole?</l>
<l>L'alma sorella tua lontana stassi</l>
<l>In parte pure, ove occupar non puote</l>
<l>La vista agli occhi che ti stan più bassi.</l>
<l>Soffiando il vento d'ogni intorno scuote</l>
<l>Le nubi, e il fosco, onde a tua chiara luce</l>
<l>Son le strade del ciel sicure e note.</l>
<l>Or del verno trionfi, or vaga luce</l>
<l>L'aria e la terra, che per farti onore</l>
<l>Dolci aure l'una, e l'altra fiori adduce.</l>
<l>Qual dunque alberga in te greve dolore?</l>
<l>Non vedi ben, che di te duolsi il giorno</l>
<l>Che senza chiaro aver trapassin l'ore?</l>
<l>Io non spiego oggi le mie chiome intorno,</l>
<l>Non che la Luna il vieti, o nebbie, o piove;</l>
<l>Rispose allor chi il mondo face adorno.</l>
<l>Più trista è la cagion: quel sommo Giove;</l>
<l>Quel che di nulla fe la terra e il mare,</l>
<l>Che il ciel, le stelle e me contempra e muove;</l>
<l>Quello oggi il figlio, e con tai pene amare</l>
<l>Che farien pianger crudeltade istessa;</l>
<l>Vede morir per voi vita donare.</l>
<l>Questa è sol la cagion che tiene oppressa</l>
<l>La mia chiarezza, e sì dovrei far sempre</l>
<l>Che dell'aspra memoria il dì s'appressa.</l>
<l>Ahi fera alma mortal, ché non ti stempre</l>
<l>Pensando quanta allor portasse pena</l>
<l>Sol per ridurti, o cieca, a miglior tempre?</l>
<l>Misera, a che ten vai superba e piena</l>
<l>Di dura ostinazion, fallo più greve</l>
<l>Del fallo antico, e non ci pensi appena?</l>
<l>E così detto lagrimando, leve</l>
<l>Riprese il corso, e me pensoso e solo</l>
<l>Lasciò, siccome ei suol falda di neve.</l>
<l>Ben è ver, dissi a me, che morte e duolo</l>
<l>Sol per nostro fallir quaggiù sofferse</l>
<l>L'alto Fattor dell'uno e l'altro polo.</l>
<l>Così parlando, al cor, lasso! s'offerse</l>
<l>La trista immagin di quel giorno amaro,</l>
<l>Che trïonfar del ciel la morte scerse.</l>
<l>Vidi del Santo Spirto il frutto chiaro</l>
<l>Mesto seder fra dolci figli eletti,</l>
<l>E più vicino aver chi fu più caro.</l>
<l>Dir poscia lor: Voi siete mondi e netti,</l>
<l>Ma non già tutti, ché tal meco intinge</l>
<l>Per cui tosto convien che morte aspetti.</l>
<l>Cotal nell'orto poi l'aggrava e stringe</l>
<l>Lo incarco uman, che, ripensando a morte,</l>
<l>Di sangue il volto e di sudor dipinge.</l>
<l>Oh pena al rimembrar gravosa e forte!</l>
<l>Veder nel mezzo alle rabbiose schiere</l>
<l>Preso menarsi a così estrema sorte.</l>
<l>Empie e rie mani! ahi, man crudeli e fere,</l>
<l>Non percotete, ohimè! la sacra fronte</l>
<l>A cui stan sotto le celesti sfere.</l>
<l>Ruvide spine, e voi pungeste il fonte</l>
<l>D'ogni virtude, ch'è quel solo e vero</l>
<l>Che a produr frondi e fior v'ha fatte pronte.</l>
<l>Ahi duro sasso, cui dintorno fero</l>
<l>L'aspre percosse all'alto umile agnello,</l>
<l>Come al mirar suo duol restasti intero?</l>
<l>Legno aspro e rio, d'ogni pietà rubello,</l>
<l>Di folgor degno e di rabbioso vento,</l>
<l>Al mio dolce fattor sì amaro e fello,</l>
<l>Legno, che solo al rimembrar pavento,</l>
<l>Quelle sacrate membra in te sospese</l>
<l>Soffrir vedesti tal morte e tormento!</l>
<l>Rigidi ferri, e voi che dure offese</l>
<l>Porgeste alle man chiare, ai santi piedi!</l>
<l>Qual pari crudeltà giammai s'intese?</l>
<l>Lancia spietata, e tu folle non vedi</l>
<l>Ch'opra è del sommo Dio quel giusto lato?</l>
<l>Ma ben tosto il saprai, s'or non lo credi.</l>
<l>Iniqua man, che a lui, solo assetato</l>
<l>Del nostro ben, schernendo alto porgesti</l>
<l>Quello amaro liquor più d'altro ingrato!</l>
<l>Ma tu quale in quel punto, aria, ti festi?</l>
<l>Quand'ei gridando: Consumato è tutto,</l>
<l>Il supremo sospir da lui prendesti!</l>
<l>Oh del cielo e d'ogn'uom pubblico lutto!</l>
<l>Ché ben non seppe mai che pianto fosse</l>
<l>Chi il cor fermo mantenne, e 'l volto asciutto.</l>
<l>Il centro per dolor la fronte mosse,</l>
<l>Ruppesi il tempio, il giorno venne oscuro,</l>
<l>La terra il verde, il ciel sua luce scosse.</l>
<l>Qual d'Anna e Caifa spirto più duro</l>
<l>Seppe poi di Maria sentendo il pianto</l>
<l>Dal coltel di pietà fuggir sicuro?</l>
<l>Ella stringendo il legno ov'era il santo</l>
<l>Figlio sospeso: O Figlio, ove ten vai?</l>
<l>Dicea; me dove lasci in dolor tanto?</l>
<l>Ahi cori empi mortai, più feri assai</l>
<l>Che i tigri e gli orsi, e come l'alte piaghe</l>
<l>A chi vita vi diè porgeste mai?</l>
<l>Fin che il mio volto e il corpo non s'allaghe</l>
<l>Di pianto tutto, quanto il suo di sangue,</l>
<l>Non sarà mai che il tristo cor s'appaghe.</l>
<l>O chiaro Figlio, e come morta langue</l>
<l>Quella che aver da me ti piacque spoglia:</l>
<l>Ahi mal nato per me pestifer'angue!</l>
<l>Ahi! de' primi parenti ingorda voglia,</l>
<l>Tu partoristi tu, né pur ten cale,</l>
<l>Al cielo, al mondo, a me qual vedi doglia.</l>
<l>Ingrato al tuo cultor frutto mortale,</l>
<l>Quel che vien sol per riportarti al cielo,</l>
<l>Che dovresti adorar, conduci a tale?</l>
<l>E me lasci soletta al caldo, al gelo?</l>
<l>Né so ben, lassa! quanto andar mi deggia</l>
<l>Con gli anni e col dolor cangiando il pelo.</l>
<l>Quando esser, figlio, dee ch'io ti riveggia?</l>
<l>Sia pur tosto, se può, che tardi fia,</l>
<l>Che fia tardi oramai, se il ver si veggia.</l>
<l>Quanto più dolce sorte avea Maria,</l>
<l>Se a te piacendo allor, son già molt'anni,</l>
<l>Anzi il tuo dipartir da te partia!</l>
<l>Lassa! io pur non vedea gli estremi inganni</l>
<l>Del cieco mondo, e te condotto a morte</l>
<l>Con tanto strazio, e me con tanti affanni.</l>
<l>Non si potea con tua men dura sorte</l>
<l>A chi quasi leon contro a te rugge</l>
<l>Oggi del cielo offeso aprir le porte?</l>
<l>Popol fallace e rio, che quanto fugge</l>
<l>La sua salute più, più il segue ognora,</l>
<l>Oggi il maggior suo fallo il men distrugge.</l>
<l>O santo Spirto, che dal corpo fuora</l>
<l>Per piaghe sì crudei tornasti al Padre;</l>
<l>Deh tosto chiama dal suo pianto ancora</l>
<l>La Vergin figlia di te Figlio, e Madre.</l>
</lg></div2>

<div2 type="poesia">
<head>ELEGIA QUINTA</head>
<head>LA RESURREZIONE.</head>
<lg type="elegia">
<l>Sia lieto il mondo, ché rivien tra noi</l>
<l>Chi, son tre giorni, fe da noi partita</l>
<l>Con tal tormento, e non si vide poi.</l>
<l>O morte, oggi di te trionfa vita!</l>
<l>Non sai tu, folle, ancor? forza mortale</l>
<l>Non s'opri contro al ciel che l'ha infinita.</l>
<l>Popol feroce e ingrato, or che ti vale</l>
<l>L'usata crudeltà, se in vita torna</l>
<l>Quel che fece morendo al ciel le scale?</l>
<l>Un'altra volta al mondo oggi s'adorna</l>
<l>Il vel terrestre suo del Spirto santo,</l>
<l>E benché offeso, ancor quinci soggiorna.</l>
<l>Cessa, o Madre Maria, cessa il tuo pianto:</l>
<l>Spieghi le chiome il Sol, l'aria s'allumi,</l>
<l>Posi la terra, e vesta il verde ammanto.</l>
<l>Venga tranquillo il mar, sian chiari i fiumi,</l>
<l>Ché tu, sommo Figliuol, già morto vivi,</l>
<l>E la notte all'usato accenda i lumi.</l>
<l>Stolti del tutto, e d'ogni senso privi,</l>
<l>Forse guardaste il gran sepolcro il giorno</l>
<l>Perché al disposto fin Dio non arrivi?</l>
<l>O voi che foste al chiuso sasso intorno,</l>
<l>Che diveniste allor, che il ciel si scosse,</l>
<l>E mostrossi un di fuoco e neve adorno?</l>
<l>Quando poi la gran pietra indi rimosse,</l>
<l>Ah nol vietaste? e che diceste allora</l>
<l>A chi imposto v'avea ch'ivi entro fosse?</l>
<l>Voi, pietose Marie, che morto ancora</l>
<l>Seguite il Duca pio, come ha già detto,</l>
<l>Riprese il vel, né più laggiù dimora,</l>
<l>Sgombrate tutte ogni timor dal petto,</l>
<l>E scendete a mirar, che altrove è gito</l>
<l>Quel giusto corpo per salvarci eletto.</l>
<l>Dite a Pietro e a ciascun com'è partito,</l>
<l>E che davanti a lor tosto esser deve</l>
<l>Là verso Galilea nel santo lito.</l>
<l>Come, udendo o vedendo, il piè fu leve</l>
<l>Per gir lieto a narrar l'alta novella</l>
<l>A chi il viver da poi sembrava greve!</l>
<l>E tu, fra l'altre, gran compagnia bella</l>
<l>De' Padri antichi, che laggiù molt'anni</l>
<l>Da veder luce e Dio fosti rubella,</l>
<l>Ecco venuto il fin de' nostri affanni:</l>
<l>Apri, abisso, a chi vien l'orrenda porta,</l>
<l>Apri a chi sol di noi ristora i danni.</l>
<l>Apri a chi il duol passato riconforta</l>
<l>Con propria morte e duol, che vivo or viene</l>
<l>Per di là farne al ciel fidata scorta.</l>
<l>Venite fuor dal fosco e dalle pene;</l>
<l>Venite lieti, o Padri benedetti,</l>
<l>La sù dove n'attende il sommo Bene.</l>
<l>Di qual gioia s'empiêr gli antichi petti!</l>
<l>Tu che a Dio già parlasti a faccia a faccia,</l>
<l>Con qual disìo di rivederlo aspetti!</l>
<l>Ecco che 'l vedi, ecco che il vel si straccia</l>
<l>Per cui l'eterna luce uom qui non vede,</l>
<l>Ecco ch'oggi dal ciel nessun vi scaccia.</l>
<l>Guarda, se ben ti par, quel che ti diede</l>
<l>Le sante leggi nel sacrato monte,</l>
<l>Fermi sostegni alla sua chiara fede.</l>
<l>Guarda se riconosci quella fronte,</l>
<l>Che più volte t'ha fatto ghiaccio e foco</l>
<l>Con le parole a tua salute pronte?</l>
<l>Guarda s'esser ti sembra il tempo e il loco</l>
<l>Che tu sovente predicasti al mondo,</l>
<l>Che talor per suo danno il prese in gioco?</l>
<l>Veggio dopo a costui venir secondo</l>
<l>Un Re cantando pur celesti rime,</l>
<l>Più che già non fea qui lieto e giocondo.</l>
<l>Quanto fra tutti appar chiaro e sublime!</l>
<l>Pur qualche macchia in la sua bianca gonna</l>
<l>Si mostra ancor, quantunque il tempo lime.</l>
<l>O del secol che fu salda colonna!</l>
<l>Vedi colui che ne' tuoi versi appelli</l>
<l>Come al venir per voi più non assonna!</l>
<l>Certo ben sai, senza ch'io più favelli,</l>
<l>Ch'egli è chi t'addrizzò il braccio a Golia,</l>
<l>E donde hai palme assai de' tuoi rubelli.</l>
<l>Viene appresso un per la medesma via</l>
<l>Con una spada in man, d'arme coperto,</l>
<l>Che par minacce il Sol che fermo stia.</l>
<l>Mostra ben che onorando il tenga certo</l>
<l>Che questo è quello Dio, che il dì sostenne</l>
<l>Già presso al vespro, e di vittoria incerto.</l>
<l>Il gran parente, che non ben mantenne</l>
<l>L'avuto don che pria gli dette il cielo,</l>
<l>Onde poi tanto mal nel mondo venne,</l>
<l>Come par che sentendo e caldo e gelo</l>
<l>Dello andar nudo ancor vergogna il prenda,</l>
<l>Di frondi intorno a sé facendo velo!</l>
<l>Par che parlando a lui le braccia stenda:</l>
<l>Io son colui, per cui soffristi in terra</l>
<l>L'alte piaghe ch'io veggio, e morte orrenda.</l>
<l>Io son colui che volli in morte e in guerra</l>
<l>L'antica vita e la tranquilla pace,</l>
<l>E chiusi il ciel, che tua pietà disserra.</l>
<l>Signor che tutto puoi quanto a te piace,</l>
<l>Or che perdoni ogni mia grave offesa,</l>
<l>Seguo anch'io il lume di tua santa face.</l>
<l>Poi l'altra gente, che fu tutta intesa</l>
<l>A predir di Maria quel frutto chiaro</l>
<l>E del Figliuol di Dio la santa impresa,</l>
<l>Vienne appresso seguendo a paro a paro,</l>
<l>E ripeton fra lor le voci antiche</l>
<l>Che il fosco mondo avanti illuminaro.</l>
<l>Anime elette al Fattor sempre amiche,</l>
<l>Ecco gli effetti omai del cantar vostro</l>
<l>Giunti alfine, e di voi l'alte fatiche.</l>
<l>Voi riposate nel celeste chiostro,</l>
<l>Là, 've tutti più ben trovate assai</l>
<l>Che già qui dal pensier non v'era mostro.</l>
<l>Quanto t'allegri, o ciel, che sentito hai</l>
<l>Premer la soglia da sì dolce schiera,</l>
<l>Che come degna sia tu ben lo sai.</l>
<l>E tu, luce del ciel perfetta e vera,</l>
<l>Dolce sovran Signore e sommo Bene,</l>
<l>Onnipotente Dio, virtude intera;</l>
<l>Quel che fra noi mandasti, a te riviene:</l>
<l>Con che pietoso core e con qual ciglio,</l>
<l>Or che torna da morte affanni e pene,</l>
<l>In ciel accogli il tuo diletto Figlio!</l>
</lg>
</div2>
</div1>

<div1 type="parte">
<head>SALMI</head>
<div2 type="poesia">
<head>SALMO PRIMO</head>
<lg type="non-definito">
<l>Signor del ciel cui nulla ascoso giace,</l>
<l>Ma tutto dentro e fuor si mostra aperto,</l>
<l>Dammi oggi, prego, la tua santa pace.</l>
<l>Trammi, Signor, di questo aspro diserto</l>
<l>Delle rie colpe, e tua somma pietate</l>
<l>Se stessa guardi in ciò, non quel ch'io merto.</l>
<l>E s'io, come ben sai, molte fïate</l>
<l>Ho il tuo gran nome e me posto in oblio</l>
<l>Pel cieco onor d'esta mondana etate,</l>
<l>Perdona il mio peccar, verace Iddio,</l>
<l>Ch'io veggio or ben con che già folle ardire</l>
<l>Quel ch'era di te sol chiamato ho mio.</l>
<l>Quanto ho bramato, ahi van nostro desire!</l>
<l>Superbamente già d'alzarmi a volo,</l>
<l>U' scende più chi più crede alto gire;</l>
<l>Come già di tua grazia ignudo e solo</l>
<l>Il mio falso veder, che nulla vede,</l>
<l>Pregiato ho molto intra 'l vulgare stuolo:</l>
<l>Come al mio travagliar sol per mercede</l>
<l>Bramato ho sempre quel vil fumo ed ombra</l>
<l>Che ha nome gloria dei men saggi erede.</l>
<l>Pur poi che falsa nube or non m'adombra,</l>
<l>Con le ginocchia della mente inchine</l>
<l>Torno a quel lume ch'ogni vizio sgombra.</l>
<l>Volgi omai gli occhi alle pungenti spine</l>
<l>Di penitenza, che m'avvince il core,</l>
<l>Tal che i pianti e i sospir non han mai fine.</l>
<l>Deh quell'alta pietà, quel sommo amore</l>
<l>Che indusse a morir te, ritorni in vita</l>
<l>L'alma smarrita che peccando muore.</l>
<l>Ma cotal sempre fu lassù gradita</l>
<l>Verace doglia di sue colpe antique,</l>
<l>Ch'io spero pace in ciel, nel mondo aita.</l>
<l>Voi che seguite ancor le strade oblique,</l>
<l>State a me lunge, ch'a' miei pianti intende</l>
<l>Chi può sol perdonar nostr'opre inique.</l>
<l>E quel perdona più cui più l'offende.</l>
<l>Già miei preghi e sospir pietoso accoglie,</l>
<l>Già nel devoto cor sua grazia ascende.</l>
<l>Omai cangi in vêr me le crude voglie</l>
<l>Il mio avversario; e di vergogna cinto</l>
<l>Vesta nuovi desir, gli antichi spoglie,</l>
<l>Restando da chi può turbato e vinto.</l>
</lg>
</div2>

<div2 type="poesia">
<head>SALMO SECONDO.</head>
<lg type="non-definito">
<l>Qual potrò mai formar parola o pianto</l>
<l>Ch'appaghi parte d'ogni colpa ria</l>
<l>In cui cieco al mio ben fui lieto tanto?</l>
<l>Piango, lasso! Signor, ché pur non sia</l>
<l>Segnata un'orma de' miei passi erranti</l>
<l>Per la tua santa vera e dritta via.</l>
<l>Contra i precetti tuoi quai sempre e quanti</l>
<l>Ebb'io, folle, desir con l'opre appresso</l>
<l>Ch'or tra doglia e timor mi stanno avanti?</l>
<l>Non ebb'io notte e dì nell'alma impresso</l>
<l>Altro giammai che mio dannaggio e morte,</l>
<l>Di cui sol rimembrar m'ancide spesso.</l>
<l>Già dell'inferno aprir veggio le porte,</l>
<l>Se non s'inchina la pietosa mano</l>
<l>Che al perduto sentier lassù mi porte.</l>
<l>Ho cercato ancor io, quantunque invano,</l>
<l>D'acquistar qui tra noi stato e tesoro,</l>
<l>Più che non chiede il viver corto umano.</l>
<l>Anch'io già più pregiai l'argento e l'oro,</l>
<l>Piango, e 'l confesso, che tua santa immago,</l>
<l>Seguendo i molti che miei duci fôro.</l>
<l>Anch'io di posseder fui troppo vago,</l>
<l>Fin che tu, o Padre, mi levasti 'l tutto,</l>
<l>Ond'or più queto in povertà m'appago.</l>
<l>Spesso (nol posso io dir con volto asciutto),</l>
<l>Avaro e sordo nei bisogni altrui,</l>
<l>Negato ho già di caritade il frutto.</l>
<l>Non pensi or quel ch'io son né quel ch'io fui,</l>
<l>Ma quel ch'esser vorrei, l'alta pietate</l>
<l>Che ogni uom soccorre, e non riguarda a cui.</l>
<l>Deh! non sia sorda a chi l'andata etate</l>
<l>Biasma, e si pente, a chi piangendo scrive</l>
<l>Le presenti sue colpe e le passate.</l>
<l>Già non formasti tu le belle e dive</l>
<l>Immagin nostre dal tuo stesso esempio,</l>
<l>Perché ne godan le tartaree rive.</l>
<l>Deh ch'io non senta, oimè! quel crudo scempio</l>
<l>De' più rei peccator; tronca l'artiglio</l>
<l>Dell'avversario mio perverso ed empio.</l>
<l>O santo Spirto, o Padre eterno, o Figlio,</l>
<l>O santa Trinità, che siete un solo,</l>
<l>Or che il dritto sentier divoto piglio,</l>
<l>Dammi per grazia che nell'alto polo</l>
<l>Sia pecorella del tuo santo ovile,</l>
<l>Lontano e sciolto dallo errante stuolo,</l>
<l>Che, non pregiando il tuo, segue altro stile.</l>
</lg>
</div2>

<div2 type="poesia">
<head>SALMO TERZO.</head>
<lg type="non-definito">
<l>Non sien, Padre del ciel, per me negate</l>
<l>Le sante orecchie, e le mie ardenti note</l>
<l>Tocchin piangendo l'alta tua pietate.</l>
<l>Quai pentite alme al vero ben divote</l>
<l>Ritornaron già mai dal vivo fonte</l>
<l>Della clemenza tua con l'urne vôte?</l>
<l>Tu non negasti ancor salire al monte</l>
<l>Della tua grazia a chi pregando chiede</l>
<l>Che gli apra il varco, onde là su si monte.</l>
<l>Ch'altro vuoi tu che penitenza e fede?</l>
<l>O che vil pregio a possession sì cara!</l>
<l>Ben chi non compra te, niente vede.</l>
<l>Ben alma è ingrata e più d'ogn'altra avara,</l>
<l>Se te non compra, che comprasti lei</l>
<l>Col sangue stesso e con tua morte amara.</l>
<l>O re de' re che infra più stolti e rei</l>
<l>Te festi, a noi salvar, servo de' servi,</l>
<l>Non sia duro il cor tuo ne' detti miei.</l>
<l>Quest'alma, prego, che al tuo regno servi</l>
<l>Con quello amor con cui servasti quello</l>
<l>Che senz'aver parenti ebbe ossa e nervi.</l>
<l>Io che al tuo comandar fui già rubello,</l>
<l>Torno a te richiamar la notte e il giorno</l>
<l>Piangendo il tempo di mia età più bello.</l>
<l>Deh! ch'io non vegga con mio danno e scorno</l>
<l>Torcer dal mio pregar la fronte pia</l>
<l>Ond'ho speranza andar di grazia adorno.</l>
<l>Senza la qual fatt'è la vita mia</l>
<l>Quasi erba in prato dalla falce incisa,</l>
<l>Quasi fior colto che vegnente sia.</l>
<l>Vo ripetendo le mie colpe in guisa</l>
<l>Di passer solitario in alcun tetto,</l>
<l>O d'orba tortorella in ramo assisa.</l>
<l>E mentre di dì in dì la morte aspetto,</l>
<l>Sento degli error miei fascio sì grave,</l>
<l>Ch'io non lo so portar nel tuo cospetto.</l>
<l>E quel che pur tra molti è che m'aggrave,</l>
<l>È il veder sempre quanta vil fra noi</l>
<l>Solo al ventre curar fatica s'ave.</l>
<l>Quanto, oltre al danno, è pur vergogna poi</l>
<l>L'esser più intento assai che il porco al loto</l>
<l>Al consumar tra i cibi i giorni suoi;</l>
<l>L'esser di Bacco tal servo e divoto,</l>
<l>Che postergando ogni leggiadra cura</l>
<l>Guasti il fior dell'età vivendo a voto.</l>
<l>Come sazia di men sarìa natura</l>
<l>Di quel che spesso oltr'a sue voglie prende,</l>
<l>Che l'intelletto in noi con gli anni fura.</l>
<l>Oro, tempo, pensier tra noi si spende</l>
<l>Non per fame acquetar, ché più cara ésca</l>
<l>È quella, che in mangiar più fame accende.</l>
<l>Or io, Signor, come l'usanza invesca,</l>
<l>Se mai gli altri seguii, ne piango, e prego</l>
<l>Che di mie cecità talor t'incresca.</l>
<l>Io nol posso negar certo, e nol niego,</l>
<l>Che il mondan fango non mi prema l'ale</l>
<l>Che or forse in alto per tua grazia spiego.</l>
<l>Versa quell'acqua in lor, che sola è tale,</l>
<l>Ch'ogni lordura sgombra ovunque inonda</l>
<l>Ch'argomento mondan più nulla vale.</l>
<l>E lo spirto divin nel cor s'infonda</l>
<l>Sì ch'io lo pasca dell'eterna manna,</l>
<l>Sprezzando l'esca, onde la vita abonda,</l>
<l>Che chi va senza te sovente inganna.</l>
</lg>
</div2>

<div2 type="poesia">
<head>SALMO QUARTO.</head>
<lg type="non-definito">
<l>Non discenda, Signor, tuo giusto sdegno</l>
<l>Sopra i difetti miei già tanti e tali,</l>
<l>Che forse di pietà son fatto indegno.</l>
<l>Saetta nel cor mio gli ardenti strali</l>
<l>Di quella contrizion che al ciel ne mena,</l>
<l>Se mai ti calse o cal di noi mortali.</l>
<l>Ben vedi, alto Signor, com'oggi è piena</l>
<l>Questa infelice età d'ogni empio scelo,</l>
<l>Che virtù stanca non si mostra appena.</l>
<l>Lasso! io so ben come più tosto il pelo</l>
<l>Che il natural desio si cangia in noi,</l>
<l>Onde spesso il sentier n'è chiuso al cielo.</l>
<l>Io per me stesso il so, lasso! che poi</l>
<l>Che i lascivi desir m'empiero il petto,</l>
<l>Non mi sovvenne un dì dei detti tuoi.</l>
<l>Né perch'io faccia ognor chiaro disdetto,</l>
<l>Non son possente sol, senza tua aita,</l>
<l>Di tôr l'entrata a tanto van diletto.</l>
<l>Non trasse ferro a sé mai calamita</l>
<l>Con sì gran forza, come io sento spesso</l>
<l>Trarmi da quel ch'io bramo ad altra vita.</l>
<l>O tristo dì che al cor lasciommi impresso</l>
<l>Quel valor cieco ch'è chiamato Amore,</l>
<l>Ché in troppo altrui seguir perdei me stesso!</l>
<l>Questo fu il giorno ond'in me quasi muore</l>
<l>Ogni speranza di salir lassuso,</l>
<l>A che pensando pur mi trema il core.</l>
<l>Questo fu il dì che sol mi mise in uso</l>
<l>Il pregiar più fra noi mortal bellezza</l>
<l>Che il nome tuo perch'io mi doglio e scuso.</l>
<l>Questo m'accese al cor quella vaghezza</l>
<l>Dell'appetito uman che dolce appare,</l>
<l>Ché tutto amaro è alfin, doglia e tristezza.</l>
<l>Non la gloria cercar, non l'opre avare,</l>
<l>Non quanto il mondo tesse, e laccio e rete</l>
<l>Mi poter dal mio ben sì traviare,</l>
<l>Qual fece, ahi lasso! una insaziabil sete</l>
<l>Ch'ebbi d'aver che già mi afflisse tanto,</l>
<l>Che non furon per lei mie voglie quete.</l>
<l>Non queteran, se dal tuo spirto santo</l>
<l>Non gustan l'acque onde la femminella</l>
<l>Sammaritana si potè dar vanto.</l>
<l>Soccorri all'alma mia, che si rubella</l>
<l>T'è stata un tempo in seguitar suoi danni,</l>
<l>Girata e vinta da crudel procella.</l>
<l>Or che la scòrse di quaggiù gl'inganni</l>
<l>Che pria non vide, nel tuo sen ricorre;</l>
<l>Tralla, o somma Pietà, di lunghi affanni.</l>
<l>Or senza te ben sa com'ella corre</l>
<l>A morte eterna, o però piange e grida:</l>
<l>Voglimi, alta Pietà, con teco accôrre.</l>
<l>Ancidi, ancidi la compagna infida,</l>
<l>Che ancor malgrado mio mi spinge in basso:</l>
<l>Non lasciar senza te chi in te s'affida,</l>
<l>E scorgi al cielo omai mio stanco passo.</l>
</lg>
</div2>

<div2 type="poesia">
<head>SALMO QUINTO.</head>
<lg type="non-definito">
<l>Beato al mondo chi si sente scarco</l>
<l>Sì d'ogni colpa, che timor non ave</l>
<l>Del ciel crucciato al periglioso varco.</l>
<l>Beato quel c'ha di suo cor la chiave</l>
<l>Renduta a Dio, né prezza il mondo cieco,</l>
<l>E del nemico uman quaggiù non pave.</l>
<l>Rara grazia immortal ch'oggi hai con teco</l>
<l>Sì pochi, estimo, ch'io mi rendo indegno,</l>
<l>Sì vile e infermo, di bramarti meco.</l>
<l>E come di tal don sarò mai degno,</l>
<l>Che tante volte e tante offeso ho il cielo,</l>
<l>Ch'io son, non ch'altro, a me medesmo a sdegno?</l>
<l>Io credea meco già, mosso da zelo</l>
<l>Che muove forse i più, non oprar torto</l>
<l>Fin che squarciato fu dagli occhi il velo.</l>
<l>Or son del tutto con mio danno accorto</l>
<l>Che chi in cosa mortal mette sua spene</l>
<l>È, mentre vive pur, perduto e morto.</l>
<l>Ch'altro aver qua si può che affanni e pene?</l>
<l>E chi possiede e regna in terra e in mare,</l>
<l>Una vil possession d'un giorno tiene.</l>
<l>Come son merci più d'ogn'altre care,</l>
<l>Gioie comprar con suo sudore e sangue,</l>
<l>Che se dilettan pur non pôn durare.</l>
<l>Deh! come sempre sta nascoso l'angue,</l>
<l>Non tra' fior dico, ché son tutte spine</l>
<l>Onde poi morto sì sospira e langue.</l>
<l>Ahi cieca gente, che non guarda al fine,</l>
<l>Né scorge pur quel c'ha davanti al piede,</l>
<l>Quasi bruto animal che 'l senso inchine!</l>
<l>S'amor portassi, caritade e fede</l>
<l>A chi ti diè l'eterna sua sembianza,</l>
<l>E t'ha ratta, se vuoi, del cielo erede,</l>
<l>Forse ad altro sentier la tua speranza</l>
<l>Volgeria il passo, che al caduco e frale</l>
<l>Ov'altro che pentir nulla s'avanza.</l>
<l>Cercheresti ad ognor le sante scale</l>
<l>Per cui si monta al glorïoso seggio</l>
<l>Con quel che già per noi si fe mortale.</l>
<l>Ed io, caro Signor, ch'aperti veggio</l>
<l>Ora i difetti altrui, se in sen mi guardo,</l>
<l>Ben conosco il miglior, ma seguo il peggio.</l>
<l>Talor di te seguir m'avvampo ed ardo,</l>
<l>Poi mi ripunge tal del mondo sprone,</l>
<l>Che pur correr mi fa bench'io sia tardo.</l>
<l>Non son sì forte, che qualor s'oppone</l>
<l>Gloria, regno ed onor davanti a gli occhi,</l>
<l>Non sian d'altro desir nova cagione.</l>
<l>Né poss'io far, che non sovente scocchi</l>
<l>Qualche invidioso stral dentr'al mio petto,</l>
<l>Che mi fa spesso errar con li altri sciocchi.</l>
<l>Quanti ho negli anni miei già visto e letto</l>
<l>(Che m'arser di livor le acute voglie)</l>
<l>Egregi fatti, tacer saggio, o detto?</l>
<l>D'antichi e nuovi le onorate spoglie</l>
<l>Come già volentier vestite avrei,</l>
<l>Che non potend'io far m'addusse doglie.</l>
<l>Dunque, alto Dio che sì pietoso sei,</l>
<l>Cui le piaghe mortai mostro e confesso,</l>
<l>Scenda alquanta pietà nei falli miei.</l>
<l>E il santo spirto tuo m'allumi spesso,</l>
<l>Scorgendo il varco ove smarrito fui,</l>
<l>Sì ch'io non brami ancor folle in me stesso</l>
<l>Quel che saggio biasmar debbo in altrui.</l>
</lg>
</div2>

<div2 type="poesia">
<head>SALMO SESTO.</head>
<lg type="non-definito">
<l>Dal cieco abisso d'esto mondo infermo</l>
<l>Chiamo a te, Padre, ch'al mio pianto intenda</l>
<l>Senza cui nulla val con morte schermo.</l>
<l>Pregoti, alto Signor, che in me s'accenda</l>
<l>Quel santo spirto che là su conduce,</l>
<l>E che 'l nemico invan suoi lacci tenda.</l>
<l>Presenta all'alma quella eterna luce</l>
<l>Ch'oggi pur veggio, o di veder mi sembra,</l>
<l>Di penitenza ch'è mio specchio e duce.</l>
<l>Piango, Signor, che tardi mi rimembra</l>
<l>Che mille offese in ricompensa ho dato</l>
<l>Alle tue sol per noi piagate membra.</l>
<l>Fui pur da te più di te stesso amato,</l>
<l>Che per pace a me dar portasti pena:</l>
<l>Io ch'altro son che sconoscente e ingrato?</l>
<l>Ch'altro son io, che nel tuo nome appena</l>
<l>Spendo del giorno e della notte un'ora</l>
<l>E di cure mortai tal volta piena?</l>
<l>E quando ognor dall'una all'altra aurora</l>
<l>Umìl piangessi i tuoi portati affanni,</l>
<l>Che parte di dover compita fôra?</l>
<l>Dico durando ancor mille e mill'anni,</l>
<l>Send'io vil verme, tu del ciel signore;</l>
<l>Sendo nostro il fallir, tuoi soli i danni.</l>
<l>E noi siam ciechi, e sì del dritto fuore,</l>
<l>Che ben per poco avvien ch'ira e disdegno</l>
<l>Molto più che ragion ci avvampi il core.</l>
<l>Ahi! quante volte che al mio van disegno</l>
<l>Non pervenne il desir, con detti ed opre</l>
<l>Spregiai il gran nome tuo, schernii il tuo regno.</l>
<l>Mentre il cruccioso ardor mi scalda e cuopre</l>
<l>La mente offesa con che folle ardire</l>
<l>Accusiam tuo valor che nulla adopre!</l>
<l>E in noi talor di poco biasmo udire</l>
<l>Tal furor nasce, che donar perdono</l>
<l>A chi 'l domanda pur non può soffrire.</l>
<l>Dunque io, Signor, se tal fui sempre e sono,</l>
<l>Come or potrò nell'alta tua presenza,</l>
<l>Quel che altrui già negai, chiederti in dono?</l>
<l>Con qual vergogna, oimè, con qual temenza</l>
<l>Per queste umil preghiere a te richiamo</l>
<l>Le quai mostrasti a chi non fu mai senza!</l>
<l>Cancella, Padre, quanto a te dobbiamo</l>
<l>Come noi cancelliam chi deve a noi,</l>
<l>Né delle tentazion ci apprenda l'amo.</l>
<l>Sien sempre lunge i fier nimici tuoi,</l>
<l>E noi fa' d'ogni mal sicuri e scarchi,</l>
<l>Per tua santa pietà mostrando poi</l>
<l>Come al tuo regno di quaggiù si varchi.</l>
</lg>
</div2>

<div2 type="poesia">
<head>SALMO SETTIMO.</head>
<lg type="non-definito">
<l>Apri, o santo Signor, le labbra mie,</l>
<l>E vigor porgi a questa lingua stanca</l>
<l>Ch'a pianger torna le sue colpe rie:</l>
<l>Le colpe rie, per cui s'arrossa e imbianca</l>
<l>Spesso la fronte di vergogna e tema,</l>
<l>Ché il tempo fugge, e 'l mio peccar non manca.</l>
<l>Guardando entro al suo sen l'anima trema,</l>
<l>Torna lieta in guardar la tua pietate,</l>
<l>E vive come l'uom che speri e tema.</l>
<l>Lasso! nel fango è la passata etate,</l>
<l>E di quelle avvenir son l'ore incerte</l>
<l>Più che al verno seren, nube alla state.</l>
<l>Com'or nel mondo, altrui piane ed aperte</l>
<l>Son quelle vie per cui si scende a morte,</l>
<l>Come quelle del ciel son chiuse ed erte!</l>
<l>Non si può gir senza celesti scorte</l>
<l>Per questo periglioso aspro viaggio</l>
<l>Senza prender talor le strade torte.</l>
<l>È la vita mortal bosco selvaggio</l>
<l>Pien di lacci infiniti, visco e reti,</l>
<l>Ove più incappa chi si tien più saggio.</l>
<l>Quanti in lor detti son disciolti e queti,</l>
<l>Ch'altri di quei tutto invescato ha il piede,</l>
<l>Altri ha mille lacciuoi nel cor secreti!</l>
<l>Quante son esche al mondo, ov'altri crede</l>
<l>Spesso vivendo aver diletto e pace,</l>
<l>Che l'amo ascoso miserel non vede!</l>
<l>Quel più di tutto al gusto infermo piace</l>
<l>Che all'alma è tosco, e tosco quello appare</l>
<l>In cui salute eterna e vita giace.</l>
<l>Chi non prende al passar quest'aspro mare</l>
<l>Te suo timon, sua stella e suo nocchiero,</l>
<l>Vede ir preda il suo legno all'onde amare.</l>
<l>E chi t'ha seco, al gir non ha mestiero</l>
<l>Di remi o vele, ché col piè sicuro</l>
<l>Può calcar l'onde, come avvenne a Piero.</l>
<l>Fassi aperto e sereno il tempo oscuro,</l>
<l>Scilla non latra, né Cariddi invola,</l>
<l>Spiega Nettuno il sen tranquillo e puro.</l>
<l>Ma l'alma inferma, giovinetta, e sola</l>
<l>In mar, tra scogli, o tra l'insidie in bosco,</l>
<l>Qual maraviglia fia se a morte vola?</l>
<l>Qual maraviglia, se quel dolce tosco</l>
<l>Che inganna molti m'aggradò molt'anni,</l>
<l>Senz'altro lume, semplicetto e losco?</l>
<l>Però, vero Signor, non mi condanni</l>
<l>L'alta giustizia, ma pietade abbonde</l>
<l>Ov'ho mancato in fabbricar miei danni.</l>
<l>Sai, senza dirlo e se fioretti e fronde</l>
<l>Sol seguìto ho fin qui, lasciando il frutto</l>
<l>Per cui la grazia di lassù s'infonde.</l>
<l>Sai, senza dirlo, se il mio tempo tutto</l>
<l>Contra i tuoi detti, e contr'a mia salute</l>
<l>Ho vaneggiando a questa età condutto.</l>
<l>Sai come lento a seguitar virtute,</l>
<l>Ché intra i pigri pensier, l'ozio e le piume</l>
<l>Fur gli studi e vigilie al ciel dovute.</l>
<l>Come sovente per suo rio costume</l>
<l>Gli occhi aggravati, e da letargo offesi,</l>
<l>Odiâr se stessi, il mondo, il giorno, il lume.</l>
<l>Né, lasso! unquanco a risanarli intesi:</l>
<l>Or verrà forse il fisico gentile</l>
<l>Che ristora in un punto i giorni e i mesi.</l>
<l>Manda, o dolce Signor, più dolce aprile</l>
<l>Sopra il mio pigro, freddo, tristo verno,</l>
<l>Ch'or mi fa ghiaccio a seguitar tuo stile.</l>
<l>Deh! ch'io non resti a penitenza e scherno</l>
<l>Col tuo avversario, né dal santo trono</l>
<l>Mi venga il grido, dello esilio eterno.</l>
<l>Trovino i falli miei, Signor, perdono:</l>
<l>Ma il santo erario di pietà infinita</l>
<l>Come parco a me fia d'un picciol dono,</l>
<l>Già largo in terra di tua stessa vita?</l>
     </lg>
</div2>
</div1>

<div1 type="poesia">
<head>EGLOGA.</head>
<head>POLIFEMO.</head>
<lg type="egloga">
<l>Non val Circe o Medea, non erbe o incanti,</l>
<l>Al mal che dona Amor: l'alme sorelle</l>
<l>(Benché si chiuda alcun salire al monte)</l>
<l>Sole ponno addolcir la pena e 'l pianto.</l>
<l>Talor fan queste che fuggendo sdegna</l>
<l>L'empio Cupido; che dolcezza sente</l>
<l>Di tal nel petto ov'ei sol mesce amaro.</l>
<l>E ciò intendendo Polifemo il fero</l>
<l>Che d'ogn'altro Ciclopo il vanto avea,</l>
<l>Allor che amor la bella Galatea</l>
<l>Nel cor gli sculse, non gli avendo ancora</l>
<l>Ombra di nuovo pel segnato il volto,</l>
<l>Solo avea questo alle sue doglie scampo.</l>
<l>E quanto altro facea, vil fumo ed ombra</l>
<l>Esser tutto, dicea che 'l vento porte,</l>
<l>Tanto profonda avea d'amor la piaga.</l>
<l>Oh quante volte dalle piagge ombrose,</l>
<l>Dai verdi campi, e dai fioriti colli</l>
<l>Tornâr già stanche senza mastro e guida</l>
<l>Sole alla mandra sua le gregge amate!</l>
<l>Ch'ei la sua Galatea dolce cantando</l>
<l>Lungo il lito del mare, onde più lunge</l>
<l>Veder potea sopr'alto scoglio assiso,</l>
<l>Ingannava il dolor la notte e 'l giorno,</l>
<l>Così dicendo e sospirando insieme:</l>
<l>O bianca Galatea che fuggi e sprezzi</l>
<l>Chi t'ama e segue, a che ti cal sì poco</l>
<l>Del pianger mio, perché mi meni a morte?</l>
<l>Candida sei più che al gelato verno</l>
<l>L'Etna e il Pachin, ma più sdegnosa e fera</l>
<l>Che Scilla e l'altra, benché in vista sembri</l>
<l>Vie più che 'l nuovo agnel soave e piana.</l>
<l>Qualor le membra mie legate ha il sonno,</l>
<l>Meco, e malgrado tuo, sempre dimori.</l>
<l>Qualor le scioglie, e tu crudel ti parti</l>
<l>Fuggendo, quasi il lupo armenti e gregge.</l>
<l>Quel dì fu il primo dei miei lunghi affanni</l>
<l>Ch'io t'incontrai con la tua madre appresso,</l>
<l>E fui del vostro andar maestro e duce.</l>
<l>Da indi in qua, non trovo pace e tregua</l>
<l>Se non quanto ti veggio, e tu pur vai</l>
<l>De' miei lunghi sospir selvaggia o schiva.</l>
<l>Forse, che 'l fai ch'a mezzo 'l volto vedi</l>
<l>Da l'una orecchia all'altra un ciglio solo</l>
<l>Che senz'altro compagno un occhio adombra?</l>
<l>E largo il naso che alle labbra aggiunge?</l>
<l>Ma, qual io sia, per queste piagge e monti</l>
<l>Tante ho di gregge, che di agnelli e latte</l>
<l>Pover non sono estate, autunno e verno;</l>
<l>E canto tal, come saper ben puoi,</l>
<l>Che d'ogni altro Ciclopo io porto il vanto.</l>
<l>Or non sai tu, crudel, che notte e giorno</l>
<l>Di te sol canto? e che a tuo nome guardo</l>
<l>Due cervette gentil con quattro figli</l>
<l>Di più fera orsa che Sicilia alberghi?</l>
<l>Deh! vien meco, e gli avrai; lascia oggi il mare</l>
<l>A suo grado ferir cruccioso il lito.</l>
<l>Più dolce meco avrai l'ombroso speco:</l>
<l>Lauri odorati avrai, cipressi alteri,</l>
<l>Verde amoroso mirto, edra tenace</l>
<l>Sotto l'ombra gentil di Bacco e Palla.</l>
<l>Qui son chiare acque che ne manda ognora</l>
<l>Dal suo gelato sen l'Etna frondosa.</l>
<l>Or chi, potendo aver sì lieto albergo,</l>
<l>Vorrà piuttosto amar l'onda e la spuma,</l>
<l>Lasciando tal che si consuma e strugge?</l>
<l>Deh perché non mi fér l'ali e le squame</l>
<l>Quali al delfin gli antichi miei parenti?</l>
<l>Ch'or notando nel mar la bianca mano</l>
<l>Talor ti bacerei, se pur la fronte</l>
<l>Mi dinegassi allor, com'or la vista.</l>
<l>Portereti all'april gigli e viole,</l>
<l>Come vermiglie quando scalda il giorno,</l>
<l>Uve all'autunno, e poi castagne il verno.</l>
<l>Ma poi ch'esser non può, cara mia speme,</l>
<l>Caro mio ben, più caro e dolce assai</l>
<l>Che l'ampia gregge mia, che l'occhio stesso,</l>
<l>Deh! vien ti prego alla dolce ombra, vieni</l>
<l>Là 've sarai di me maestra e donna.</l>
<l>Vien, se cortese sei come sei bella;</l>
<l>Staremci il giorno in questa e in quella parte</l>
<l>Dietro alle pecorelle all'ombra e al verde,</l>
<l>Poi la sera trarrem premendo il latte,</l>
<l>Di cui parte berrem, parte rappreso</l>
<l>Al tempo che verrà servar potrassi.</l>
<l>Ma che dico io? l'empia tua madre avara</l>
<l>Del tuo male e del mio vuol pur ch'io mora.</l>
<l>Ella mi biasma ognor, di giorno in giorno</l>
<l>Ella fa tal ch'io mi distruggo e sfaccio.</l>
<l>Già si avvicina il Sol di là dal colle</l>
<l>Onde cade maggior da' monti l'ombra;</l>
<l>L'aria e il ciel tutto si rinfresca intorno;</l>
<l>Già son satolle le mie gregge e stanche:</l>
<l>Io sol non sazio di lamenti e pianto,</l>
<l>Sento più greve il duol, più caldo 'l foco.</l>
<l>O Polifemo, o Polifemo, o stolto,</l>
<l>Che nuovo van desio ti punge il core?</l>
<l>Quanto fôra il miglior prender la falce,</l>
<l>E portare agli agnei, che attendon, l'erba?</l>
<l>Non seguir, non amar chi t'odia e fugge.</l>
<l>Cerca, ché ancor nuova altra Galatea</l>
<l>Tra mille troverai più bella e pia.</l>
</lg>
</div1>

<div1 type="poesia">
<head>EGLOGA.</head>
<head>FLORA INCANTATRICE.</head>
<lg type="egloga">
<l>Prendi i lauri e gl'incensi, e i nostri altari</l>
<l>Col vello del monton purpureo cingi,</l>
<l>Filli, e cantando i sacri versi insieme,</l>
<l>Suo malgrado, accendiam quel freddo e duro</l>
<l>Petto ch'è sì lontan sì lungo tempo,</l>
<l>Né di mio male o ben punto gli cale.</l>
<l>Ahi che nuovo pensier gl'ingombra il core!</l>
<l>Doman tanto n'andrò per piagge e colli</l>
<l>Ch'io 'l veggia, e mostri, oimè! come a gran torto</l>
<l>Qui m'abbandona, ond'io m'avvampo e struggo.</l>
<l>Or coi versi il chiamiam. Tu, santa Luna,</l>
<l>Te mostra amica, e chiaro il tuo bel lume,</l>
<l>Ché a te rivolgerò tosto il mio canto.</l>
<l>Tu, regina infernal, cui teme e fugge</l>
<l>Il fido can che nel silenzio oscuro</l>
<l>Sopra i feri sepolcri appresso incontra.</l>
<l>O Proserpina vaga, a te m'inchino,</l>
<l>E prego umìl che tal mi porga aita,</l>
<l>Che non men vaglia il mio divoto incanto</l>
<l>Che di Medea, di Circe, e d'altre molte.</l>
<l>Torni all'albergo mio, torni il mio Dafni.</l>
<l>Di tre vari color tre lacci in prima</l>
<l>All'immagine avvolgo, indi tre volte</l>
<l>Con essa i sacri altar circondo intorno.</l>
<l>Torni all'albergo mio, torni il mio Dafni.</l>
<l>Lega quei tre color, Filli, in tre nodi;</l>
<l>Lega, Filli, quei nodi, e in basso suono</l>
<l>Di': Di Venere stringo un saldo nodo.</l>
<l>Torni all'albergo mio torni il mio Dafni.</l>
<l>Dafni m'incende, io questo lauro incendo</l>
<l>Pregando che qualor la verde foglia</l>
<l>Crepitando arde, e così il freddo core</l>
<l>S'infiammi tal, che in me sospiri e pianga.</l>
<l>Torni all'albergo mio, torni il mio Dafni.</l>
<l>Come la cera al foco or si disface,</l>
<l>Così quel fero Dafni amor distrugga.</l>
<l>Qual or si volge questo ferro intorno,</l>
<l>Tal si volga il suo piede a darne pace.</l>
<l>Torni all'albergo mio, torni il mio Dafni.</l>
<l>Questi biondi capei dormendo trassi</l>
<l>Dell'aurea chioma, che m'abbaglia e stringe;</l>
<l>Questi presento a te, vedova soglia</l>
<l>Che colui chiami che t'amò già tanto.</l>
<l>Torni all'albergo mio, torni il mio Dafni.</l>
<l>Spargi l'onde sacrate, alma regina,</l>
<l>Dimostra il tuo valor, dal basso centro</l>
<l>Muovi chi muover dee quel cor di sasso.</l>
<l>Io sento, io sento i can latrar dintorno.</l>
<l>Forse è venuta già la santa Dea?</l>
<l>Già il ripercosso ferro intorno suona.</l>
<l>Torni all'albergo mio, torni il mio Dafni.</l>
<l>Or l'aria tace e 'l vento, or tace il mare,</l>
<l>Ma non già tace amor dentro al mio petto,</l>
<l>Ché quel chiamo ad ognor che già di donna</l>
<l>M'ha fatta, lassa! una notturna fera.</l>
<l>Torni all'albergo mio, torni il mio Dafni.</l>
<l>Or tre volte ti bacio, arida terra,</l>
<l>Or tre volte ti prego in queste voci:</l>
<l>Qualunque donna del mio ben mi spoglia,</l>
<l>Tal nella mente senta eterno oblio</l>
<l>Qual nelle sole arene in mezzo il mare</l>
<l>Fu d'Arianna al gran figliuol d'Egeo.</l>
<l>Torni all'albergo mio, torni il mio Dafni.</l>
<l>Sopra i monti d'Arcadia un'erba nasce,</l>
<l>Qual se gusta giammai vacca o giovenco</l>
<l>Con furor valli e boschi e monti varca,</l>
<l>Fin che l'amata sua compagna trova.</l>
<l>Dafni cotal divegna, e in queste braccia</l>
<l>Torni ogni notte, e mai non parta il giorno.</l>
<l>Torni all'albergo mio, torni il mio Dafni.</l>
<l>Queste che già mi fur sì dolci spoglie,</l>
<l>De' suoi lenti pensier non saldo pegno,</l>
<l>Dono alle fiamme, ohimè! com'egli al vento</l>
<l>La sua promessa fe donò più volte.</l>
<l>Ahi crudo, ahi crudo amor, perché mi sproni</l>
<l>Dietro a chi del mio mal s'allegra e pasce?</l>
<l>Torni all'albergo mio, torni il mio Dafni.</l>
<l>Doman poi troverem serpi e lucerte.</l>
<l>Ma poi che qui non son, mia cara Filli,</l>
<l>Prendi quest'erbe avenenate e crude,</l>
<l>E premi tal, che fuor venga ogni umore,</l>
<l>E teco di': Qual indi asciugo e scaccio</l>
<l>Tutto 'l venen, cotal dal petto acerbo</l>
<l>Fuggan gl'inganni, e crudeltà si spenga:</l>
<l>Torni all'albergo mio, torni il mio Dafni.</l>
<l>Or ch'io sola son qui, qual parte in prima</l>
<l>Del mio misero amor mi reca al pianto,</l>
<l>Qual sia l'ultima, lassa! o qual fia innanti,</l>
<l>Nol so, sì colme son tutte di doglia.</l>
<l>Quel dì ch'i colli lieti e i pastor t¢schi</l>
<l>Gioivan tutti, e che Giunon congiunse</l>
<l>Alla bella Simeta il nobil Delfi.</l>
<l>Ridea la terra e l'onde, e 'l ciel dintorno</l>
<l>Co' suoi venti avea tregua, e sol movea</l>
<l>Zefiro l'erbe e i fior tranquillo e chiaro.</l>
<l>Ascolta i miei sospir, pietosa Luna.</l>
<l>Non fu giovin pastor, né ninfa ornata</l>
<l>Là 've il piccol Mugnon s'aggiugne ad Arno,</l>
<l>Che non gisse, in onor del giorno, altero.</l>
<l>Sola io, già del mio mal presaga forse,</l>
<l>Nei campi fiesolan facea dimora</l>
<l>Quasi d'ogn'altro e di me stessa schiva,</l>
<l>Né Cintia, o Silvia, o Filli, o Galatea</l>
<l>Mi potean trar di solitaria parte;</l>
<l>Tanta forza ha quel che destina Amore.</l>
<l>Ascolta i miei sospir, pietosa Luna.</l>
<l>Ivi senz'altra per l'amate rive</l>
<l>Del mio caro Mugnon cantando andava.</l>
<l>Talor posando ove più l'erba è verde,</l>
<l>O più vien dolce il mormorar dell'onde,</l>
<l>Sciolta dal mondo e da tutte altre cure.</l>
<l>Ascolta i miei sospir, pietosa Luna.</l>
<l>Né molto andai così, ch'appresso vidi</l>
<l>Venir vêr me quel giovinetto altero</l>
<l>Tutto soletto, e molti can dintorno.</l>
<l>Un leggier dardo nella destra avea,</l>
<l>E il più caro levrier tenea con l'altra.</l>
<l>Ascolta i miei sospir, pietosa Luna.</l>
<l>Come il vid'io, come il mio cor s'accese!</l>
<l>Come, lassa! in oblio venni a me stessa,</l>
<l>Quando a me tinto di vergogna onesta</l>
<l>Disse: Qui son per queste piagge ombrose</l>
<l>Vago di aver qualche selvaggia preda</l>
<l>Per onorar laggiù Simeta e Delfi.</l>
<l>Ninfa leggiadra, se la vostra pace</l>
<l>O il dolce sonno il mio venir conturba,</l>
<l>Non vi sia, prego, il perdonarmi a sdegno,</l>
<l>Ché mi dispiace ben vie più ch'a voi</l>
<l>Di noiar, lasso me! donna sì bella.</l>
<l>Ascolta i miei sospir, pietosa Luna.</l>
<l>Io ch'era pietra allor, non donna viva,</l>
<l>Al suo cortese dir null'altro dissi</l>
<l>Che: Vi perdono; e voi per queste piagge</l>
<l>Preda farete omai, gite sicuro.....</l>
<l>Ma non seppi io sì far, che m'intendesse.</l>
<l>Ascolta i miei sospir, pietosa Luna.</l>
<l>Così partissi, ed io pur con la vista</l>
<l>L'accompagnai fin che passò quel colle;</l>
<l>E se non era allor vergogna e tema,</l>
<l>L'accompagnava il piè quel giorno e sempre.</l>
<l>Ascolta i miei sospir, pietosa Luna.</l>
<l>Indi scacciata dalla notte oscura</l>
<l>Tornai, come nol so, verso 'l mio albergo.</l>
<l>Ben vide Amor che d'aspra doglia oppressa</l>
<l>Di pensier in pensier perdei più volte</l>
<l>Quel cammin breve, che mi fu sì noto.</l>
<l>Ascolta i miei sospir, pietosa Luna.</l>
<l>Così piangendo ognor la notte e 'l giorno,</l>
<l>Dieci di mi passâr senz'altro dire,</l>
<l>Tal che il volto, sembiante al pomo estivo,</l>
<l>Venne in breve stagion qual pruna acerba.</l>
<l>Gli occhi avea cinti di color dintorno</l>
<l>Quale all'autunno il Sol, se nube il vela;</l>
<l>Er'io null'altro che nud'ossa e nervi,</l>
<l>Sì che il speglio mi fea vergogna e tema.</l>
<l>Ascolta i miei sospir, pietosa Luna.</l>
<l>Pur dal mal vinta alla compagna fida</l>
<l>Fillide un giorno ogni mia doglia apersi,</l>
<l>Non senza scuse, anzi menzogne forse.</l>
<l>Né molto andò (come a dir lungo fôra)</l>
<l>Che poco lunge a lei l'altero amante</l>
<l>Vidi io venire, e non men bello e caro</l>
<l>Che al tristo giorno ch'io lo vidi in prima.</l>
<l>Ascolta i miei sospir, pietosa Luna.</l>
<l>Qual io venissi allor ch'esta mia soglia</l>
<l>Dal desïato piè vidi esser pressa,</l>
<l>Dical non Dafni, no; che amor non sente:</l>
<l>Dicanlo; se il sentîr già, Procri ed Ero.</l>
<l>Io ridir nol saprei, ché fuggì l'alma.</l>
<l>Ascolta i miei sospir, pietosa Luna.</l>
<l>Qual fu diletto, poi che tornò l'alma,</l>
<l>Dell'ornato pregar, del volto onesto,</l>
<l>Che mi condusse a tal, che invidia al cielo</l>
<l>Quel dì non ebbi né molt'altri ancora,</l>
<l>Ben saprei dirlo, ma vergogna il vieta.</l>
<l>Ascolta i miei sospir, pietosa Luna.</l>
<l>Così vivemmo ognor contenti e lieti,</l>
<l>Né mai di biasmo alcun l'un l'altro morse,</l>
<l>Che simil non fu mai dolcezza e pace.</l>
<l>Ma, lassa me! l'altr'ier, surgendo il Sole,</l>
<l>Venne Amarilli a star per questi colli</l>
<l>Ove in gran parte il dì spendemmo insieme.</l>
<l>E poi che m'ebbe a pien tutto narrato</l>
<l>L'amor di Tirsi e l'alta gelosia</l>
<l>Dì Melibeo, con la quistione antica</l>
<l>Della sampogna tra Menalca e Mosso,</l>
<l>Mi disse ardente amor nell'alma nato</l>
<l>Al mio bel Dafni per novella donna,</l>
<l>Né sapea ben per chi, ma Cintia estimo,</l>
<l>E che la notte e 'l dì di frondi e fiori</l>
<l>Fea cantando adornar l'amata porta.</l>
<l>Così disse Amarilli, e ben fu 'l vero.</l>
<l>Ciascun giorno solea due volte almeno</l>
<l>Venirmi a riveder per le mie piagge,</l>
<l>Poi lasciarmi a serbar le reti e 'l corno;</l>
<l>Or son dodici Sol montati e scesi</l>
<l>Poi ch'io nol vidi, ché novella fiamma.</l>
<l>Lo scalda tal, che me lascia in oblio.</l>
<l>Ma tali ho nel mio vaso erbe, ossa e polve</l>
<l>(Che pur mi diè staman la maga antica</l>
<l>Che sa l'onde arrestar, far gire i monti),</l>
<l>Che ben te moverò, spietato sasso.</l>
<l>Ma tu, notturna Dea, ché 'l tempo viene,</l>
<l>I tuoi levi corsier nell'onde attuffa,</l>
<l>Ch'io porterò il mio mal fin che al ciel piace.</l>
<l>Rèstati in pace omai, pietosa Luna.</l>
<l>Restate in pace e voi, lucenti stelle,</l>
<l>Fide compagne del silenzio oscuro,</l>
<l>E voi tutti, astri della notte amanti.</l>
</lg>
</div1>

<div1 type="poesia">
<head>SONETTO.</head>
<lg type="sonetto">
<lg type="quartina">
<l>Quinci cantando e ragionando andai</l>
<l>Alla bell'ombra della pianta mia;</l>
<l>Quinci la vid'io star leggiadra e pia,</l>
<l>Dolce ascoltando i miei amorosi lai.</l>
</lg>
<lg type="quartina">
<l>Quinci la scôrsi io tal, che sempre omai</l>
<l>Salda, scolpita in mezzo all'alma fia;</l>
<l>Né rivolger di ciel, né sorte ria</l>
<l>La potranno indi trar per tempo mai.</l>
</lg>
<lg type="terzina">
<l>Lasso! all'albergo mio soletto torno</l>
<l>Senza la scorta di quei rami ornati,</l>
<l>Che sì contento mi condusse allora.</l>
</lg>
<lg type="terzina">
<l>Fermo il pensiero, e mi rivolgo intorno;</l>
<l>E ben riveggio il pian, le valli, i prati;</l>
<l>Ma non la fronde, oimè, che m'innamora.</l>
</lg>
</lg>
</div1>

<div1 type="poesia">
<head>SONETTO.</head>
<lg type="sonetto">
<lg type="quartina">
<l>Almo paese e bel, ch'appresso miro,</l>
<l>Ben riconoso in te l'aura gentile,</l>
<l>Che mi risolve 'l verno in dolce aprile</l>
<l>Col favor che ti vien dal terzo giro:</l>
</lg>
<lg type="quartina">
<l>Per te spero depor l'aspro martìro</l>
<l>Che sovente cangiar m'ha fatto stile</l>
<l>Contr'a mia voglia, onde io ringrazio umile</l>
<l>L'alta cagion, ch'io tramo e ch'io sospiro.</l>
</lg>
<lg type="terzina">
<l>Umil ringrazio, e rivederla spero,</l>
<l>E del solo sperar mi fa sì lieto,</l>
<l>Ch'io non ho invidia a chi più visse in gioia.</l>
</lg>
<lg type="terzina">
<l>Freddo dicembre! te sereno e queto</l>
<l>Dirò (se fia ch'io la riveggia il vero)</l>
<l>E fosco il luglio che m'apporta noia.</l>
</lg>
</lg>
</div1>

<div1 type="poesia">
<head>SONETTO.</head>
<lg type="sonetto">
<lg type="quartina">
<l>Avventuroso gallo almo paese,</l>
<l>Come tenerti dêi pregiato e caro,</l>
<l>Poi ch'oggi 'l cielo, a tutti gli altri avaro,</l>
<l>Solo a te si mostrò largo e cortese!</l>
</lg>
<lg type="quartina">
<l>Per teco dimorar quinci discese</l>
<l>Uno spirto real, leggiadro e raro,</l>
<l>In cui per dar di sé l'esempio chiaro</l>
<l>L'Artefice divin già tutto intese.</l>
</lg>
<lg type="terzina">
<l>Questo è il tuo re, di cui fortuna teme</l>
<l>Tale il valor che non le usurpi il regno,</l>
<l>Che d'ogni suo pensier fatt'è nimica.</l>
</lg>
<lg type="terzina">
<l>Ma non può tanto far, che 'l mondo insieme</l>
<l>Non l'esalti, e l'adori, e canti, e dica,</l>
<l>Ch'ei sol vive fra noi d'imperio degno.</l>
</lg>
</lg>
</div1>

<div1 type="poesia">
<head>SONETTO.</head>
<lg type="sonetto">
<lg type="quartina">
<l>Se mi prestasse il ciel tanto favore,</l>
<l>Ch'io potessi mostrar nei versi miei</l>
<l>L'alto valor così com'io vorrei</l>
<l>Del glorïoso re de' Galli onore,</l>
</lg>
<lg type="quartina">
<l>Forse n'arebbe invidia, ira e dolore</l>
<l>Roma, Argo, e Troia, e mille Semidei</l>
<l>Che la fama immortal mena con lei</l>
<l>Già per tant'anni e per sì lungo errore.</l>
</lg>
<lg type="terzina">
<l>Ma fortuna crudel, fera, inimica</l>
<l>Delle sue gran virtù, del mio desire,</l>
<l>Dona al lungo voler la forza breve.</l>
</lg>
<lg type="terzina">
<l>Non potrà già vietar ch'io non ne dica</l>
<l>Tutto quel che saprò, pur che 'l mio dire</l>
<l>All'orecchia regal non torni greve.</l>
</lg>
</lg>
</div1>

<div1 type="poesia">
<head>SONETTO.</head>
<lg type="sonetto">
<lg type="quartina">
<l>Deh, perché non vid'io ne' miei prim'anni</l>
<l>Com'or, quel che potea l'ampia virtute</l>
<l>Del gran Francesco, in cui pace e salute</l>
<l>Ha posto 'l ciel de' nostri antichi affanni?</l>
</lg>
<lg type="quartina">
<l>Lasso! ch'io non avrei fra tanti inganni</l>
<l>Tante indarno fatiche in altro avute.</l>
<l>Or fien la cetra e la zampogna mute,</l>
<l>O diran sol de' suoi regali scanni.</l>
</lg>
<lg type="terzina">
<l>Ma bisogno sarà spronare il corso,</l>
<l>Ché a sì lungo cammin fia tarda l'ora,</l>
<l>E non basta una età per dirne appieno.</l>
</lg>
<lg type="terzina">
<l>Ma la pietosa Dea ch'alto soccorso</l>
<l>Diede a quei due che Smirna e Manto onora,</l>
<l>Forse a Fiorenza ancor non verrà meno.</l>
</lg>
</lg>
</div1>

<div1 type="poesia">
<head>SONETTO.</head>
<lg type="sonetto">
<lg type="quartina">
<l>Quand'io prendo la penna a porre in carte</l>
<l>Del tre volte Cristian l'alto valore,</l>
<l>Contrastar sento, ohimè! voglia e timore;</l>
<l>Né so d'essi trovar la dritta parte.</l>
</lg>
<lg type="quartina">
<l>Dicemi quella pur che a parte a parte</l>
<l>Vada le lodi sue pingendo fuore,</l>
<l>Questo mi mostra poi, ch'a farle onore</l>
<l>Altro conviensi stilo, ingegno ed arte.</l>
</lg>
<lg type="terzina">
<l>Così sto in dubbio, e temo di fallire.</l>
<l>Tacer vorrei, ma sì mi sforza il vero,</l>
<l>Che malgrado del cor convien ch'io dica.</l>
</lg>
<lg type="terzina">
<l>Canterò dunque; e s'ei, che tien l'impero</l>
<l>Di me non schiva il mio soverchio ardire,</l>
<l>Altro non curo poi biasmo e fatica.</l>
</lg>
</lg>
</div1>

<div1 type="poesia">
<head>SONETTO.</head>
<lg type="sonetto">
<lg type="quartina">
<l>Oggi rivolge il ciel l'ottavo giorno</l>
<l>Che Madonna da noi fece partita,</l>
<l>Lasciando trista e misera mia vita</l>
<l>Peggio che morte, e in più duro soggiorno.</l>
</lg>
<lg type="quartina">
<l>Quando fia, lasso! il dolce suo ritorno</l>
<l>Quando mai rivedrà l'alma smarrita?</l>
<l>Ahi, dubbia speme, quanto sei fallita</l>
<l>Sotto promessa di un parlare adorno!</l>
</lg>
<lg type="terzina">
<l>Chi contende il venire al vago piede?</l>
<l>Chi n'occupa lontan l'alto valore?</l>
<l>Me chi ritiene in sì deserto loco?</l>
</lg>
<lg type="terzina">
<l>So pur che in gentil donna alberga fede;</l>
<l>Sento pur dentro il mio noioso foco;</l>
<l>Ma lei tarda onestade, e me timore.</l>
</lg>
</lg>
</div1>

<div1 type="poesia">
<head>SONETTO.</head>
<lg type="sonetto">
<lg type="quartina">
<l>Prima che mostri 'l ciel la terza aurora,</l>
<l>Spero, piacendo a Amor, quell'ora pia,</l>
<l>Di riveder la vaga Pianta mia,</l>
<l>Che già lunga stagion lunge dimora.</l>
</lg>
<lg type="quartina">
<l>O felice quel dì, beata l'ora</l>
<l>Ch'io pur la seguirò dov'ella fia,</l>
<l>E conterolle poi quanto e qual sia</l>
<l>L'alto dolor che senza lei m'accora.</l>
</lg>
<lg type="terzina">
<l>Ed ella mi dirà, pensosa e trista,</l>
<l>Se l'è incontrata alcuna in terra o in mare,</l>
<l>Poiché, lasso! partì, cruda avventura.</l>
</lg>
<lg type="terzina">
<l>Io prenderò dalla sua dolce vista</l>
<l>Largo restauro alle mie pene amare;</l>
<l>Ella da chi nol so: di me non cura.</l>
</lg>
</lg>
</div1>

<div1 type="poesia">
<head>SONETTO.</head>
<lg type="sonetto">
<lg type="quartina">
<l>Quando il vago desìo che d'ora in ora</l>
<l>Crescendo men gradir mi fa me stesso,</l>
<l>Mi riconduce a rivedere spesso</l>
<l>Quel vago lume dove Amor dimora;</l>
</lg>
<lg type="quartina">
<l>Il bel volto leggiadro si scolora</l>
<l>Ch'io terrò sempre nella mente impresso,</l>
<l>E il dolce sguardo che mi scorge appresso</l>
<l>Umile e basso si raffrena allora.</l>
</lg>
<lg type="terzina">
<l>Onde piangendo con Amor mi doglio,</l>
<l>Ed ei mi giura che amoroso fuoco</l>
<l>Cangia il bel viso, e gli occhi china a terra;</l>
</lg>
<lg type="terzina">
<l>Tal ch'io semplice pur com'io mi soglio</l>
<l>Tutti gli affanni miei rivolgo in gioco,</l>
<l>E credo esser in pace, e sono in guerra.</l>
</lg>
</lg>
</div1>

<div1 type="poesia">
<head>SONETTO.</head>
<lg type="sonetto">
<lg type="quartina">
<l>O gallico terren, fido ricetto</l>
<l>Di noi, che privi siam d'ogni altro bene</l>
<l>Fuor che di quella sol che aviamo spene</l>
<l>Nel tuo gran Re per rilevarci eletto,</l>
</lg>
<lg type="quartina">
<l>Quand'io mi veggio in te, pace e diletto,</l>
<l>Che sgombra ogni dolor, nel cor mi viene,</l>
<l>Quasi fanciul che oblia tutt'altre pene</l>
<l>Quando al materno sen si sta ristretto.</l>
</lg>
<lg type="terzina">
<l>E se ben lunge son la Sena e l'Arno,</l>
<l>La natìa carità fa nascer seco</l>
<l>Chi di proprio voler si fa tuo figlio.</l>
</lg>
<lg type="terzina">
<l>E tanto più, che il bel purpureo Giglio</l>
<l>Ch'orna il mio nido, da te nacque, e teco</l>
<l>Restar sempre vorrìa, ma sempre indarno.</l>
</lg>
</lg>
</div1>

<div1 type="poesia">
<head>SONETTO.</head>
<lg type="sonetto">
<lg type="quartina">
<l>O speranze d'Amor, che sì sovente,</l>
<l>Quand'io partii d'ogni dolcezza fuora,</l>
<l>Mi prometteste e mi giuraste ancora</l>
<l>Che non molto starei così dolente;</l>
</lg>
<lg type="quartina">
<l>Deh! quest'amico di che n'è presente</l>
<l>Sarìa mai quel che mi mostraste allora,</l>
<l>Poi ch'io ritorno a far nuova dimora</l>
<l>Là dove io mi vivea sì dolcemente?</l>
</lg>
<lg type="terzina">
<l>Or che alla Pianta mia lieto ritorno,</l>
<l>Non deggio io ritrovar la lunga pace</l>
<l>Che aver dovea dopo sì lunga guerra?</l>
</lg>
<lg type="terzina">
<l>Deh! sarìa questo mai quel chiaro giorno</l>
<l>Che dar mi dee chi mi diletta e piace,</l>
<l>E che sol mi può far beato in terra?</l>
</lg>
</lg>
</div1>

<div1 type="poesia">
<head>SONETTO.</head>
<lg type="sonetto">
<lg type="quartina">
<l>Ecco che giunta è pur l'ora felice</l>
<l>Che dee por fine agl'infiniti guai:</l>
<l>Pur giunto è il tempo ch'io riveggia omai</l>
<l>Quella de' miei sospir dolce radice.</l>
</lg>
<lg type="quartina">
<l>Fresco rio, colle umìl, vaga pendice,</l>
<l>Voi possedete più ricchezze assai</l>
<l>Che gli Arabi e i Sabei, né 'l mondo mai</l>
<l>Vide eguale a costei mortal Fenice.</l>
</lg>
<lg type="terzina">
<l>Oh miracol d'Amor! chi 'l puote oprare</l>
<l>Ch'io sia stato lontan sì lunghi giorni</l>
<l>E viva pur ancor, che il credo appena?</l>
</lg>
<lg type="terzina">
<l>Pur vivo ancor, ma tra che doglie amare!</l>
<l>Poi il veder sol quei vivi lumi adorni</l>
<l>Fa cara e leve ogni angosciosa pena.</l>
</lg>
</lg>
</div1>

<div1 type="poesia">
<head>SONETTO.</head>
<lg type="sonetto">
<lg type="quartina">
<l>Boschi, fiumi, montagne, sterpi e sassi,</l>
<l>Che mi fate l'andar più tardo e greve</l>
<l>Verso il mio sommo ben, colei che leve</l>
<l>Fa il pianto e dolce di quest'occhi lassi;</l>
</lg>
<lg type="quartina">
<l>Deh! se ciascun di voi, qual io, provassi</l>
<l>Sì come ogni ora, ogni momento breve</l>
<l>Sembran mill'anni all'uom che tosto deve</l>
<l>Cosa amata veder che altrove stassi;</l>
</lg>
<lg type="terzina">
<l>Forse fôra il sentier più largo e piano,</l>
<l>Io forse al fin di così lunga via</l>
<l>Che mi fa notte e dì pensoso e tristo.</l>
</lg>
<lg type="terzina">
<l>Or non sapete voi ch'io vo lontano</l>
<l>Per ritrovar la bella Pianta mia?</l>
<l>Oh che caro cammin, che caro acquisto!</l>
</lg>
</lg>
</div1>

<div1 type="poesia">
<head>SONETTO.</head>
<lg type="sonetto">
<lg type="quartina">
<l>Vano è questo cercar, fratel diletto,</l>
<l>Ché i segreti divin non son palesi</l>
<l>A noi mortai, che da terrestri pesi</l>
<l>Troppo gravato abbiam nostro intelletto.</l>
</lg>
<lg type="quartina">
<l>Basta il servar con amoroso affetto</l>
<l>Gli alti precetti di là su discesi,</l>
<l>E di man del Fattor nel monte presi</l>
<l>Dal santo Ebreo per allumarne eletto.</l>
</lg>
<lg type="terzina">
<l>E perché alcun non può con giusto piede</l>
<l>Sempre dritta tener la vera strada,</l>
<l>Si volga a Dio che lo ritorni al varco.</l>
</lg>
<lg type="terzina">
<l>Carità, salda speme, amore e fede,</l>
<l>Lieto viver per lui, tranquillo e scarco,</l>
<l>Non temenza e dolore al cielo aggrada.</l>
</lg>
</lg>
</div1>

<div1 type="parte">
<head>SATIRE.</head>
<div2 type="poesia">
<head>SATIRA PRIMA.</head>
<lg type="non-definito">
<l>Da che stolti pensier, fra quanti inganni</l>
<l>Questa vita mortal sepolta giace,</l>
<l>Con che cieco penar si fuggon gli anni!</l>
<l>Come è, caro signor, l'antica pace</l>
<l>Morta nel mondo, e la virtù sbandita!</l>
<l>Sol vive e regna quanto al ciel dispiace.</l>
<l>Ma chi 'l vede oggi? ogni uom dritta e spedita</l>
<l>Crede prender la via ch'al ciel conduce</l>
<l>Scernendo altrui che forse l'ha smarrita.</l>
<l>Pensa il crudel che sol la mente induce</l>
<l>Al superbo regnar tra 'l sangue e l'oro</l>
<l>Esser d'alta virtù viv'ésca e luce,</l>
<l>Seco biasmando quant'or sono o fôro</l>
<l>Che Mercurio seguendo Apollo e Giove</l>
<l>Menâr con pace i queti giorni loro.</l>
<l>Né scorge il rio quanta più vera altrove,</l>
<l>Che in altrui danni, in altrui gloria e morte,</l>
<l>Per chi sa ben cercar, gloria si trove.</l>
<l>Sol che seco talor si riconforte,</l>
<l>Che sopra il suo vicin si stenda il regno,</l>
<l>Alla ragione e 'l ver chiuse ha le porte.</l>
<l>Né si cura al compir l'empio disegno</l>
<l>Travagliar l'alma, tal che d'ogni posa</l>
<l>Se stesso face in mille affanni indegno.</l>
<l>Se sonno il prende, di dormir non osa,</l>
<l>Ché quanto sente andar morte gli sembra:</l>
<l>Chi fa temere ogn'uom, teme ogni cosa.</l>
<l>Nettare, ambrosia, ognor che li rimembra</l>
<l>Di suo spietato oprar, come talvolta</l>
<l>Cicuta e tosco nel gustar gli assembra!</l>
<l>Quella dolcezza ancor, che il mondo accolta</l>
<l>Ha più che in altro mai, ne' fidi amici</l>
<l>(Né forse il crede l'uom), tutta gli è tolta.</l>
<l>Non lui, non già, ma i giorni suoi felici</l>
<l>Ama chi 'l segue, come san ben poi</l>
<l>Quei che in esilio van soli e mendici.</l>
<l>E ciò intendendo, quanto il giovi o nôi</l>
<l>A se medesmo appena aprir consente,</l>
<l>Ché appena s'ama ei sol fra tutti i suoi.</l>
<l>L'altro, che quale or noi drizza la mente</l>
<l>Ai fer tiranni che piangendo chiama</l>
<l>Regi, Duci e Signor la sciocca gente,</l>
<l>Gli danna e fugge, ed altrimenti brama,</l>
<l>Che seguendo il suo stil, quaggiù trovare</l>
<l>Vivo pace ed onor, morendo fama.</l>
<l>E per merci portar pregiate e care,</l>
<l>Ricerca il Ponto e i rifei monti ancora,</l>
<l>Né sa restar finché s'agghiacci il mare.</l>
<l>Non l'alto albergo in cui si tien l'Aurora</l>
<l>Giace ascoso da lui, no 'l fonte estremo</l>
<l>Onde il mondo a partir Nilo esce fuora.</l>
<l>Né l'avaro voler tornando scemo,</l>
<l>Tenta nuovo cammin, dove non mai</l>
<l>Vela ancor vide il gran Nettuno o remo;</l>
<l>Per cui forse è nel ciel men chiaro assai</l>
<l>Chi segnò Calpe, e n'ha vergogna ed ira</l>
<l>Chi di suo poco ardir s'accorge omai.</l>
<l>Poi, qualor Euro più benigno spira,</l>
<l>Cerca altro mondo, in cui sovente il Sole</l>
<l>Stampa ombra dritta ovunque alluma e gira.</l>
<l>E vedendo ivi alcun forse si duole</l>
<l>Di non tanto scaldar quanto altri disse,</l>
<l>Che delle cinque pon due parti sole;</l>
<l>Tal che i perigli, i lunghi error d'Ulisse</l>
<l>Scilla, Ciclopi, Arpie, Sirti e Sirene</l>
<l>Di cui per mille allor si disse e scrisse,</l>
<l>Son quasi nulla, ai gran travagli e pene</l>
<l>Ch'oggi parte maggior del mondo cieco</l>
<l>Sol per oro acquistar quaggiù sostiene.</l>
<l>Oh veder corto uman, c'hai tu con teco</l>
<l>Se Dario o Crasso ancor men ricco sia!</l>
<l>Nudo è poi tal, che più ricchezze ha seco.</l>
<l>Come lunge ha da sé la dritta via</l>
<l>Chi per posa trovar sempre s'affanna,</l>
<l>E dopo il pasto ha più fame che pria.</l>
<l>Aprite gli occhi che l'usanza inganna:</l>
<l>Gloria stessa vi par quel ch'è vergogna,</l>
<l>Pace quel sol che a faticar condanna.</l>
<l>Altre arme, altro sentier prender bisogna</l>
<l>Per cosa guadagnar, ch'altri si crede</l>
<l>Spesso in braccio tener, ma vegghia e sogna.</l>
<l>Parte è nel mondo poi che sola erede</l>
<l>Si fa di gloria aver, pace e virtude,</l>
<l>E sola al suo estimar più lunge vede.</l>
<l>Questi son quei che dalla santa incude</l>
<l>Trovan formate in noi leggi e costumi,</l>
<l>Sotto cui forse il sommo ben si chiude.</l>
<l>Questi, onde ogn'altro poi quaggiù s'allumi,</l>
<l>Volgon l'antiche e le moderne carte</l>
<l>Chiamando il resto sol nebbia, ombre e fumi.</l>
<l>Questa è infra tutti là più chiara parte:</l>
<l>Rendale onor ciascun, ché n'è ben degna</l>
<l>Cui l'intender là su dal vulgo parte.</l>
<l>Questa sol che il sentier dritto segna</l>
<l>Di pace in terra aver, vita nel cielo,</l>
<l>Sempre alto guarda, e mirar basso sdegna.</l>
<l>Come va ne' pensier cangiando il pelo</l>
<l>Pallida e macra, e ben dimostra il volto</l>
<l>Le vigilie, i digiun fra il caldo e il gelo!</l>
<l>Come in lor sembra, a chi riguarda, accolto</l>
<l>Con mille altre virtù divin dispregio</l>
<l>Di quanto apprezza il secol nostro stolto!</l>
<l>Ahi cieca gente, che l'hai troppo in pregio,</l>
<l>Tu credi ben che questa ria semenza</l>
<l>Abbian più d'altri grazia e privilegio;</l>
<l>Ch'altra trovi oggi in lei vera scïenza</l>
<l>Che di simulazion, menzogne e frodi?</l>
<l>Beato il mondo che sarà mai senza.</l>
<l>Fugge ognor povertà, benché la lodi:</l>
<l>L'esser casto ed umìl brama in altrui,</l>
<l>A nostra libertà tessendo nodi.</l>
<l>Chi potesse entro il sen guardar colui</l>
<l>Ch'alto sedendo di biasmar non stanca,</l>
<l>Forse un vedrebbe in lui contrario a lui.</l>
<l>O santa veste e bigia e nera e bianca,</l>
<l>Quanto a te, più che al ferro argento ed auro,</l>
<l>Pace, fede e virtù talvolta manca!</l>
<l>Non è posto entro al ciel d'essi il tesauro,</l>
<l>Ch'avarizia, ambizion, l'ozio e le piume</l>
<l>Non han servi maggior dall'Indo al Mauro.</l>
<l>Oh quanto è dal parlar lunge il costume!</l>
<l>Questo è d'odio mortal, d'invidia pregno;</l>
<l>Quel di vera bontà ci spande un fiume.</l>
<l>Ah lingua, taci e schiva ira e disdegno!</l>
<l>Ché chi i difetti lor discuopre e canta,</l>
<l>Del ben ch'altri ha lassù lo fanno indegno.</l>
<l>Tacciomi adunque; or veggia il mondo quanta</l>
<l>Viva in essi o in altrui di virtù forma.</l>
<l>Si dirà ben del ciel secca ogni pianta</l>
<l>E che sia morto il ver, non pur ch'ei dorma.</l>
</lg>
</div2>

<div2 type="poesia">
<head>SATIRA SECONDA.</head>
<lg type="non-definito">
<l>Mai non vo' più cantar com'io solìa,</l>
<l>Ma di sempre seguir Lucilio intendo</l>
<l>Con chi lui segue per più dotta via.</l>
<l>E se ne' campi altrui mia falce stendo,</l>
<l>Scusimi ira e dolor, che m'ange e tira</l>
<l>Là 've più d'altri me medesmo offendo.</l>
<l>Ben Democrito appar chi non s'adira</l>
<l>Sì ch'alto gridi, se ben muto fosse,</l>
<l>Quando gli occhi a mirar dintorno gira.</l>
<l>Quante fïate ho già da me rimosse</l>
<l>Le pie sorelle, e le sdegnose note</l>
<l>Chiuse nel petto per uscir già mosse!</l>
<l>Or bench'a forza, ogni silenzio scuote</l>
<l>La lingua mia, che quanto ascolta o vede</l>
<l>L'alma affannosa più tacer non puote.</l>
<l>Tal fu già nulla, che superbo siede</l>
<l>Nei luoghi eccelsi, onde dir sembra in vista:</l>
<l>Io del mondo fra noi son fatto erede.</l>
<l>E quanto in lui veder più si fa trista</l>
<l>L'afflitta gente, allor s'allegra e gode</l>
<l>Che in altrui pianto più d'onor s'acquista.</l>
<l>Chi non volge i suoi dì fra inganni e frode,</l>
<l>Cerchi altro mondo, ché d'insidia il dente</l>
<l>Quanta è in questo virtù, consuma e rode.</l>
<l>Chi vuol fede servar, chi non consente</l>
<l>Nell'altrui morte, a sua vergogna stessa</l>
<l>Semplice e rozzo il fa la sciocca gente.</l>
<l>Deve il saggio tener la sua impromessa</l>
<l>Quando util fia; ma se dannosa viene,</l>
<l>Folle è da dir chi si ricorda d'essa:</l>
<l>Santo precetto e bel, ch'in sé contiene</l>
<l>L'aureo libro moral, c'han quegli in mano</l>
<l>Ond'oggi Italia di servir sostiene.</l>
<l>Così fea Ciro ancor: divo Africano,</l>
<l>Tu ben tel sai, ché chi di lui ragiona</l>
<l>Non più che Lelio mai ti fu lontano.</l>
<l>Taccia il gran saggio che per tutto suona,</l>
<l>Ché nulla san quanti costumi insegna,</l>
<l>Ch'or per altro sentier nel ben si sprona.</l>
<l>L'alta dottrina tua sol oggi è degna</l>
<l>Dell'umil plebe, e ciò sia con tua pace,</l>
<l>Ch' dai nostri signor chiamata è indegna:</l>
<l>Cui tanta terra tanto mar soggiace</l>
<l>Or non dên soggiacer le leggi ancora?</l>
<l>Sol è giusto tra lor quel che più piace.</l>
<l>Regolo Attilio, che del mondo fuora</l>
<l>Fedel partisti, e per sì chiara morte</l>
<l>Tanti oggi hai biasmi, quante lodi allora!</l>
<l>Al primo santo oprar chiuse han le porte,</l>
<l>Il publico e l'onor da canto dorme,</l>
<l>Le frodi e 'l proprio aver son d'essi scorte.</l>
<l>Oh dei nostri maggior cangiate forme!</l>
<l>Silla è più in pregio che Licurgo e Numa.</l>
<l>Quando, quando esser dee chi voi riforme?</l>
<l>Colui più d'altro di virtù s'alluma,</l>
<l>Che parteggiando a Cesare s'agguaglia,</l>
<l>Non lasciando però l'ozio e la piuma.</l>
<l>Questo non vedran mai Spagna e Tessaglia,</l>
<l>Non il britanno mar, Germania o Francia,</l>
<l>Cinto alla state e 'l gel di piastra e maglia.</l>
<l>L'inganno è l'arme sua, non spada o lancia;</l>
<l>Ond'egli offende più chi più s'affida;</l>
<l>E 'l dito alzando colla mente ciancia;</l>
<l>E per saldo restare ov'ei s'annida</l>
<l>Con fallaci pensier porge e promette</l>
<l>A cui più sente che Fortuna arrida.</l>
<l>E l'altro e l'un senza pensar dimette</l>
<l>L'odio e gli scherni, e l'altre ingiurie antiche,</l>
<l>Sol che 'l cinque ch'avea gli torni sette.</l>
<l>Giuran poi mille lingue al falso amiche,</l>
<l>Nulla scettro regal vergogna offende,</l>
<l>Quantunque bene o mal si faccia o diche.</l>
<l>Quasi raggio del Sol che 'l dì si stende</l>
<l>Per tanti rivi, e scalda e veste il mare,</l>
<l>Né mai punto d'umor la sera il prende.</l>
<l>Se aveste, alti signor, le menti chiare,</l>
<l>Ben v'avvedreste quanto poco è quello</l>
<l>Che può il vostro splendor molto macchiare.</l>
<l>Quanto direste allor, quanto più bello</l>
<l>Che con un sol disnor mille altri regni,</l>
<l>L'esser del mondo per virtù rubello.</l>
<l>Non sia di voi chi di mio dir si sdegni:</l>
<l>Sdegnisi pur con chi si tace e vede:</l>
<l>Questi miei son d'amor, quei d'odio segni.</l>
<l>Parlo a voi sol de' Regal Gigli erede;</l>
<l>L'Aquila or taccio, empia cagione amara</l>
<l>Che chi regina fu, serva oggi siede.</l>
<l>Spesso anima gentil fallendo impara:</l>
<l>Tornivi a mente pur, che i giorni vanno,</l>
<l>E morte è spesso de' gran fatti avara.</l>
<l>Per voi pensa spogliar l'antico affanno</l>
<l>La inferma Italia, che fia tosto morta,</l>
<l>Se a venir tarda il buon soccorso un anno:</l>
<l>Pur che trovi a mercè chiusa la porta</l>
<l>Tal che trionfa, né le gemme e l'oro</l>
<l>Gli basti al non partir dalla via torta.</l>
<l>Crudel pietà per adunar tesoro</l>
<l>Opra non fia dalla regale incude</l>
<l>Usa di fabbricar più bel lavoro.</l>
<l>Ah! non è sempre il perdonar virtude,</l>
<l>Ma i chiari merti altrui porre in oblio</l>
<l>L'alto cammin del ciel mai sempre chiude.</l>
<l>Il restar vincitor dono è di Dio:</l>
<l>Quel che la palma ottien, mostrar si deve</l>
<l>Giusto all'ingiusto, a chi fu giusto pio.</l>
<l>Non fu peccato, al mio parer, sì leve</l>
<l>Non ricovrar quel dì la bella Donna</l>
<l>Che per voi troppo amar giogo riceve.</l>
<l>Se la fêr già di sé maestra e donna</l>
<l>Carlo e Luigi, e voi perché non siete</l>
<l>Al sostenerla in piè terza colonna?</l>
<l>Ahi di soverchio aver soverchia sete</l>
<l>Vi adduce in parte d'ogni dritto fuore</l>
<l>Là 've chi il più desia men frutto miete.</l>
<l>L'onor porta oro, ma non l'oro onore,</l>
<l>E chi nol crede con suo danno il pruova,</l>
<l>Ché quel vive un sol dì, se questo muore.</l>
<l>No' il mondo intorno, e quanto in lui si trova</l>
<l>Val, Signor, di virtù pure una dramma.</l>
<l>Poi che l'uom va sotterra, ella rinnova</l>
<l>Luce per tutto, e non perde mai fiamma.</l>
</lg>
</div2>

<div2 type="poesia">
<head>SATIRA TERZA.</head>
<lg type="non-definito">
<l>Or mi minaccia il mondo, e m'odia, e teme,</l>
<l>Quando prender lo stil mi sente in mano</l>
<l>Che i miglior fa più belli, e gli altri preme.</l>
<l>Dice fra sé ciascun c'ha poco sano</l>
<l>Dentro il pensier, come l'altrui biasmare</l>
<l>Come dal bene oprar sempre è lontano!</l>
<l>Poi quando è dove io son, contrario appare,</l>
<l>Loda Aronca e Lucilio, e me fors'anco</l>
<l>Ardito di seguir lor forme chiare.</l>
<l>Fato è che il negro in voi ritorni bianco,</l>
<l>Se non volete pur che negro il chiami</l>
<l>Tal che di bene oprar dicendo è stanco.</l>
<l>Io non cerco odio in voi, ma i santi rami</l>
<l>Del biondo Apollo, onde prometto e giuro</l>
<l>Che tal farò che tutto il mondo m'ami.</l>
<l>Opri pur mal chi può lieto e sicuro,</l>
<l>Ché dell'altrui disnor mia lingua tace,</l>
<l>Né fin ch'altro potrò più d'esso curo.</l>
<l>Godi pur, Francia; e poi che sol ti piace,</l>
<l>Segui Vener, le piume, e l'ozio e 'l vino,</l>
<l>Virtù fuggendo e quanto al senso spiace.</l>
<l>Né l'amico fedel, servo o vicino</l>
<l>Ti caglia aver per te dannaggio o morte;</l>
<l>Vivi, e governi poi tutto il destino.</l>
<l>Vivi; e perdendo, non colpar la sorte,</l>
<l>Ma pensa sol, ch'ogni tuo mal che viene</l>
<l>Tu stessa il faccia, e 'l ben fortuna apporte.</l>
<l>Tu, Spagna infida, quanto hai dolce e bene</l>
<l>Metti pur nel mal far, che più non canto,</l>
<l>Quantunque fren d'onor nulla ti tiene.</l>
<l>Abbia in te il peccator più pregio e vanto</l>
<l>Che 'l Fiammingo e 'l German quand'ebbro cade,</l>
<l>E in più scherno abbia altrui dov'è più santo.</l>
<l>Segui Avarizia, scaccia Lealtade,</l>
<l>Tal che ti vinca il rozzo Elvezio appena,</l>
<l>In cui l'opre d'onor son brevi e rade.</l>
<l>Né il poco creder tuo vista terrena</l>
<l>Passi d'un palmo, onde Granata ognora</l>
<l>Sia, non pur gli altri, di vergogna piena.</l>
<l>Pensa che l'alma in noi col corpo mora;</l>
<l>Sol l'Italia rubar, prometter molto</l>
<l>E mai nulla attener quaggiù t'onora.</l>
<l>Viva il Lombardo ancor da tema sciolto</l>
<l>De' gravi biasmi miei, ché più non dico...</l>
<l>Fine oggi impongo ad altra tema volto.</l>
<l>Vivi a te stesso pur, vivi inimico</l>
<l>Al Guelfo, al Ghibellin, pur sempre sia,</l>
<l>Più l'altrui danno che il ben proprio amico.</l>
<l>Né gli occhi aprite a contemplar la via</l>
<l>Che voi vil servi a trista morte adduce,</l>
<l>Onde non men del mal vergogna fia.</l>
<l>Odio, Invidia ti sien per segno e duce,</l>
<l>Sì che tu più fra i tuoi signori appelli</l>
<l>Chi maggior giogo sopra sé conduce.</l>
<l>Né vi sovvenga or più che foste quelli</l>
<l>(Come ben può saper chi spesso udillo)</l>
<l>Onde in Roma i trofei tornâr men belli.</l>
<l>Quanta men sarìa pena, o buon Camillo,</l>
<l>Sgombrar l'oro a costor, le ricche spoglie,</l>
<l>E riportarne il perduto vessillo!</l>
<l>Tu c'hai più del saper disegni e voglie,</l>
<l>Altero Venezian, di me sicuro</l>
<l>Sia, ché 'l mio legno omai le vele accoglie.</l>
<l>Segui pur tuo cammin, forse un dì duro,</l>
<l>Vendendo ognor per poco ben presente,</l>
<l>Senza avvederti, un lungo mal futuro.</l>
<l>Fa' pur, cangiando ognor fortuna e mente,</l>
<l>Or con questo or con quello or pace or tregua,</l>
<l>Aitando più chi più poter si sente.</l>
<l>Sta' pur prima a veder chi fugga o segua,</l>
<l>Che la tua gente passi o l'Adda o l'Oglio,</l>
<l>Finché il tempo miglior via si dilegua.</l>
<l>Non dirò più, come talvolta soglio,</l>
<l>Che se non guardi la tua barca, un giorno</l>
<l>Dar potria forse in qualche ascoso scoglio.</l>
<l>Forse non pensi aver nemici intorno;</l>
<l>Il viversi in fra due non porta amici,</l>
<l>Ma dell'altro e dell'un fa danno e scorno.</l>
<l>Dentro, i tuoi cittadin sian più mendici</l>
<l>Quanto sono miglior, le gemme e l'oro</l>
<l>Faccian pur che i più rei sian più felici.</l>
<l>Non possa procurar nel Bucintoro</l>
<l>Chi non ha borsa da pagarne il nolo,</l>
<l>Che appena i Padovan sì fatti fôro.</l>
<l>Se non cangi pensier, l'un secol solo</l>
<l>Non conterà sopra il millesim'anno</l>
<l>Tua libertà che va fuggendo a volo.</l>
<l>Maggior tormenti, e spesso morte dànno</l>
<l>Le ascose infermità che dentro sono:</l>
<l>Dimandinsi i Toscan che ben lo sanno.</l>
<l>Tu, Genovese, ancor che saggio e buono</l>
<l>Forse già fosti, or non so ben che dire,</l>
<l>Così vario di te corre oggi il suono.</l>
<l>Senza biasmo temer del tuo fallire</l>
<l>Segui or l'Adorno, il buon Fregoso poi,</l>
<l>Teco sfogando i ciechi sdegni e l'ire.</l>
<l>Opra pur sì, che l'un de' duci tuoi</l>
<l>Sempre temendo al quarto april non giunga,</l>
<l>Ché il molto riposar par che t'annoi.</l>
<l>E la dimora ne' duo lustri lunga</l>
<l>Del tuo fido Ottavian sì rara sia</l>
<l>Ch'eterna invidia il suo nemico punga.</l>
<l>Ma guarda pur ch'al fin furata fia</l>
<l>Al tuo San Giorgio un dì l'arme e il destriero,</l>
<l>Onde il Drago alto non più sotto stia.</l>
<l>Sallo Orïente quanto avesti impero,</l>
<l>Sentillo il Ponto, il grand'Egeo lo vide,</l>
<l>All'Adria a rimembrar trema 'l pensiero.</l>
<l>A tal sei giunto! e chi così divide</l>
<l>Te dal primo saver, ch'oggi Savona</l>
<l>E Lunigiana pur, non ch'altri, ride?</l>
<l>E tu, Fiorenza bella, ond'oggi suona</l>
<l>Sì lunge il grido, ma non forse quale</l>
<l>Brama chi teco ognor piange e ragiona,</l>
<l>Batti sicura omai, batti pur l'ale</l>
<l>Dietro a chi folle ti conduce in loco</l>
<l>Donde tornar, né calcitrar non vale.</l>
<l>Tu stessa accendi, e non t'accorgi, il foco</l>
<l>Che strugge in te non pur la Libertate,</l>
<l>Ma il corpo, i figli e l'alma, a poco a poco.</l>
<l>Ahi Donna alma, gentil, quanta beltate</l>
<l>Vidi nel volto tuo, quanta chiarezza,</l>
<l>Or sozza e inferma, in la più verde etate!</l>
<l>Tempo già fu che teco altra ricchezza</l>
<l>Non avea loco alcun ch'alta virtute,</l>
<l>Or l'oro onori, e quanto è ben si sprezza.</l>
<l>Svegliati, pigra, ché la tua salute</l>
<l>In altro sta che in tesser drappo o lana</l>
<l>Onde il nome e le forze or hai perdute.</l>
<l>Guarda dintorno pur, guarda Toscana,</l>
<l>E vedrai ben, che la caviglia e 'l fuso</l>
<l>Non t'ha fatta di lei donna e sovrana.</l>
<l>Apri quel tempio, e non t'inganni l'uso,</l>
<l>Già tanto ornato dell'antico Marte,</l>
<l>E stia l'Arte, e 'l Mercato, e 'l Cambio chiuso.</l>
<l>Volgi l'antiche e le moderne carte,</l>
<l>E intenderai che senza il ferro, l'oro</l>
<l>Serva è ricchezza che in un giorno parte.</l>
<l>Stimansi ricchi, ma non son, coloro</l>
<l>Che temon del vicin l'armata mano</l>
<l>Ricca sempre che vuol d'altrui tesoro.</l>
<l>Com'è, Fiorenza mia, caduco e vano</l>
<l>Il tuo penar, che di mill'anni il frutto</l>
<l>Solo in un punto ti si fa lontano!</l>
<l>Tu non puoi rimirar col volto asciutto</l>
<l>La vittoria che vien di Francia o Spagna,</l>
<l>Ché l'una o l'altra ti si volge in lutto.</l>
<l>Colui ch'argento per servir guadagna,</l>
<l>S'altri gliel toe, come vilmente a torto,</l>
<l>Se difender nol sa, d'altrui si lagna!</l>
<l>Non surgerà il valor, che in tutto è morto,</l>
<l>Fin che al pubblico ben più che a se stesso</l>
<l>Non volge il guardo il veder nostro corto.</l>
<l>Ciascuna villa che ti alberga appresso</l>
<l>Oggi a scherno ti prende, e tu nol senti,</l>
<l>Ché maraviglia e duol n'aresti spesso.</l>
<l>Non ch'altra, il vitupero delle genti,</l>
<l>Arezzo, il Casentin, Prato, e Pistoia</l>
<l>T'affrena, e volge, e sprona, e tu 'l consenti.</l>
<l>Sgombra, se puoi, questa vergogna e noia,</l>
<l>Ch'omai Fermo, Castel, Perugia e Siena</l>
<l>Han l'invidia di te conversa in gioia.</l>
<l>E tu, Roma, in vêr me di sdegno piena,</l>
<l>Che tanto spesso ne' miei versi appello,</l>
<l>Ecco ch'or perde il mio cantar la lena.</l>
<l>Fa' pur, che sempre in te sia buono e bello</l>
<l>Quel ch'è più rio, né mai virtù né fede</l>
<l>Possa dentro sentir mitra o cappello;</l>
<l>Tal che il gran vecchio onde t'appelli erede</l>
<l>Tiranneggiando in noi del ciel l'impero,</l>
<l>Vergogna il prenda, se talor ti vede.</l>
<l>Se il tuo testar, come alcun pensa, è vero,</l>
<l>Quanto men fu l'Apostata Giuliano,</l>
<l>Che tu, buon Costantin, dannoso a Piero!</l>
<l>Forse per meglio oprar, nel corpo sano</l>
<l>Giungesti peste eterna, e mi perdoni</l>
<l>Silvestro, e l'altro che salvò Traiano.</l>
<l>Guardate pur che fra i celesti troni</l>
<l>Dei vostri successor non molti avete,</l>
<l>Sì rari i santi abbiam, sì pochi i buoni.</l>
<l>Oggi ha d'altr'acqua Roma ed altra sete</l>
<l>Che di Samaria, ed altri pesci prende,</l>
<l>Che già il buon pescator, con altra rete.</l>
<l>Or per altro sentier nel ciel s'ascende,</l>
<l>Non chi si pente, ma si monda e scarca</l>
<l>Chi la mano al Pastor con l'oro stende.</l>
<l>Con più ricco nocchier nuove onde varca</l>
<l>Con le sarte di seta e d'ôr la vela</l>
<l>Lunge da Galilea la santa barca.</l>
<l>D'altro Simon per te s'ordisce tela</l>
<l>Che di chi di Cefas riporta 'l nome,</l>
<l>Per quello acceso amor che a te si cela.</l>
<l>Oh chi vedesse il ver, vedrebbe come</l>
<l>Più disnor tu, che 'l tuo Luter Martino,</l>
<l>Porti a te stessa, e più gravose some.</l>
<l>Non la Germania no, ma l'ozio e 'l vino,</l>
<l>Avarizia, ambizion, lussuria, e gola</l>
<l>Ti mena al fin, che già veggiam vicino.</l>
<l>Non pur questo dico io, non Francia sola,</l>
<l>Non pur la Spagna, tutta Italia ancora</l>
<l>Che ti tien d'eresia, di vizi scola.</l>
<l>E chi nol crede, ne dimandi ognora</l>
<l>Urbin, Ferrara, l'Orso e la Colonna,</l>
<l>La Marca, il Romagnuol, ma più chi plora</l>
<l>Per te servendo, che fu d'altri donna.</l>
</lg>
</div2>

<div2 type="poesia">
<head>SATIRA QUARTA.</head>
<lg type="non-definito">
<l>O Santo Vecchio, a cui del ciel le chiavi</l>
<l>Da quel che noi salvò fur date in terra,</l>
<l>E lo sciorre e il legar le colpe gravi;</l>
<l>Se giusto sdegno non gli torce e serra,</l>
<l>Deh! volgi gli occhi omai sopra il tuo gregge</l>
<l>Che contro ai detti tuoi vaneggia ed erra.</l>
<l>Mira color che la tua santa legge</l>
<l>Forse imitaro un tempo, or fatti tali</l>
<l>Che pur gli ha a schivo chi ne parla o legge.</l>
<l>Ben penserai fra te l'empie e mortali</l>
<l>Colpe di quel che Dio privò del cielo</l>
<l>Non esser quasi a queste d'oggi eguali.</l>
<l>Agli occhi lor s'adombra eterno velo</l>
<l>Di quanti sono error, di quanti inganni,</l>
<l>Tosto che han raso dalla testa il pelo.</l>
<l>Non ha il mondo dolor, non porta affanni,</l>
<l>Che tutto da costor non nasca e viva,</l>
<l>Lorda sementa di vergogna e danni.</l>
<l>L'alta umiltà, la santa voglia schiva</l>
<l>Delle pompe mortal, si trova in loro</l>
<l>Men che delfin nella selvaggia riva.</l>
<l>Cercan per tutte vie terre e tesoro,</l>
<l>Non per ornarsi delle sante fronde</l>
<l>Di querce antica e d'onorato alloro;</l>
<l>Non per aver per cui sì larga abonde</l>
<l>L'accesa carità dal divo esempio</l>
<l>In quei che al mondo povertade asconde;</l>
<l>Non per alzar nel tuo sacrato tempio,</l>
<l>O per donare a chi vilmente nega</l>
<l>Il gran nome cristian dovuto scempio;</l>
<l>Non per nutrir chi giorno e notte prega</l>
<l>Il comun Redentor, che pio divegna</l>
<l>Di chi peccando al sentier manco piega.</l>
<l>Anzi ciascun di posseder s'ingegna</l>
<l>Per poi tiranneggiar questo e quel loco,</l>
<l>Levando al sommo la vil gente indegna;</l>
<l>Per accender con quella eterno foco</l>
<l>Infra regi e signor che mai non mora,</l>
<l>Ogni danno che vien, prendendo in gioco.</l>
<l>Guarda, alto vecchio, sopra cui dimora,</l>
<l>Già son tanti anni, quel sacrato manto</l>
<l>Che tue membra vestì viventi ancora.</l>
<l>Ben vederai ch'egli hanno in odio tanto,</l>
<l>Quanto l'amasti tu, quïete e pace:</l>
<l>Tu bramasti altrui ben, questi altrui pianto.</l>
<l>Oggi privo d'onor negletto giace</l>
<l>Il nome ancor del tuo maestro eterno,</l>
<l>Mercè di questi, cui ben far dispiace.</l>
<l>Come gioco talor mi sembra e scherno</l>
<l>Veder, chi puote in ciel mandare altrui,</l>
<l>Mandar se stesso nel più basso inferno.</l>
<l>Forse error greve fia biasmar colui</l>
<l>Che per te leva le celesti insegne</l>
<l>E t'appresenta co' seguaci sui.</l>
<l>Ma l'opre di costor son fatte indegne</l>
<l>Di quello onor che il nome solo apporta,</l>
<l>Più che le tue non fur di tempio degne.</l>
<l>Ove han quella umiltà, tua fida scorta</l>
<l>Al seguitar del tuo maestro i passi,</l>
<l>Che la celeste via ti fe si corta?</l>
<l>Ove l'han, dirò? in far che ogn'uomo abbassi</l>
<l>Le ginocchie e la testa, e monte in ira</l>
<l>Il minimo di lor, se ciò non fassi?</l>
<l>In ch'altro la superba mente aspira;</l>
<l>Che nel signoreggiar li uomini e Dio</l>
<l>E quanto oggi per lui si muove e spira?</l>
<l>A chi menzogna estima il parlar mio,</l>
<l>Quanto la terra e 'l mar circonda e bagna</l>
<l>Dical per me, ché ben lo san com'io.</l>
<l>Non porta cavalier sì fiero Ispagna,</l>
<l>Sì pien di boria, sì sdegnoso e schivo,</l>
<l>Come son questi onde ogni buon si lagna.</l>
<l>Ove han costor quel chiaro fonte vivo</l>
<l>Di caritate, onde il gran vostro Duce</l>
<l>Infuse a tutti voi sì largo rivo?</l>
<l>Ove l'han, dirò io? ché tanto luce</l>
<l>In lor questa virtù ch'ogn'altra avanza,</l>
<l>Quanto in abisso la celeste luce.</l>
<l>Usan sol carità, s'hanno speranza</l>
<l>Di poco seme molto frutto accôrre,</l>
<l>Come oggi par de' più cortesi usanza.</l>
<l>Di lor nessuno a povertà soccorre;</l>
<l>Credo bensì ch'a voi, Giovanni e Piero,</l>
<l>Vorrian senza donar le reti tôrre.</l>
<l>Ma che dico io? ch'è non lontan dal vero</l>
<l>Ch'usan più carità che il mondo insieme,</l>
<l>In cui lascivamente hanno il pensiero.</l>
<l>Folle chiaman fra lor colui cha teme</l>
<l>Spender ne' suoi desir tanto in un giorno,</l>
<l>Che in mille ricovrar non abbia speme.</l>
<l>Quale ha femmina pur dentro o d'intorno</l>
<l>Sì vil Bologna, che se a Roma viene</l>
<l>Non abbia in breve d'abondanza il corno?</l>
<l>Se quante Roma nel suo sen ritiene</l>
<l>Cianghelle e Lapi, fosser Lini e Cleti,</l>
<l>Forse del ciel avria più larga spene.</l>
<l>Taccian fra lor filosofi e poeti!</l>
<l>Ché quella donna sol si ascolta e loda,</l>
<l>Ch'aggia più modi al suo mestier segreti.</l>
<l>Là non si trova chi trionfi e goda</l>
<l>Se non sa dir con quante e quai maniere</l>
<l>L'ermafrodito i suoi vincigli annoda.</l>
<l>Ché il soverchio mangiar, l'estremo bere</l>
<l>Gl'induce a tal, che mal contenti sono</l>
<l>Nel natural confin lor voglie avere.</l>
<l>E chi se stesso lascia in abbandono</l>
<l>Dalla gola portar dovunque il mena,</l>
<l>Moderato voler non sente o buono.</l>
<l>Nella privata lor più stretta cena</l>
<l>Voglion di tanti vin, tante vivande,</l>
<l>Che tal Lucullo pur ne vide appena.</l>
<l>Ben si ponno schernir le antiche ghiande;</l>
<l>Ch'oggi convien che il ciel, la terra, il mare</l>
<l>Novi altri cibi a satisfarli mande.</l>
<l>Che tormenti crudel, che pene amare</l>
<l>Sente il pesce e l'uccel davanti a morte,</l>
<l>Se alquanto segno d'amo o d'esca appare!</l>
<l>Non trovò di martìr sì nuova sorte</l>
<l>Sopra i cristian l'Apostata Giuliano</l>
<l>Com'oggi in questi la Romana Corte!</l>
<l>Molto importa a saver s'in monte o in piano</l>
<l>Venghin pasciute le selvagge prede,</l>
<l>S'aggia riviera o mar presso o lontano;</l>
<l>S'ivi il Settentrione all'Austro cede,</l>
<l>Ché quel dona sapor, quell'altro impingua,</l>
<l>O s'all'aperto ciel, s'al chiuso siede.</l>
<l>Così convien con arte si distingua</l>
<l>Il sito, il tempo, l'aria e la stagione,</l>
<l>Opra di chiara e non d'oscura lingua.</l>
<l>Che dirò del fagian, che del cappone,</l>
<l>Che per aver più cara la pastura</l>
<l>La madre e i frati nel suo ventre pone!</l>
<l>Né l'ingegnoso Dedalo tal cura</l>
<l>Pose, fuggendo, a fabbricar quell'ale</l>
<l>In cui già vinta si chiamò natura.</l>
</lg>
</div2>

<div2 type="poesia">
<head>SATIRA QUINTA.</head>
<head>A messer Antonio Bruciolo.</head>
<lg type="non-definito">
<l>Carco forse talor di sdegno, amico</l>
<l>Bruciol mio, siete, del novello stile</l>
<l>Onde con voi degli altrui falli dico,</l>
<l>Mostrando al mondo quanto basso e vile</l>
<l>È il suo imperfetto oprar, che tanto estima</l>
<l>Che nulla alberga in lui chiaro o gentile.</l>
<l>E vi dolete ch'or cantando in rima</l>
<l>Ne' vostri campi la mia falce stendo</l>
<l>Tra le biade d'amor stancata prima.</l>
<l>Io non posso negar che tema prendo</l>
<l>Vostra non mia, che già molti e molt'anni</l>
<l>Flora e Cintia lo san s'ad altro intendo.</l>
<l>Or che allentando gli amorosi affanni</l>
<l>Sciolta ho la vista, onde più scorgo alquanto</l>
<l>Gli error nostri passati e i certi inganni,</l>
<l>Non posso più tacer: chi tanto o quanto</l>
<l>Tacer potria? Crispino e Nomentano</l>
<l>Non abbian più tra' peccatori 'l vanto;</l>
<l>Né si vergogni 'l nostro gran Toscano</l>
<l>D'una Cianghella, un Lapo Salterello,</l>
<l>Ch'or chi mille ne vuol, non cerca invano.</l>
<l>O viver nostro da virtù rubello!</l>
<l>Di quello ond'altri già vergogna avea,</l>
<l>Ornato oggi ti fai, giocondo e bello.</l>
<l>Allor chi 'l fren d'onor, folle, rompea,</l>
<l>Schivato da ciascun solo in disparte</l>
<l>Quasi sozzo animal sempre vivea.</l>
<l>Chi non mette in seguir lo ingegno e l'arte</l>
<l>Onde Sardanapal men chiaro appare,</l>
<l>Venere e Bacco, e non Apollo o Marte,</l>
<l>Con mille scherni poi sente biasmare</l>
<l>Lo intendere e 'l saper, ch'oggi follia</l>
<l>Sembra alle menti di mal'opre avare.</l>
<l>Come soletta andrai per la tua via,</l>
<l>Dice la turba, e come nuda e inferma</l>
<l>Pallida e magra vai, Filosofia!</l>
<l>Che giova all'uom che colla fame scherma</l>
<l>Quella prima cagion cercar del tutto,</l>
<l>Onde si volge 'l ciel che mai non ferma?</l>
<l>Il ricercar di quanto è qui produtto</l>
<l>La natura, il valor, qual moto al seme</l>
<l>Faccia forma cangiar tornando in frutto?</l>
<l>L'andar trovando perché asconde e preme</l>
<l>Borea di neve il cielo, Austro di pioggia,</l>
<l>In Monton cresca il giorno, in Libra sceme?</l>
<l>Il saper donde vien quando alto poggia</l>
<l>Febo dall'Indo, o se s'attuffa in l'onde</l>
<l>O dietro Atlante a riposar s'appoggia?</l>
<l>Il vostro è germe c'ha fioretti e fronde,</l>
<l>Ma senza frutto al primo verno casca;</l>
<l>Dice 'l vil vulgo disviato altronde.</l>
<l>A noi basta saper che al mondo nasca,</l>
<l>Senza intender perché, chi d'ora in ora</l>
<l>La sete e 'l gusto con dolcezza pasca.</l>
<l>Basta a noi di saper se invêr l'Aurora</l>
<l>Fa Candia od altri al suo vicin vergogna</l>
<l>Dell'umor di colui che Tebe adora.</l>
<l>E se invêr l'occidente alla Guascogna</l>
<l>Ceda Orliense, e se gli è falso 'l grido</l>
<l>Ond'oggi tanto onor s'have Borgogna;</l>
<l>Quanto intra gli altri sia più caro nido</l>
<l>Al dolce Bacco aperto colle e monte,</l>
<l>Dove il Sol guardi e sia petroso il lido.</l>
<l>Basti saper quanto più val la fronte</l>
<l>Del pesce ch'entro al Po purga ogni sale,</l>
<l>E sia tanto miglior quanto più monte;</l>
<l>Saper quant'oggi la nostr'arte vale;</l>
<l>Da far forse arrossir chi troppo loda</l>
<l>La lepre e 'l tordo, e chi 'l rombo e 'l cinghiale.</l>
<l>Colui ch'è saggio, quetamente goda</l>
<l>Schivando ogni pensier, fatica e noia</l>
<l>Che 'l viver nostro guerreggiando roda.</l>
<l>Che sente or quel di Tebe or quel di Troia?</l>
<l>Quanto fôra il miglior, virtù fuggendo,</l>
<l>Tra le piume e tra 'l vin passarsi in gioia!</l>
<l>Ora io che stanco giorno e notte intendo</l>
<l>Questi e mill'altri ancor più sconci detti,</l>
<l>Com'esser può di non morir tacendo?</l>
<l>Più non posso tener nel sen ristretti</l>
<l>Mille dolor, mille noiosi sdegni,</l>
<l>Da muover dentro i più selvaggi petti.</l>
<l>Se il ciel ci niega i buon costumi e i regni</l>
<l>Colle forze addrizzar, mostrinsi almeno</l>
<l>Del nostro buon voler, cantando, segni.</l>
<l>Se il ciel per noi non può tornar sereno,</l>
<l>Mostriam pur che veggiam la pioggia e il vento</l>
<l>E che sempre adoriam che venghi meno.</l>
<l>Fa quanto debbe chi non ben contento,</l>
<l>Quando non ha il poter, piange e s'adira</l>
<l>Che al mondo veggia ogni valore spento.</l>
<l>E voi contra il mio dir posate ogn'ira,</l>
<l>Bruciol mio caro, né d'udir vi doglia</l>
<l>Satireggiar con voi mia bassa lira.</l>
<l>E nel tempo avvenir, più che si soglia,</l>
<l>Non dovete temer che tema manche;</l>
<l>Tanto ci fia da dir, pur ch'altri voglia.</l>
<l>Mille man prima, e mille penne stanche</l>
<l>Saran, che appieno il ver si senta e dica</l>
<l>Onde più d'un fra noi s'arrosse e imbianche.</l>
<l>Chi tutto vuol narrar, prende fatica</l>
<l>Di numerar quant'ha la notte stelle,</l>
<l>Quante adduce erbe e fior la terra aprica.</l>
<l>Seguiam pur tutti, ché ogni dì novelle</l>
<l>(Così non fosse il ver) materie avremo,</l>
<l>Tanto da creder più, quanto men belle.</l>
<l>E ben sel sa chi sente il mondo scemo</l>
<l>D'ogni antica virtù, ripien di ragne;</l>
<l>Onde i cor cinti e le trist'alme avemo.</l>
<l>Né l'Arïosto ancor di me si lagne,</l>
<l>Il Ferrarese mio chiaro e gentile,</l>
<l>Ch'oggi con lui cantando m'accompagne.</l>
<l>Né il mio basso saper si prenda a vile,</l>
<l>Ché forse ancor (s'io non lo estimo indarno),</l>
<l>Girando il verno in più cortese aprile,</l>
<l>Non avrà a schivo il Po le rive d'Arno.</l>
</lg>
</div2>

<div2 type="poesia">
<head>SATIRA SESTA.</head>
<epigraph><p>Ad Albizzo Del Bene.</p></epigraph>
<lg type="non-definito">
<l>Poscia che andar collo invescato piede</l>
<l>Vi veggio errando in gli amorosi campi,</l>
<l>Mi sforza a ragionar pietate e fede.</l>
<l>Ch'io so per prova come ognor s'avvampi,</l>
<l>Come vivendo a mille morti viensi,</l>
<l>Né trovar puossi chi da lor ci scampi.</l>
<l>So come la ragion va preda a' sensi,</l>
<l>E come d'ogni ben selvaggio e schivo</l>
<l>Solo a danni trovar si sudi e pensi.</l>
<l>Io, ch'or disciolto a me medesmo vivo,</l>
<l>Né mi cal d'altri, in mille lacci e mille</l>
<l>Fui già di libertà più d'altri privo.</l>
<l>Ma tosto spente in me quelle faville,</l>
<l>Sì ben vid'io quanto se stesso inganni</l>
<l>Chi sospiri in amor, chi pianto stille.</l>
<l>Deh come avrebbe men vergogna e danni</l>
<l>Chi potesse mirar coll'occhio sano</l>
<l>Pur un dì la cagion di tanti affanni!</l>
<l>Ma nol consente Amor c'ha preso in mano</l>
<l>Il fren dell'alme, e ne rivolge e sprona</l>
<l>Sempre al cammin di nostro ben lontano.</l>
<l>E con false promesse al cor ragiona,</l>
<l>Lunge mostrando dolce, e presso poi</l>
<l>Assenzio è l'esca che a' suoi servi dona.</l>
<l>Non vi affidate agli argomenti suoi,</l>
<l>Giovin; sappiate che chi donna segue,</l>
<l>Segue quanto di mal si trova in noi;</l>
<l>Che non dà notte e dì pace né tregue</l>
<l>Al fabricar per noi menzogne e frode,</l>
<l>Pur che l'empio desir con l'opre adegue.</l>
<l>Né qui vinca il mio dir chi pregio e lode</l>
<l>Le dà in Parnaso, ché da questi tali</l>
<l>Più di bel che di ver, leggendo, s'ode.</l>
<l>Anch'io con Febo gli amorosi strali</l>
<l>Al santo bosco già cantai dintorno,</l>
<l>E so quante menzogne io dissi e quali.</l>
<l>Ma il vero è questo poi, che danno e scorno</l>
<l>Tal ha chi in donna i suoi pensier annida,</l>
<l>Che men duole 'l passar l'estremo giorno.</l>
<l>Miser chi prende per compagna fida</l>
<l>Lei che se stessa più che il mondo estima,</l>
<l>E che a morte e disnor tutt'altro guida.</l>
<l>Pensa ciascuna in sé d'esser la prima</l>
<l>Per beltà, per valor, per leggiadria,</l>
<l>E di senno e d'onor sedersi in cima.</l>
<l>Pensan tutte tener la dritta via</l>
<l>Del vero oprar, da cui son sì lontane,</l>
<l>Che chi 'l vedesse pur né fu né fia.</l>
<l>Se le francesche insegne, o se l'ispane</l>
<l>Dên vittoria portar, sol esse il sanno,</l>
<l>E le sentenze altrui son folli e vane.</l>
<l>Quanto il ciel ne prometta d'anno in anno</l>
<l>Taccia Guido Bonatti e taccia Asdente,</l>
<l>Ch'elle, se credon ben, più d'essi 'l sanno.</l>
<l>Elle san più d'altrui, che, perché sente</l>
<l>Livio del padovan, sia Crispo avanti,</l>
<l>E come a' Greci ancor l'istoria mente.</l>
<l>Che 'l Mantovan le voci al ciel sonanti</l>
<l>Già mai non pieghi, e ch'alto e basso Omero,</l>
<l>Come lo guida il bel suggetto, canti.</l>
<l>Fan de' duoi Fiorentin giudicio intero,</l>
<l>Lodando in questo il dir, la tèma in quello,</l>
<l>Più di dir vaghe che d'udirne il vero.</l>
<l>Convien che ornato sia, leggiadro e bello</l>
<l>Quanto a lor piace; e chi 'l contrario accerta,</l>
<l>Di lor grazie e d'amor sen va rubello.</l>
<l>Poi, quando una di lor ne vien coperta.</l>
<l>Di gemme e d'oro, dallo specchio fido</l>
<l>Suo consiglier per cui si scerne aperta,</l>
<l>Con tanti odor, che men ne porta al nido</l>
<l>L'alma Fenice, e più color nel volto</l>
<l>Che là verso l'april fiorito lido;</l>
<l>Quale stil chiaro o parlar dotto sciolto</l>
<l>Potrìa agguagliar, non qual sia, dico, allora,</l>
<l>Ma qual si estima il suo pensiero stolto?</l>
<l>Forse in fra l'altre di men grido fôra</l>
<l>(S'ella credesse il ver) la Greca a Troia,</l>
<l>O chi venti anni interi attese un'ora.</l>
<l>Quanto incontro le vien, le apporta noia,</l>
<l>Perché cosa mortal non degna appena;</l>
<l>Solo ha di sé mirar diletto e gioia.</l>
<l>Che più dirò di lor? ciascuna è piena</l>
<l>Cotal d'orgoglio e di superbia vana,</l>
<l>Che non ha Francia tal, non dico Siena.</l>
<l>Sappiate, o servi umìl di voglia insana,</l>
<l>Tanto voi scorge in fra le basse genti,</l>
<l>Quanto Appenin dove la terra è piana.</l>
<l>Vero è, che se talor l'altere menti</l>
<l>Punge avarizia, lor compagna eterna,</l>
<l>Forse di poco allor vi fan contenti.</l>
<l>Ma s'oro o gemme non sovente scerna,</l>
<l>Il suo dolce parlar men tempo dura,</l>
<l>Che l'aperto seren se Aquario verna.</l>
<l>Non di virtù, non d'altra lode ha cura,</l>
<l>Non di spirto gentil, non sangue altero,</l>
<l>Ma tesoro e terren fra noi misura.</l>
<l>Se non porta a saziar l'empio pensiero</l>
<l>Che Mida e Crasso a trista morte addusse,</l>
<l>Stia lunge Achille, e non s'appressi Omero.</l>
<l>Sallo Amfiarao se in bella donna fusse</l>
<l>Tal verme ascoso, e gli costò sì caro</l>
<l>Che al preveduto fin per lui s'indusse.</l>
<l>Nasce la donna e 'l vil concetto avaro,</l>
<l>Come con gelosia si sente amore</l>
<l>Venir sempre d'un parto a paro a paro.</l>
<l>Forse alcun pensa c'ha piagato il core,</l>
<l>Che sol la induri nell'altrui preghiere</l>
<l>Castità vera e ver desìo d'onore.</l>
<l>Non desìo no d'onor, desìo d'avere,</l>
<l>Che la vil merce lor che nulla vale,</l>
<l>Pur con farla bramar, la fan valere.</l>
<l>O dispregiato Amor, già fatto tale</l>
<l>Che all'impudica voglia, alla ricchezza</l>
<l>Vinto soggiace 'l tuo pungente strale!</l>
<l>Ché ciò che il mondo scioccamente apprezza</l>
<l>Talor di sì vil gente in preda dànno,</l>
<l>Che ancider si dovrìa chi non le sprezza.</l>
<l>Quante severe alteramente vanno,</l>
<l>Che chi cura il giardin, chi fasci porta</l>
<l>Come pudiche sien per prova il sanno!</l>
<l>Oggi usa dir la gentil donna accorta,</l>
<l>Che il giovin sozzo e vil, dal mondo abietto,</l>
<l>Più che i Narcisi, altrui dolcezza apporta.</l>
<l>Da costui nulla mai le vien disdetto,</l>
<l>E senza tema lo comanda e sforza</l>
<l>Sfrenatamente a più d'un suo diletto.</l>
<l>Guida la barca; e se il buon vento ha forza,</l>
<l>Spiega le vele o le raccoglie e stringe,</l>
<l>Come più piace a lei, per poggia od orza.</l>
<l>E con gli amanti suoi se stessa finge</l>
<l>Sì di ciò schiva, che Lucrezia appena</l>
<l>Cotal l'antica età ricorda e pinge.</l>
<l>Né pur molta a trovar si prende pena</l>
<l>Semiramis e Bibli, e Mirra ria,</l>
<l>Onde ogni villa, anzi ogni casa è piena.</l>
<l>Quante ha Pasife alla sua torta via?</l>
<l>Che se ciascuna il Minotauro avesse,</l>
<l>Di vie più di un Teseo mestier sarìa.</l>
<l>Oh! chi dentro 'l suo sen guardar potesse,</l>
<l>Quante portan dagli orti erbette e fiori,</l>
<l>Ch'empia savina ancor vedrebbe in esse!</l>
<l>Quanti son parti pria del mondo fuori</l>
<l>Che l'abbian visto, per non far palesi</l>
<l>Della spietata madre i lunghi errori!</l>
<l>Quanti han mariti crudelmente offesi</l>
<l>Dall'adultera man cicuta e tosco</l>
<l>Dal letto genital non ben difesi!</l>
<l>Anzi d'un occhio, se ben fosse losco,</l>
<l>Che d'uno sposo sol contenta fôra</l>
<l>Ciascuna, e stando ancor tra i porci al bosco.</l>
<l>O Messalina, se tu pur allora</l>
<l>Fosti al seggio comun larga a chi volle,</l>
<l>Quelle che stan fra noi ne sono ognora,</l>
<l>Dicendo a ciaschedun, ch'ei primo tolle</l>
<l>Della sua castità lo invitto fiore;</l>
<l>Ma chi il credessi, si confessi folle.</l>
<l>Oh! se si scopre in lor ben poco errore;</l>
<l>Non vergogna dirò c'hanno sbandita,</l>
<l>Ma che sdegno e furor l'accende il core.</l>
<l>Chiaman quant'è potenza in cielo unita</l>
<l>Per testimon di sue menzogne chiare,</l>
<l>Cosa negando che pur lì si addita.</l>
<l>Ma lui sen fugga onde il lor fallo appare,</l>
<l>Ché non pure Atteon farebbon cervo,</l>
<l>Ma qual verme ha più vil la terra e 'l mare.</l>
<l>Né pur l'ancilla e lo innocente servo</l>
<l>Ne sentan pena, che sì lunge scocca</l>
<l>L'arco dell'ira lor, che schianta il nervo.</l>
<l>Sempre ha vendetta in sommo della bocca</l>
<l>Femmina irata, che per poco oltraggio</l>
<l>Odio, rabbia e venen dal cor le fiocca.</l>
<l>Né pensi alcun per buon consiglio saggio</l>
<l>Già mai placarla, ché men crudo è l'aspe,</l>
<l>Quanto più cuoce il Sol, passato il maggio;</l>
<l>Quasi empia tigre intorno all'onde caspe</l>
<l>Che non s'acqueta fin che 'l sangue scorga,</l>
<l>O il fil troncato che la Parca innaspe.</l>
<l>E per torto o ragion che ad altri porga</l>
<l>Danno o vergogna, gliene cal sì poco,</l>
<l>Che udir non degna chi di ciò s'accorga,</l>
<l>Dicendo accesa di sdegnoso foco:</l>
<l>Così comando e voglio, e regni e prenda</l>
<l>Questa mia volontà di legge loco.</l>
<l>Chi dunque esser potrà che noi difenda?</l>
<l>Cerere e Bacco, pur ch'aggiunti insieme,</l>
<l>Fan ch'altra fiamma altre sue parti incenda.</l>
<l>Queste sono, e le piume e l'ozio, il seme</l>
<l>Di quel desir che vince orgoglio ed ira,</l>
<l>E più le fa piacer chi più le preme.</l>
<l>Taccia chi dietro ognor la mente gira</l>
<l>Nel tempo occorso, in cui già Sparta e Roma</l>
<l>Spregiò quel dio che a pensier nullo aspira.</l>
<l>Stassi lungi da noi vostro idïoma,</l>
<l>Licurgo e Numa, ché il soverchio vino</l>
<l>Non porta in donna di vergogna soma.</l>
<l>Fosse or quanto più può chiuso il mattino,</l>
<l>Che al baciar di tue figlie, o giusto Cato,</l>
<l>Altro odor fôra che conocchia o lino.</l>
<l>Oggi i più caldi cibi e 'l vin pregiato</l>
<l>La fida serva alla sua donna porta</l>
<l>Ancor nel letto, e poi lo specchio allato.</l>
<l>Questa al torto sentier sicura scorta</l>
<l>Prende tal forza in lei, che a nullo poi</l>
<l>De' lascivi parlar chiude la porta.</l>
<l>E in ogni tempo e loco i detti suoi</l>
<l>Son di contar qual esca, e in qual maniera</l>
<l>Più dolce torni al gusto, o più l'annoi.</l>
<l>Poi, narrando di vin sì fatta schiera,</l>
<l>Che tanta Cinciglion ne seppe appena,</l>
<l>Va distinguendo estate e primavera.</l>
<l>L'un sazia, e l'altro è buon ch'appresso cena</l>
<l>Fa risentir la già smarrita voglia,</l>
<l>E col tal cibo il tal riprende lena.</l>
<l>E quant'Ecuba già nel cor s'addoglia,</l>
<l>Se 'l suo cinghial, se 'l cervo, o la pernice</l>
<l>Trovi più cotto o men che 'l dritto voglia.</l>
<l>E tanto a questo e quel tornando dice,</l>
<l>Che, non pur altri, sé medesma aggreva,</l>
<l>E così crede aver l'età felice.</l>
<l>Questo è il suo bello oprar ch'alto si leva:</l>
<l>Questa è la rocca, che sì spesso vede,</l>
<l>Come Etiopia il ciel, che ghiaccia e neva.</l>
<l>Non or tra l'ago e 'l fil nascosa siede</l>
<l>Dolce cantando alla famiglia intorno</l>
<l>Di qual più sia di casto nome erede,</l>
<l>Quanto sia in esse ricco fregio adorno</l>
<l>L'esser pudica più che vaga e bella:</l>
<l>Quel sempre vive, e questo dura un giorno.</l>
<l>Oggi tra lor nell'ozio si favella</l>
<l>Di chi prendesse mai più corta strada</l>
<l>Da ingannare i mariti, o questa o quella.</l>
<l>Oggi terria la casta Greca a bada</l>
<l>I Proci suoi con lor vivendo in esca,</l>
<l>Non coll'opra gentil, che a nulle aggrada.</l>
<l>Qual maraviglia se di voi m'incresca,</l>
<l>Veggendovi io seguir, diletto amico,</l>
<l>Chi di falso parer le menti adesca?</l>
<l>Ché tutto è in donna quanto io canto e dico,</l>
<l>E tanto più, che a dirlo stanco fôra</l>
<l>Quanto ha moderno stil, quanto ha d'antico.</l>
<l>Tirate dunque il piè per tempo fuora</l>
<l>Anzi che il vostro error prenda costume,</l>
<l>Ché gli è vizio l'amar chi solo adora</l>
<l>Vener, Bacco, tesor, l'ozio e le piume.</l>
</lg>
</div2>

<div2 type="poesia">
<head>SATIRA SETTIMA.</head>
<epigraph><p>A monsignor reverendissimo de' Soderini, vescovo di Santes.</p></epigraph>
<lg type="non-definito">
<l>Perch'io sovente già vi vidi acceso,</l>
<l>Monsignor reverendo, in alto sdegno</l>
<l>Contro al secol presente ai vizi inteso;</l>
<l>Prenderò ardir col basso stile indegno</l>
<l>Di ragionar con voi, mostrando certo</l>
<l>Del buon nostro voler non picciol segno.</l>
<l>Nel cammin di ragion sassoso ed erto</l>
<l>Non si trova oggi alcun, ché tutti vanno</l>
<l>Nel sentier piano all'altrui voglie aperto.</l>
<l>Questi son quei che sozzamente fanno</l>
<l>Il miser mondo d'ogni ben mendico</l>
<l>E ripien di dolor, d'eterno affanno.</l>
<l>Or come lunge al buon costume antico</l>
<l>Sia quel tra noi che ci amministra Marte,</l>
<l>Ascoltate da me, ché 'l ver ne dico.</l>
<l>Andiam quei primi e questi a parte a parte</l>
<l>Dritto guardando, e vedrem certo allora</l>
<l>Che più ch'io non dirò, dal ver si parte.</l>
<l>Pensa or colui che falsamente onora</l>
<l>Solo il ferro e la forza, esser cotale</l>
<l>Che sia folle da dir chi non l'adora.</l>
<l>Mai non vide in mill'anni il mondo tale</l>
<l>Danno e disnor, che non gli sembri poco:</l>
<l>Ché più nocendo altrui, più in alto sale.</l>
<l>Prender sempre gli Dei, le leggi in gioco,</l>
<l>Schernir chi l'ama è sua più larga lode,</l>
<l>Senza d'altri curar, di tempo e loco,</l>
<l>Di fede ir nudo, di menzogna e frode</l>
<l>Gire altrettanto che di ferro armato,</l>
<l>Fa che in fra molti si trionfa e gode.</l>
<l>Cangiar dagli altri forma, abito e stato,</l>
<l>Che ben sembra a veder lupo rapace</l>
<l>Per chi ben mira, agli altrui danni nato;</l>
<l>Mortal nimico di riposo e pace,</l>
<l>Guerre, discordie giorno e notte agogna,</l>
<l>In cui vivendo a sé medesmo piace.</l>
<l>In posa dimorar prende vergogna,</l>
<l>Quasi onest'arte alla sua vita eletta,</l>
<l>Che in guisa di falcon nutrir bisogna.</l>
<l>Ahi! gente inferma, e men tra noi perfetta</l>
<l>Ch'altro bruto animal, che volga 'l piede</l>
<l>Dietro al primo voler che il senso alletta,</l>
<l>Com'esser può che quel ch'ogn'altro vede</l>
<l>Tu sol non veggia, e che non drizzi 'l volto</l>
<l>Là dove ascoso il vero ben si siede?</l>
<l>Sgombra la nebbia onde il pensiero è involto,</l>
<l>E vedrai quanto mal nel mondo cova,</l>
<l>Esser dentro 'l tuo sen vilmente accolto.</l>
<l>Dimanda, stolta, se del ver ti giova,</l>
<l>Licurgo e 'l saggio cui di Marte figlio</l>
<l>Già disse il Tebro che sentì la prova;</l>
<l>E intenderai quanto più bello artiglio</l>
<l>Diero a' suoi sempre, onde difeso e vinto</l>
<l>Spesso fu tal, che ancor si fa vermiglio.</l>
<l>Saprai che di bontà trovarsi cinto</l>
<l>Non meno il cor, che poi d'arte e d'ardire,</l>
<l>Ha, il suo crescendo, l'altrui nome estinto;</l>
<l>Cercando altero onor, chiaro desire</l>
<l>Portando in petto, non vil voglie avare,</l>
<l>Per prova al mondo che gli dee seguire;</l>
<l>Fur sempre l'opre più pregiate e care</l>
<l>Di quei che Marte amministrâr fra noi,</l>
<l>De' quai mill'anni ancor la fama appare.</l>
<l>E taccia pur chi descrivendo poi</l>
<l>Quant'abbia forza il ciel, quanta natura,</l>
<l>Preme altri forse, sollevando i suoi.</l>
<l>Sacro chi intende 'l ver, cerca e misura</l>
<l>Quel che vede Dio sol; ma più sia degno</l>
<l>Chi il ben esser di noi difende e cura.</l>
<l>Già non entrâr con tanta pena e ingegno</l>
<l>Nel ventre stesso i nostri padri antichi</l>
<l>Della gran madre, che n'ha forse sdegno,</l>
<l>A trarne il ferro, perché a molti iniqui</l>
<l>Fosse strumento, come Italia sente</l>
<l>Ne' pensier ciechi, e da man manca obliqui;</l>
<l>Non per vita, o signor, cangiar sovente</l>
<l>Di male in peggio, o per sedere in mano</l>
<l>Della più bassa e vil corrotta gente;</l>
<l>Non per seguire ognor Francia e l'Ispano,</l>
<l>O chi più d'ambedue paga, e permette</l>
<l>Che 'l buon dei danni suoi si doglia invano;</l>
<l>Non per cinger colui che ognor s'affrette</l>
<l>Empio di perseguir l'alme innocenti,</l>
<l>Che tien sempre a ragion le braccia strette;</l>
<l>Non per colui, ch'alle più sagge menti</l>
<l>Libertà fura, per donarla in preda</l>
<l>A tal c'ha i raggi di virtude spenti;</l>
<l>Non già, non già (chi non è stolto il creda),</l>
<l>Perché al seme più rio che nasca in terra</l>
<l>De' buon malgrado tutto 'l mondo ceda;</l>
<l>Non per nutrirla, ma schifar la guerra,</l>
<l>Limaro il ferro; non per danno altrui,</l>
<l>Ma per punir chi 'l sentier dritto serra.</l>
<l>Quanto di ben quaggiù trovò colui</l>
<l>Che primo il vide! ma se mal s'adopra,</l>
<l>Nostro è 'l peccato sol, non fu di lui.</l>
<l>Natura il fe, perché s'asconda e copra</l>
<l>L'uom dagli assalti di rabbiose fere,</l>
<l>Che con forza maggior ci stanno sopra;</l>
<l>Ma quel ch'è più, se il poco in noi vedere</l>
<l>Scorgesse lunge, per salvarci è nato</l>
<l>Da serpi a noi più venenose e fere,</l>
<l>Per guardar dritto il buon comune stato</l>
<l>Dall'artiglio mortal d'empio tiranno,</l>
<l>Ond'altri piange con la morte allato.</l>
<l>E tu, vil mondo, vai pur d'anno in anno</l>
<l>Notte e dì cinto di sudore e d'arme</l>
<l>Dietro a' più rei con disnor proprio e danno.</l>
<l>Lasso! veder che tutto si disarme</l>
<l>Or Marte or Palla per soverchio sdegno,</l>
<l>Quand'io rimiro il ciel, sovente parme,</l>
<l>Seco dicendo: in questo eterno regno</l>
<l>Non dee ferro vestir celesti membra,</l>
<l>Ricoprendo là giù chi n'è men degno.</l>
<l>Guarda, o metallo vil, se ti rimembra</l>
<l>Del miglior tempo, e poi comprendi bene</l>
<l>S'al secol che vedi or, punto rassembra.</l>
<l>Ov'è colui che amò 'l pubblico bene,</l>
<l>Tal che nel fuoco alla fallente mano</l>
<l>Vie più gloria donò che doglie e pene?</l>
<l>Dove è chi solo al gran furor toscano</l>
<l>Sostenne 'l ponte, e l'amò il Tebro tanto</l>
<l>Che al popol che salvò l'addusse sano?</l>
<l>Ove è il giovin, ch'a tôr di Roma 'l pianto</l>
<l>Se stesso offerse al venenoso speco,</l>
<l>Cui la sua patria poi pianse altrettanto?</l>
<l>Dove son quei ch'eterna gloria han seco,</l>
<l>L'un Bruto e l'altro? e chi non pur gli adora,</l>
<l>Ben è vil verme della mente cieco.</l>
<l>Spirti beati e chiari, ove siete ora?</l>
<l>Ogni villa tra noi v'aspetta e chiama;</l>
<l>Deh ritornate a noi qual foste allora.</l>
<l>Ov'è il gran vecchio, che ancor teme ed ama</l>
<l>La Gallia e 'l Lazio, che sgombrando l'oro</l>
<l>Da morte a vita Libertà richiama?</l>
<l>Ove i buon Fabi, che sì salda fôro</l>
<l>Nel suo patrio terren muraglia e schermo,</l>
<l>Ch'a lui vita donâr morendo loro?</l>
<l>Ove mill'altri poi, ch'ebber sì fermo</l>
<l>L'occhio all'util d'altrui, che il proprio stesso</l>
<l>Come don riguardâr caduco e infermo?</l>
<l>Oggi non è chi il suo profitto espresso</l>
<l>Non stimi più che di tutti altri il duolo,</l>
<l>Che davanti è il piacer, l'onore appresso.</l>
<l>Oggi, e cerchi chi vuol, non vive un solo,</l>
<l>Che più non prezzi in sé Cesare e Silla,</l>
<l>Che d'altri tanti l'onorato stuolo.</l>
<l>Quando rinascer dee breve favilla</l>
<l>Del primo vero onor, che mostri aperto</l>
<l>Quanta dal bene oprar dolcezza stilla?</l>
<l>Che il mondo entro al suo sen conosca certo</l>
<l>Quant'ha lappole e stecchi, in cui si giace</l>
<l>Di giustizia il giardin secco e deserto?</l>
<l>Tal ch'omai il ferro, a nutrir sempre pace,</l>
<l>A difender ragion, ritorni in mano</l>
<l>A quei miglior cui l'oprar dritto piace.</l>
<l>E qual non sente l'intelletto sano</l>
<l>Lunge da quel con maraviglia apprenda</l>
<l>Che porti or l'uso scellerato e insano,</l>
<l>Come il ben, come il mal sormonti e scenda,</l>
<l>Che quel ch'oggi n'appar sì basso e vile,</l>
<l>Nei primi antichi a tanta gloria ascenda.</l>
<l>Tu, bella Italia mia chiara e gentile,</l>
<l>Prendi vergogna omai ch'argento ed oro</l>
<l>Seguir ti faccia il barbaresco stile.</l>
<l>Prendi vergogna omai ch'altro tesoro</l>
<l>Che gloria e libertà, che morta langue,</l>
<l>Spender ti faccia in sì crudel lavoro</l>
<l>Con tuo tanto disnor fatica e sangue.</l>
</lg>
</div2>

<div2 type="poesia">
<head>SATIRA OTTAVA.</head>
<epigraph><p>Ad Alessandra Serristora.</p></epigraph>
<lg type="non-definito">
<l>Per quantunque dolor m'astringa il core</l>
<l>Alessandra gentil, consorte cara,</l>
<l>Non può dramma scemar del nostro amore.</l>
<l>Né far potria l'empia mia sorte avara</l>
<l>Che del santo imeneo la invitta face</l>
<l>Non viva sempre in me più d'altra chiara.</l>
<l>In memoria di lei sol vinto giace</l>
<l>Ogni negro pensier, per lei ritorna</l>
<l>L'antiqua guerra in più tranquilla pace.</l>
<l>Ben mi sovvien quanto fu sempre adorna</l>
<l>Vostr'alma integra di pietade e fede,</l>
<l>Cui par non scorge il Sol, dovunque aggiorna.</l>
<l>Ben mi sovvien che d'esse altra mercede</l>
<l>Non aveste ancor mai, che doglia e pene,</l>
<l>Com'or sentite voi, com'altri vede.</l>
<l>Ma che possiam noi più, se lei che tiene</l>
<l>Sotto sé il mondo, e noi chiamiam Fortuna,</l>
<l>Con torta lance il mal ne dona e il bene?</l>
<l>Del nostro buono oprar sotto la luna</l>
<l>Eterna povertà, tristezza e scherno</l>
<l>Oggi s'acquista, e senza grazia alcuna.</l>
<l>Portiamo in pace; che se dritto scerno,</l>
<l>Di più nobil tesoro e in altra parte</l>
<l>Ci serva il premio il gran Monarca eterno.</l>
<l>Guardate pur nel mondo a parte a parte,</l>
<l>E vedrete Virtù negletta e nuda</l>
<l>Fuor del comun sentier sola in disparte.</l>
<l>E chi di lei seguir s'affanna e suda,</l>
<l>Coll'arme del soffrir da fame e gelo</l>
<l>Sovente è forza che si scherma e chiuda.</l>
<l>Chi non sa che il cammin da gire al cielo</l>
<l>È pien di spine ognor, sassoso ed erto</l>
<l>Che cangiar face innanzi tempo 'l pelo?</l>
<l>L'altro è sempre a chi vuol piano ed aperto</l>
<l>Che scende in basso alla città di Dite,</l>
<l>Onde i più vanno dietro al vulgo incerto.</l>
<l>Per questo andati son quei c'han seguìte</l>
<l>Ricchezze e regni, e in altrui danni e morte</l>
<l>Le scellerate voglie hanno compìte.</l>
<l>Ma vadan pur con le lor false scorte</l>
<l>Tutti, ché forse più che fuor non pare</l>
<l>Han lungo amaro, e le dolcezze corte.</l>
<l>Ogni saggio in fra noi terrà più care</l>
<l>Le nostre povertà, ch'oro e terreno</l>
<l>Pien di tristezza, se ben lieto appare.</l>
<l>Tal ride in vista, che s'asconde in seno</l>
<l>Pianto infinito; e spesso invidia s'have</l>
<l>Di tal, ch'è dentro di miseria pieno.</l>
<l>Non è vita più queta e più soave</l>
<l>Che 'l sentir seco la sua mente pia</l>
<l>Libera e scarca d'ogni colpa grave,</l>
<l>Morte sprezzando, e qualunque ella sia,</l>
<l>Nel cor sicuro che speranza e tema</l>
<l>Non ne faccia lasciar la dritta via.</l>
<l>Che nuocer puote all'uom, cui nullo prema</l>
<l>Desir di cosa che nel tempo pêra,</l>
<l>E nulla speri al mondo, e nulla tema?</l>
<l>Questo è lo scudo, e questa è l'arme vera</l>
<l>Vêr cui niente la fortuna vale,</l>
<l>Che ad ogni colpo suo sta ferma e intera.</l>
<l>Il viver qui come caduco e frale</l>
<l>Usar conviensi, fisso avendo il guardo</l>
<l>Al viver nostro poi, vero, immortale.</l>
<l>Ahi secol pigro al bene oprar sì tardo!</l>
<l>Come or son pochi che al divino e al sempre</l>
<l>Più che al breve e mortal prendan riguardo!</l>
<l>Qual è colui che in disusate tempre</l>
<l>Or non s'affanni in guadagnare affanni,</l>
<l>E con pena trovar la pena tempre?</l>
<l>Quello oggi spende saggiamente gli anni</l>
<l>Che col suo travagliar travaglia il mondo,</l>
<l>Cercando il suo profitto in gli altrui danni.</l>
<l>Oggi onor porta a null'altro secondo</l>
<l>Non chi giova e mantien, ma quel che solo</l>
<l>O l'amico o 'l vicin più mette in fondo.</l>
<l>Ma chi gli ha in pregio? l'ignorante stuolo.</l>
<l>Ed io so ben che andar vilmente veggio</l>
<l>Tal, che più d'essi riverisco e côlo.</l>
<l>Altro onor, Giove, altre ricchezze chieggio</l>
<l>Che non son queste, che un momento sgombra</l>
<l>E che van di dì in dì cangiando seggio.</l>
<l>Ch'altro è ricchezza poi, che una fals'ombra</l>
<l>D'immaginato ben, che lunge mostra</l>
<l>Dolce, e poi presso d'ogni amaro ingombra?</l>
<l>E voi, consorte pia, dell'alta nostra</l>
<l>Miseria estrema nulla doglia aggiate:</l>
<l>Mostrisi al tempo rio la virtù vostra.</l>
<l>Non è disnor la chiara povertate,</l>
<l>Anzi esser non potria fregio più bello,</l>
<l>Tra tanta nobiltà, tanta onestate.</l>
<l>Se mancava al venir l'empio flagello,</l>
<l>Forse Andromaca avria men chiaro 'l nome,</l>
<l>Cassandra, e l'altre del troiano ostello.</l>
<l>Cornelia, e quella che con brevi chiome</l>
<l>Seguìo 'l suo sposo, eterna vita avranno</l>
<l>Perché sepper portar sì gravi some.</l>
<l>Tempo dee ancor venir, s'io non m'inganno,</l>
<l>Che qual più in cima per fortuna sale</l>
<l>Porterà invidia all'onorato danno</l>
<l>Che il vostro alto valor farà immortale.</l>
</lg>
</div2>

<div2 type="poesia">
<head>SATIRA NONA.</head>
<epigraph><p>A Giuliano Buonaccorsi, tesoriere di Provenza</p></epigraph>
<lg type="non-definito">
<l>Quanto più il mondo d'ogn'intorno guardo,</l>
<l>Onorato Giulian, più d'ora in ora</l>
<l>Di voi sempre lodar mi struggo ed ardo:</l>
<l>E veggio più quanto è dal vulgo fuora</l>
<l>L'invitta, onesta e chiara cortesia</l>
<l>Che quasi in proprio albergo in voi dimora.</l>
<l>Veggio, e per prova il so, quanto ella sia</l>
<l>Da pregiare oggi più quanto è più rara,</l>
<l>E quanti ha men per la sua dritta via.</l>
<l>Come il sent'io? come la coppia cara</l>
<l>Meco il consente? ché fuggiam per lei</l>
<l>Due già da morte, e l'un da vita amara.</l>
<l>Se non m'intende ogn'uom com'io vorrei,</l>
<l>Ben m'intendo io, che la cortese mano</l>
<l>Sentii sì larga ai gran bisogni miei.</l>
<l>Oggi, chi cerca, s'affatica invano</l>
<l>Per ritrovar più d'un, che in grado prenda,</l>
<l>Più che 'l profitto, un gentil atto umano.</l>
<l>Non manca già chi fintamente spenda</l>
<l>Tante, sì nuove e splendide parole</l>
<l>Quasi uno ardente amor lo sproni, e incenda.</l>
<l>Poi che il bisogno vien, fur vento e fole</l>
<l>Le sue impromesse, né 'l conosci appena,</l>
<l>Sì contrario divien da quel che suole.</l>
<l>Oggi chi mostra aver la borsa piena,</l>
<l>Quel trova amici; e chi la porta vôta,</l>
<l>Nulla altro scerne che travaglio e pena.</l>
<l>Qual giace in fondo dell'ingiusta ruota</l>
<l>Che i miglior preme sollevando i pravi,</l>
<l>Non è vile animal che nol percuota.</l>
<l>E tal che avanti nel tuo cor pensavi</l>
<l>Per sangue e per amor congiunto e fido,</l>
<l>Sovente è il primo che il tuo peso aggravi.</l>
<l>Molti han d'amici falsamente il grido,</l>
<l>Che veggendo venir periglio e noia,</l>
<l>Seguon Fortuna come 'l vulgo infido.</l>
<l>Mentre ha il ciel pace, e 'l verde tempo gioia,</l>
<l>Stassi fra noi la rondinella vaga,</l>
<l>Poi fugge il verno, quando il freddo annoia.</l>
<l>Chiunque al mondo di parer s'appaga</l>
<l>Più che d'esser nel ver fidato amico,</l>
<l>Fugge cui colpo di fortuna impiaga.</l>
<l>Quando Arïete ha il Sol, nel colle aprico</l>
<l>Si veggion vïolette e frondi e fiori,</l>
<l>Ch'è, quando torna il gel, nudo e mendico.</l>
<l>Miser colui che in quel che appar di fuori</l>
<l>Pon troppa fede, e follemente estima</l>
<l>Che sempre nella lingua il cor dimori.</l>
<l>Il saggio in sé colla credenza lima</l>
<l>La più gran parte delle altrui promesse,</l>
<l>Né chiama amico, che nol provi in prima.</l>
<l>Non derelitto e sol sarebbe spesse</l>
<l>Volte colui, che aver compagni crede,</l>
<l>Se avanti al tempo rio così facesse.</l>
<l>Porta danno in altrui la troppa fede,</l>
<l>Come la poca aver, vergogna apporta,</l>
<l>E 'l profitto e l'onor nel mezzo siede.</l>
<l>Ma tanti veggio per la strada torta,</l>
<l>Che più ne intende chi si appiglia al meno,</l>
<l>E il creder tardo è più sicura scorta.</l>
<l>Ahi! vôto di virtù, di vizi pieno</l>
<l>Secol fallace e rio, ch'appena trovi</l>
<l>Un amico fedel dentro al tuo seno.</l>
<l>Or con disegni inusitati e nuovi</l>
<l>Si vende cortesia, quella pensando</l>
<l>Non come altrui, ma a se medesmo giovi,</l>
<l>Immaginando il loco, il come, il quando</l>
<l>Util più rechi, quasi merce esterna</l>
<l>Che lunge venga il Rosso Mar solcando.</l>
<l>Ma quanta men tra noi virtù si scerna,</l>
<l>Più di voi lucerà chiara e cortese,</l>
<l>Giulian diletto, la memoria eterna.</l>
<l>Più di una penna ancor farà palese</l>
<l>Quanto al ben più d'altrui che al proprio stesso</l>
<l>Fur giorno e notte vostre voglie intese.</l>
<l>E se l'alto desir ch'io porto impresso</l>
<l>Or coll'opre adempir fortuna toglie,</l>
<l>Le carte il pagheran ch'io rigo spesso.</l>
<l>Sappia oggi il mondo come in voi s'accoglie</l>
<l>Tanta chiara virtù, quanti occhi in Argo,</l>
<l>Fido soccorso e pio dell'altrui doglie,</l>
<l>Magnanimo, gentil, cortese e largo.</l>
</lg>
</div2>

<div2 type="poesia">
<head>SATIRA DECIMA.</head>
<epigraph><p>ALL'ILLUSTRISSIMO SIGNORE MASSIMILIANO SFORZA</p></epigraph>
<lg type="non-definito">
<l>Poscia che lunge voi lasciando vidi,</l>
<l>Magnanimo signor, Durenza e Sorga,</l>
<l>E del gallico mar gli amati lidi,</l>
<l>Temo che nova maraviglia sorga</l>
<l>In voi, sentendo che sì tardo e lento</l>
<l>Alla penna la man già stanca porga,</l>
<l>Forse pensando in me scemato o spento</l>
<l>Quello ardente desir, ch'eterno fia</l>
<l>Al chiaro onor di vostro nome intento.</l>
<l>E perché più senza scusar non sia</l>
<l>Questo silenzio, se di udir vi cale,</l>
<l>Dirò qual è, signor, la vita mia.</l>
<l>Qui canto ognor colle mie muse, quale</l>
<l>Mi sforza il tempo, coll'usanza antica,</l>
<l>Ch'altro rimedio al mio languir non vale.</l>
<l>Ma perch'assai pensar la mente intrica,</l>
<l>E 'l gran diletto che soverchio dura</l>
<l>Torna col tempo, altrui doglia e fatica;</l>
<l>Dallo stil mio condotto e da natura,</l>
<l>Men vo talor fra vaghe donne e belle,</l>
<l>Forse compunto d'amorosa cura.</l>
<l>E mentre colla vista or queste or quelle</l>
<l>Vo misurando, e commendando in parte,</l>
<l>Mi risovvien delle mie chiare stelle.</l>
<l>E nei lor volti cerco a parte a parte</l>
<l>L'angeliche beltà, gli alti sembianti</l>
<l>Onde son piene, oimè! cotante carte.</l>
<l>Una tra l'altre m'appresenta quanti</l>
<l>Dolci atti e sguardi la mia Coppia cara</l>
<l>Usò il dì primo de' miei lunghi pianti.</l>
<l>Questa con tale ardor si mostra avara</l>
<l>Della mia libertà, che a poco sono</l>
<l>Di non sentir la terza piaga amara.</l>
<l>E nel primo apparir congiunti sono</l>
<l>Di Cintia il vago, e la beltà di Flora,</l>
<l>Che mi fan pur amar quand'io ragiono.</l>
<l>E se tanto splendor quaggiù non fôra</l>
<l>(Che pure è sozzo a dir) nato in Provenza,</l>
<l>Sarei più vinto che mai fossi ancora.</l>
<l>Oh se, com'ella ha qui Sorga e Durenza,</l>
<l>Così gustato avesse Arno e Mugnone,</l>
<l>Il terzo chiaro onor vedria Fiorenza.</l>
<l>Ma qual può farmi amar dritta cagione</l>
<l>Gli spirti provenzal? che affermo e giuro</l>
<l>Che son bruti animal senza ragione.</l>
<l>Ma lasciam questo andar, di ch'io non curo,</l>
<l>Che di porci parlar sarìa più degno,</l>
<l>Onde ogni chiaro stil verrebbe oscuro.</l>
<l>Ma quel che andar mi fa pien d'ira e sdegno,</l>
<l>È 'l trovar fra le donne un tal costume</l>
<l>Torto nel tutto dal diritto segno.</l>
<l>Io mancherò di dir come ogni lume</l>
<l>Di valor, di virtù, di gentilezza,</l>
<l>Fugga da lor, come dall'alpi il fiume.</l>
<l>Qui tra i servi d'amor s'annulla e sprezza</l>
<l>Nobiltà d'alma, lealtade e fede,</l>
<l>Quanto gemme e tesor si onora e prezza.</l>
<l>Ben vi so dir che qui negletto siede</l>
<l>Parnaso e i lauri, e che all'argento e all'oro</l>
<l>Febo, Vener, Minerva, e Marte cede.</l>
<l>Qui non bisogna ordir sottil lavoro</l>
<l>Per adempir te sue bramose voglie,</l>
<l>Che ricchezze mostrar basta con loro.</l>
<l>E per parlar di chi talor mi toglie</l>
<l>I pensier delle muse, e in sé gli porta</l>
<l>Del mio piagato cor cercando spoglie,</l>
<l>Questa men forse che molt'altre accorta</l>
<l>Pensa in me molti, né conosce in cui,</l>
<l>Dei ben ch'al mondo la fortuna apporta.</l>
<l>Né pensar può che omai gran tempo fui</l>
<l>Nuovo Biante, se già più che mio</l>
<l>Dir non volesse quel ch'io debbo altrui.</l>
<l>E bench'io il giuri, allor pensa ella ch'io</l>
<l>Saggio più d'altri le ricchezze asconda,</l>
<l>E più le vien d'incendermi desio.</l>
<l>Qui più di grazia ingiusta mercè abonda,</l>
<l>Che il povero cortese, il ricco avaro;</l>
<l>E più che il frutto buon, la bella fronda.</l>
<l>Così tenuto son pregiato e caro,</l>
<l>Non perch'io doni, ché il poter m'è tolto,</l>
<l>Ma falso immaginar mi rende chiaro.</l>
<l>Sono, ov'io vegna, dolcemente accolto;</l>
<l>Né pensate, signor, che quanto io dico</l>
<l>Oltre un dolce parlar s'estenda molto.</l>
<l>Ben si chiama signor, fratello, amico</l>
<l>Altrui portando fronde, erbette e fiori,</l>
<l>Ognor dagli orti, ovver dal campo aprico.</l>
<l>E di dolci baciar gli accesi amori</l>
<l>Pascon sovente, ché in men pregio gli hanno</l>
<l>Che non ha il porco i più soavi odori.</l>
<l>O Flora o Cintia, in che doglioso affanno</l>
<l>Pregai gran tempo che mi déssi un solo</l>
<l>Di quei che queste a tutto il mondo danno!</l>
<l>E tal uccel qui pensa al primo volo</l>
<l>Giunger la preda, ch'è più lunge assai</l>
<l>Che la torrida zona al freddo polo.</l>
<l>Io nel primiero di meco pensai,</l>
<l>Alle grate accoglienze, ai detti e sguardi,</l>
<l>D'esser caro a costei più d'altro mai.</l>
<l>Né dir potrei con che pungenti dardi</l>
<l>M'entrò speranza d'aver quello in breve</l>
<l>Ch'io non aspetto or più per tempo o tardi.</l>
<l>E pur m'accorsi alfin quanto di lieve</l>
<l>Diano a ciascun menzogne sì soavi</l>
<l>Da metter fuoco nell'alpestre neve.</l>
<l>E l'ultimo a venir tenga le chiavi</l>
<l>In man di queste, e mille volte e mille</l>
<l>Falsamente giurar nïente aggravi.</l>
<l>E colei che d'amor vive faville</l>
<l>Accenda in altri, lei restando un ghiaccio,</l>
<l>Ha più nome ed onor per queste ville.</l>
<l>Poi, come uno han nell'amoroso laccio,</l>
<l>Con mille sdegni, scherni e gelosie</l>
<l>Van procacciando alla trista alma impaccio.</l>
<l>Usar nei servi oneste cortesie</l>
<l>Hanno in vergogna, e colle abiette genti</l>
<l>Assai più del dover son larghe e pie.</l>
<l>E questo fan, perché le basse menti</l>
<l>Sempre hanno in pregio chi le sprezza e fugge,</l>
<l>Gli altri fuggendo all'onor d'esse intenti.</l>
<l>Ora io, che ho l'alma che s'intende e strugge</l>
<l>Di poca fiamma per l'antica usanza,</l>
<l>Non so che, sento, nella mente rugge.</l>
<l>Ma di tosto guarir porto speranza,</l>
<l>Ché amar chi inganni, e che ben mostri amarme,</l>
<l>Sarìa vergogna che ogni doglia avanza.</l>
<l>Tempo è venuto omai ch'io mi disarme</l>
<l>D'ogni altro amore, e vo' che Cintia porte</l>
<l>L'ultima del mio cor le spoglie e l'arme.</l>
<l>Ma mentre io cerco di novelle scorte</l>
<l>Per trarre il piè da sì dannosa strada,</l>
<l>Si fuggon l'ore al mio disegno corte.</l>
<l>Ma se ben tolto m'è, quanto m'aggrada,</l>
<l>L'esser con voi, con la mia penna almeno,</l>
<l>Magnanimo signor, ovunque io vada,</l>
<l>Son con voi sempre, e voi ritengo in seno.</l>
</lg>
</div2>

<div2 type="poesia">
<head>SATIRA UNDECIMA.</head>
<epigraph><p>A TOMMASINO GUADAGNI.</p></epigraph>
<lg type="non-definito">
<l>Se con gli occhi del ver guardasse bene,</l>
<l>Caro mio Tommasin, ciascuno in terra</l>
<l>Non avria tante invan fatiche e pene.</l>
<l>Non avrian qui tra noi sì lunga guerra</l>
<l>I semplicetti cor, dal falso spinti</l>
<l>Dietro al vulgare stuol che agogna ed erra.</l>
<l>Non mille volti ognor sarian dipinti</l>
<l>Da mille passïon, ma tutte in gioco</l>
<l>Le prenderiano a miglior vita accinti.</l>
<l>Non graverebbe al mondo il troppo o 'l poco</l>
<l>Le umane menti, che selvagge e schive</l>
<l>Solo ai dolci pensier darebbon loco.</l>
<l>Beato quel che in solitarie rive,</l>
<l>Lunge dal rozzo vulgo, al nudo cielo</l>
<l>Fuor dell'ampie città contento vive.</l>
<l>E sicuro si tempra il caldo e il gelo</l>
<l>Con la sua famigliuola, all'ombra e al foco,</l>
<l>Né soverchio pensar gli cangia il pelo;</l>
<l>Nulla sperando mai, temendo poco,</l>
<l>E la Fortuna, e i ben che in guardia tiene,</l>
<l>Come fallaci e vil si prende in gioco.</l>
<l>E le soglie regal dintorno piene</l>
<l>Di simulato amor, d'invidia vera,</l>
<l>Come arpie fugge, e come rie sirene.</l>
<l>Non sente appresso l'inimica schiera,</l>
<l>Né il marzïal romor che all'arme chiama</l>
<l>Lo fa il giorno temer, vegghiar la sera.</l>
<l>Il basso nome suo d'alzar non brama,</l>
<l>E chiusa entro i confin di poca valle</l>
<l>Si contenta veder sua gloria e fama.</l>
<l>Non ha davanti, non dietro alle spalle,</l>
<l>Gente a guardar la perigliosa vita,</l>
<l>Ché va sicuro e sol per ogni calle.</l>
<l>Non della indotta vil turba infinita</l>
<l>Cura quanto di lui parlando senta,</l>
<l>O d'esser quel che più da lei s'addita.</l>
<l>Ogni fame, ogni sete in esso è spenta,</l>
<l>Fuor quella sol che la natura apporta,</l>
<l>Che di dolci sapor pasce e contenta;</l>
<l>Ché lo appetito semplice conforta</l>
<l>Più il vetro e il legno, che le gemme e l'oro</l>
<l>Non fan molti altri per la strada torta.</l>
<l>Non teme di trovar l'empio lavoro</l>
<l>Tra le vivande di cicuta e tosco</l>
<l>Da chi cerchi il suo regno o 'l suo tesoro.</l>
<l>Or per questa campagna or per quel bosco</l>
<l>Cogliendo frondi e fior suo giorno spende,</l>
<l>Fin che la notte il vieti o il tempo fosco.</l>
<l>Non d'ira o di dolor la mente accende,</l>
<l>Se non se veggia al suo giardin le greggi</l>
<l>O se il lupo talor l'agnel si prende.</l>
<l>Non ha dintorno chi le sante leggi</l>
<l>Alto gridi ad ognor che sparse vanno,</l>
<l>O che la plebe sua nel fren vaneggi.</l>
<l>Non ha temenza mai, non porta danno</l>
<l>Del mar cruccioso, anzi a diletto 'l mira,</l>
<l>Di quei ridendo ch'a suo rischio stanno.</l>
<l>La ruota infida che dintorno gira</l>
<l>Nol preme, o innalza; e vinca questo o quello,</l>
<l>Biasma e riprende chi per lei sospira.</l>
<l>E come il tempo vien sereno e bello,</l>
<l>Pianta di propria man l'olmo e l'ulivo,</l>
<l>Che adombre il colle l'un, l'altro il ruscello,</l>
<l>Battendo il ramo che d'umor sia privo,</l>
<l>Di peregrine frondi altrui vestendo</l>
<l>A nuovi abitator talvolta schivo;</l>
<l>Poi quando alzato il Sol più viene ardendo</l>
<l>Per le campagne e piagge, il frutto coglie,</l>
<l>Delle fatiche sue mercè prendendo.</l>
<l>Indi che Libra le verdi erbe e foglie</l>
<l>Conduce a morte, onde le piante e i prati</l>
<l>Piangon cadute le sue dolci spoglie,</l>
<l>Le bianche uve e vermiglie, i pomi aurati</l>
<l>Or col vaso or col grembo a casa adduce,</l>
<l>Bacco chiamando e i suoi compagni amati.</l>
<l>Poscia che breve il freddo giorno luce,</l>
<l>Or visco or reti or nuovi lacci adopra,</l>
<l>Or segue il can de' suoi diletti duce.</l>
<l>Come poi scorge che la notte cuopra</l>
<l>Dintorno il mondo, al dolce albergo riede</l>
<l>L'affaticata preda avendo sopra.</l>
<l>E presso al foco alla sua mensa siede,</l>
<l>Cui di rozze vivande ratta ingombra</l>
<l>La fida sposa sua, che lasso il vede.</l>
<l>Così la fame onestamente sgombra,</l>
<l>Né cura il ciel non che i tesori e i regni,</l>
<l>Seguendo il vero ben, lasciando l'ombra.</l>
<l>I suoi brevi desir, né i suoi disegni</l>
<l>Più là non van che la natura porte,</l>
<l>Né del dritto o del buon passano i segni.</l>
<l>Cotal, quasi cangiar volesse sorte,</l>
<l>Cantò il tiranno che Sicilia oppresse,</l>
<l>Ma l'altro giorno poi condusse a morte</l>
<l>I due miglior che Siracusa avesse.</l>
</lg>
</div2>

<div2 type="poesia">
<head>SATIRA DUODECIMA.</head>
<epigraph><p>A TOMMASO SERTINI</p></epigraph>
<lg type="non-definito">
<l>Io vi dirò, poi che di udir vi cale,</l>
<l>Tommaso mio gentil, perch'amo e côlo</l>
<l>Più di tutti altri il lito provenzale;</l>
<l>E perché qui così povero e solo</l>
<l>Piuttosto che seguir popoli e regi</l>
<l>Vivo temprando il mio infinito duolo.</l>
<l>Né ciò m'avvien perch'io fra me dispregi</l>
<l>Quei c'han dalla Fortuna in mano il freno</l>
<l>Di noi, per sangue e per ricchezze egregi.</l>
<l>Ma bene è ver, che assai gli estimo meno</l>
<l>Che 'l vulgo, e quei che ciò che appar di fuore</l>
<l>Guardan, senza veder che chiugga il seno.</l>
<l>Non dico già che non mi scaldi amore</l>
<l>Talor di gloria, ch'io non vo' mentire</l>
<l>Con chi, biasmando onor, sol cerca onore.</l>
<l>Ma con qual piè potrei color seguire</l>
<l>Che 'l mondo pregia? ch'io non so quell'arte</l>
<l>Di chi le scale altrui convien salire.</l>
<l>Io non saprei, Sertin, porre in disparte</l>
<l>La verità, colui lodando ognora</l>
<l>Che con più danno altrui dal ben si parte.</l>
<l>Non saprei riverir chi soli adora</l>
<l>Venere e Bacco, né tacer saprei</l>
<l>Di quei che 'l vulgo falsamente onora.</l>
<l>Non saprei più che agl'immortali Dei</l>
<l>Rendere onor colle ginocchia inchine</l>
<l>Ai più ingiusti che sian, fallaci e rei.</l>
<l>Non saprei nel parlar covrir le spine</l>
<l>Con simulati fior, nell'opre avendo</l>
<l>Mêle al principio, e tristo assenzio al fine.</l>
<l>Non saprei, no, dove il contrario intendo,</l>
<l>I malvagi consigli usar per buoni</l>
<l>Davanti al vero onor l'util ponendo.</l>
<l>Non trovare ad ognor false cagioni</l>
<l>Per abbassar i giusti, alzando i pravi,</l>
<l>D'avarizia e d'invidia avendo sproni.</l>
<l>Non saprei dar de' miei pensier le chiavi</l>
<l>All'ambizion, che mi portasse in alto</l>
<l>Alla fucina delle colpe gravi.</l>
<l>Non saprei il core aver di freddo smalto</l>
<l>Contro a pietà, talor nocendo a tale</l>
<l>Ch'io più di tutti nella mente esalto.</l>
<l>Non di loda onorar chiara immortale</l>
<l>Cesare e Silla, condannando a torto</l>
<l>Bruto e la schiera che più d'altra vale.</l>
<l>Non saprei camminar nel sentier corto</l>
<l>Dell'empia iniquità, lassando quello</l>
<l>Che reca pace al vivo, e gloria al morto.</l>
<l>Io non saprei chiamar cortese e bello</l>
<l>Chi sia Tersite; né figliuol d'Anchise</l>
<l>Chi sia di senno e di pietà rubello.</l>
<l>Non saprei chi più cor nell'oro mise</l>
<l>Dirlo Alessandro, e 'l paüroso e vile</l>
<l>Chiamarlo il forte che già l'Idra ancise.</l>
<l>Dir non saprei poeta alto e gentile</l>
<l>Mevio, giurando poi che tal non vide</l>
<l>Smirna, Manto e Fiorenza ornato stile.</l>
<l>Non saprei dentro all'alte soglie infide,</l>
<l>Per più mostrar amor, contr'a mia voglia,</l>
<l>Imitar sempre altrui se piange o ride.</l>
<l>Non saprei indovinar quel ch'altri voglia,</l>
<l>Né conoscer saprei quel che più piace,</l>
<l>Tacendo il ver che le più volte addoglia.</l>
<l>L'amico lusinghier doppio e fallace</l>
<l>Dir non saprei gentil, né aperto e vero</l>
<l>Se sempre parli quel che più dispiace.</l>
<l>Non saprei l'uom crudel chiamar severo,</l>
<l>Né chi lascia peccar chiamarlo pio,</l>
<l>Né che il tiranneggiar sia giusto impero.</l>
<l>Io non saprei ingannar gli uomini e Dio</l>
<l>Con giuramenti e con promesse false,</l>
<l>Né far saprei, quel ch'è d'un altro, mio.</l>
<l>Questo è cagion che non mi cal né calse</l>
<l>Ancor giammai di seguitar coloro</l>
<l>Ne' quai fortuna più che il senno valse.</l>
<l>Questo fa che il mio regno e 'l mio tesoro</l>
<l>Son gl'inchiostri e le carte, e più che altrove</l>
<l>Oggi in Provenza volentier dimoro.</l>
<l>Qui non ho alcun che mi domandi dove</l>
<l>Mi stia o vada, e non mi sforza alcuno</l>
<l>A gir pel mondo quando agghiaccia o piove.</l>
<l>Quando gli è il ciel seren, quando gli è bruno,</l>
<l>Son quel medesmo, e non mi prendo affanno,</l>
<l>Colmo di pace, e di dolor digiuno.</l>
<l>Non sono in Francia, ove abbia scorno e danno</l>
<l>S'io non conosco i vin, s'io non so bene</l>
<l>Qual vivanda è miglior di tutto l'anno;</l>
<l>Non nella Spagna, ove studiar conviene</l>
<l>Più che nell'esser poi, nel ben parere,</l>
<l>Ove frode e menzogna il seggio tiene;</l>
<l>Non in Germania, ove il mangiare 'l bere</l>
<l>M'abbia a tôr l'intelletto, e darlo in preda</l>
<l>Al senso, in guisa di selvagge fere.</l>
<l>Non sono in Roma, ove chi in Cristo creda,</l>
<l>E non sappia falsar né far veleni,</l>
<l>Convien che a casa con suo danno rieda.</l>
<l>Sono in Provenza, ove quantunque pieni</l>
<l>Di malvagio voler ci sian gl'ingegni,</l>
<l>L'ignoranza e il timor pon loro i freni.</l>
<l>Benché d'invidia e d'odio ognor sian pregni</l>
<l>Contro i miglior, per non veder più innante,</l>
<l>Restan troncati a mezzo i lor disegni.</l>
<l>Ma sia pur come può, l'alma ignorante</l>
<l>Se ben torto vorria, può nuocer poco,</l>
<l>Come sa chi ben n'ha provate alquante.</l>
<l>Or qui dunque mi sto prendendo in gioco</l>
<l>Il lor breve saver, le lunghe voglie,</l>
<l>Con le mie muse in solitario loco.</l>
<l>Non le gran corti, non l'eccelse soglie</l>
<l>Mi vedran gir coi lor seguaci a schiera,</l>
<l>Né di me avran troppo onorate spoglie</l>
<l>Avarizia e livor, ma pace vera.</l>
</lg>
</div2>

<div2 type="poesia">
<head>SATIRA DECIMATERZA.</head>
<epigraph><p>A MADONNA BATISTA LARCARA SPINOLA, PER LA MORTE DI LODOVICO ALAMANNI.</p></epigraph>
<lg type="non-definito">
<l>Chi desia di veder come sia frale,</l>
<l>Ligura Pianta mia, l'umana vita,</l>
<l>Rivolga al ciel della sua mente l'ale.</l>
<l>Ivi l'alta bontà vedrà infinita,</l>
<l>Spregiando il secol tenebroso e breve,</l>
<l>Che al chiaro e sempre di lassù ne invita.</l>
<l>Presso al fuoco, di cera, al Sol, di neve,</l>
<l>Nostre speranze, e nostri van disegni;</l>
<l>E la gloria vedrà fuggirsen lieve.</l>
<l>Vedrà l'ampie ricchezze, i nomi e i regni</l>
<l>Altro non esser poi che incarco e pene,</l>
<l>Doglie, affanni, sudor, corrucci e sdegni.</l>
<l>Ivi sculto vedrà quel sommo bene,</l>
<l>E qui vedrà quanti del vero l'ombra</l>
<l>In fosca nebbia vaneggiando tiene.</l>
<l>E di quanti desir fallaci ingombra,</l>
<l>L'anime semplicette, che pur vanno</l>
<l>Seguendo quel ch'ogni dolcezza sgombra.</l>
<l>L'ora veloce, il giorno, il mese e l'anno,</l>
<l>Senza misura aver di quando o come,</l>
<l>Là ci rimena dove i più si stanno.</l>
<l>Quanti han deposte le terrestri some</l>
<l>D'este membra mortai, sì care a loro,</l>
<l>Pria che argentate sian l'aurate chiome!</l>
<l>Quanti partiti son qualor più fôro</l>
<l>Nel suo perfetto oprar, dal ciel troncato</l>
<l>Ogni disegno, ogni gentil lavoro!</l>
<l>Ben, lasso! il so, che 'l nobil germe nato</l>
<l>Del tronco stesso ond'io fui posto al mondo,</l>
<l>Ier si seccò nel suo più bello stato.</l>
<l>Qualor mi sovverrà quanto giocondo,</l>
<l>Onorato fratel, fu l'esser teco,</l>
<l>Fia l'alma schiva del terrestre pondo.</l>
<l>Or sai, Fortuna, ch'io non son più meco,</l>
<l>Che m'hai tolta di me la miglior parte.</l>
<l>Ch'altro senza lui son, che muto e cieco?</l>
<l>Or son dal vento mie speranze sparte,</l>
<l>Or agli onesti miei concetti chiari</l>
<l>È fallito il poter, cessata è l'arte.</l>
<l>Chi non seppe ancor mai, da me l'impari</l>
<l>Come in alma gentil morte non doglia,</l>
<l>Quanto il perder tra noi pegni sì cari.</l>
<l>Ahi Fortuna crudel, che il mondo spoglia</l>
<l>In un momento sol di tanto onore,</l>
<l>Quanto in molti anni ritrovar si soglia.</l>
<l>Caro sostegno mio, con teco muore</l>
<l>Quanto di dolce avea; teco è sotterra</l>
<l>Quanto esser può di noi pregio e valore.</l>
<l>Deh che doglia mortal, che cruda guerra</l>
<l>La madre pia, la casta tua consorte</l>
<l>Senton per te che poco marmo serra!</l>
<l>O madre pia, quanto ha più dolce sorte</l>
<l>Colei sovente, cui dal ciel son date</l>
<l>Del vïaggio mortal l'ore più corte!</l>
<l>Or non vedreste in la canuta etate</l>
<l>De' vostri germi l'un di morte preda,</l>
<l>L'altro d'esilio oppresso e povertate.</l>
<l>Non fia chi più nel cieco mondo creda:</l>
<l>Madre beata vi chiamaste un tempo;</l>
<l>Or vien chi frutti e fior batte e depreda.</l>
<l>Ahi buon frutto gentil, come per tempo</l>
<l>Senza conforto alcun lasciata hai quella,</l>
<l>Da cui pur lunge omai troppo m'attempo!</l>
<l>Quanti ha in un punto la tua fera stella</l>
<l>Con teco uccisi! Io 'l so, che ovunque io guardo,</l>
<l>Veggio sol morte, e sol m'affido in ella.</l>
<l>Or biasmo il tempo al suo volar sì tardo</l>
<l>Per tôr me quinci, che a tôr te da noi</l>
<l>Fu più veloce, ohimè, che cervo o pardo!</l>
<l>Senza esser teco, senza i detti tuoi,</l>
<l>Che son nel mondo? che divenni un verme,</l>
<l>Quando partendo non ti vidi poi.</l>
<l>Vane credenze nostre, cieche e inferme!</l>
<l>Stando io lontan dal bel fiorito nido,</l>
<l>Sole avea in te le mie speranze ferme.</l>
<l>Lasso! ch'or nello estran gallico lido,</l>
<l>Onde ogni dolce, onde ogni bene avea,</l>
<l>Solo amaro e dolor nell'alma annido.</l>
<l>Tolto m'è il ragionar com'io solea:</l>
<l>Troppo son ricco, s'a quel ch'amo e spero</l>
<l>Non tronca il fuso la fatale Dea.</l>
<l>Or qui mi lasci, ahi non mi sembra 'l vero,</l>
<l>Caro dolce fratello, a me più caro</l>
<l>Che l'alma stessa, non pur terra o impero!</l>
<l>Or qui mi lasci; e se gran tempo avaro</l>
<l>Troppo del viver fui, ne porto pena,</l>
<l>Ché morto avrei men ch'io non ho d'amaro.</l>
<l>Così tranquilla già, lieta e serena</l>
<l>Fu, mentre teco fui, la vita mia,</l>
<l>Come or priva di te d'assenzio è piena.</l>
<l>Un medesmo pensier le menti aprìa,</l>
<l>Un medesmo desir; le voglie stesse</l>
<l>Che cadevan nell'un, l'altro sentìa.</l>
<l>A che natura somiglianti impresse</l>
<l>Sì l'alme in noi? perché in diverso loco</l>
<l>Giovin morendo l'un, l'altro vivesse?</l>
<l>Come bramato avrei quel molto o poco</l>
<l>Che m'avanza a' miei dì partir con lui,</l>
<l>Per non restar della Fortuna in gioco!</l>
<l>Or sarei lieto quale un tempo fui,</l>
<l>Poscia contenti al ciel n'andremmo insieme,</l>
<l>Spregiando quel che più diletta altrui.</l>
<l>Ah! che caldo desir la mente preme</l>
<l>Di lui veder, che sin che gli occhi chiuda,</l>
<l>Lasso! non ho di riveder più speme.</l>
<l>Ahi pigra morte, ahi pigra morte e cruda,</l>
<l>Quante al primo fiorir troncate hai piante!</l>
<l>E me pur lasci, di pietade ignuda.</l>
<l>Ah che, lasso! parlo io? l'eterne e sante</l>
<l>Fraterne orecchie il mio dolermi aggreva,</l>
<l>E 'l richiamarlo al basso mondo errante.</l>
<l>Or nell'albergo suo non piove o neva,</l>
<l>Or non ha punto il cor da mille cure,</l>
<l>Né 'l temere o sperar lo inchina o leva.</l>
<l>Or le andate fatiche, or le future</l>
<l>Non han più loco in lui, non sente duolo</l>
<l>Che il mortal dolce poco tempo dure.</l>
<l>Le stelle erranti e l'uno e l'altro polo</l>
<l>Sotto a sé scorge; e noi che in vita semo,</l>
<l>Non veggiam tutti quanto vede ei solo.</l>
<l>Or ben m'accorgo che 'l dolore estremo,</l>
<l>Ligura Pianta mia, qual dite ognora,</l>
<l>Più del mal nostro che dell'altro avemo.</l>
<l>Io, vago di schivar chi più m'accora</l>
<l>E lui godermi nell'antica pace,</l>
<l>Bramo indi trarlo, ove ogni bene adora.</l>
<l>Santo fraterno amor, ch'oggi mi face</l>
<l>Nel medesmo desir crudele e pio,</l>
<l>E quel più ricercar che a lui più spiace!</l>
<l>Chi tôr l'alma vorrìa davanti a Dio</l>
<l>Per ritornarla in la prigione oscura</l>
<l>Del guasto mondo, scellerato e rio,</l>
<l>A riveder quanto tra noi si cura,</l>
<l>Più che del proprio ben, degli altrui danni,</l>
<l>Là dove invidia ogni dolcezza fura,</l>
<l>A riveder quaggiù gli estremi inganni,</l>
<l>L'ascoso visco tra i fioretti e l'erba,</l>
<l>Ove al torto cammin si volgon gli anni;</l>
<l>A riveder quanto d'onor si serba</l>
<l>A chi più sa mostrar vermiglio il braccio</l>
<l>Nel sangue pio, nell'altrui morte acerba;</l>
<l>A riveder come di piombo e ghiaccio</l>
<l>Sian fatte al bene oprar le menti umane,</l>
<l>E come oggi ai miglior si tessa il laccio;</l>
<l>A riveder tante fatiche vane,</l>
<l>A riveder le nostre terre oppresse</l>
<l>Dal furore inuman di genti estrane;</l>
<l>A cose rivedere, ond'oggi spesse</l>
<l>Volte più doglia assai nell'alma avresti,</l>
<l>Che di morte crudel null'altro avesse?</l>
<l>Beato dunque chi disciolto resti</l>
<l>Dallo incarco mortal, prendendo palma</l>
<l>Del dritto andar, dei santi passi onesti.</l>
<l>Resta oggi in pace: e la terrestre salma,</l>
<l>Ch'or quaggiù senza te portar mi noia,</l>
<l>Di fraterna pietà t'ingombri l'alma.</l>
<l>Né ti faccia minor l'eterna gioia</l>
<l>Il sentirti chiamar da' miei sospiri,</l>
<l>Che avrò sempre compagni infin ch'io muoia.</l>
<l>A voi dolce seren de' miei desiri,</l>
<l>Ligura Pianta, omai molesto sono</l>
<l>In troppo ragionar de' miei martìri.</l>
<l>Ma de' miei pianti il doloroso suono</l>
<l>Se gli altri aggreva, me medesmo ancide,</l>
<l>Perciò spero trovar pace e perdono,</l>
<l>Scorta onorata, che a virtù mi guide.</l>
</lg>
</div2>
</div1>

<div1 type="poesia">
<head>EGLOGA.</head>
<head>ADMETO PRIMO.</head>
<lg type="egloga">
<l>Ninfe che alberga l'onorata valle</l>
<l>Che al Tirren manca e d'Apennin si parte,</l>
<l>Cui infiora e bagna il mio bel fiume d'Arno,</l>
<l>L'ultima pena omai meco prendete,</l>
<l>Poi diam silenzio alla zampogna tosca</l>
<l>Fin che abbia ove sonar più dolci note.</l>
<l>Cantiam piangendo il re de' buon pastori,</l>
<l>Il nostro Admeto, ch'or lontano stassi</l>
<l>Più di valor che di fortuna armato,</l>
<l>Quel che ogni cor gentil piangendo chiama</l>
<l>Che torni a riveder le piagge amiche.</l>
<l>Rodan, Sena, Garona, Era e Matrona,</l>
<l>E voi tutti altri cui circonda intorno</l>
<l>L'Oceano, i Pirenei tra l'Alpi e 'l Reno,</l>
<l>Ov'è il vostro signor che tanto amate?</l>
<l>Ov'è quel buon pastor, di cui le gregge</l>
<l>Givan sicure, né temean la notte</l>
<l>Il rapace pastor, né 'l giorno il lupo?</l>
<l>Ov'è quel buon cultor, che al più gran verno</l>
<l>Talor potè pur con la vista sola</l>
<l>Far le biade spigar, fiorir le piagge?</l>
<l>Non con voi, lassi! no, com'esser suole;</l>
<l>Non con voi, lassi! no, ché in forza altrui</l>
<l>Fra il Tesin, l'Adda e 'l Po soletto vive.</l>
<l>Ahi, misero Tesin, ch'al tristo giorno</l>
<l>Fosti presente, e che vicin vedesti</l>
<l>La vittoria fuggir nel sen de' vinti.</l>
<l>Quante spargesti allor lagrime, quali</l>
<l>Fûro i sospiri, onde di nebbia intorno</l>
<l>Fosche tornâr le tue tranquille rive!</l>
<l>Questo è il fido signor, che già tanti anni</l>
<l>Chiamasti indarno che a levar venisse</l>
<l>Da' tuoi dolci vicin lo indegno giogo.</l>
<l>Questo è il pastor, che non pur tu piangendo,</l>
<l>Ma il Po, la Brenta, il Tebro, Arno e Sabeto,</l>
<l>Han chiamato ad ognor con alte voci.</l>
<l>Or che vanìa la nostra antica speme,</l>
<l>E il suo chiaro desir troncato ha 'l cielo,</l>
<l>Che più ne resta omai che pianger sempre?</l>
<l>E il suo nobil valor serbarsi ancora</l>
<l>A miglior tempo, che tornar dee forse?</l>
<l>Non ha sempre il monton piovoso il vello;</l>
<l>Non senza rose e fior sempre è la spina;</l>
<l>Non senza latte ognor la pecorella;</l>
<l>Non senza l'aure e 'l sol sta sempre il cielo;</l>
<l>Non senza il verde le campagne e i boschi;</l>
<l>Non sempre irato il mar, né i fonti e i fiumi</l>
<l>Son sempre torbi, e dal gel vinte l'acque.</l>
<l>Ma poi che al mondo il dolce april ritorna,</l>
<l>Ha la gonna il monton candida e pura;</l>
<l>Di mille gemme il prun corona intorno;</l>
<l>Rendon liete le gregge il latte e i figli;</l>
<l>Desta Zefiro i fior, Febo gli scalda,</l>
<l>S'adorna il mondo, e si riveste il bosco;</l>
<l>Nettuno è in pace, e dal cristallo sciolti</l>
<l>Corron d'argento i ruscelletti e i fiumi.</l>
<l>Ben vedrem tosto il nostro gran pastore</l>
<l>Condur le greggi ancor più che mai lieto,</l>
<l>S'è ver che il Ciel là su de' giusti ha cura.</l>
<l>Tu Pan Dio nostro, o gran selvaggio Giove,</l>
<l>Deh fa' ch'esto pensier non caggia indarno,</l>
<l>Se ricche vuoi veder le mandre amiche.</l>
<l>Non senti ben come a te piange e grida</l>
<l>Europa tutta, e quel buon germe chiede</l>
<l>Che più d'altro produr sa dolce il frutto?</l>
<l>Sai pur che vien dal generoso seme</l>
<l>Di quel che largo del suo sangue a noi</l>
<l>Dal barbarico giogo Italia sciolse;</l>
<l>E se si cerca il ver, la ingiusta pianta</l>
<l>Ch'Africa ed Asia crudelmente adombra,</l>
<l>Non vento irato o ferro o pioggia teme,</l>
<l>Quanto il chiaro splendor de' Gigli d'oro.</l>
<l>Ah! chi lunge gli tien dal caro albergo</l>
<l>Per selve alpestri al tempestoso verno,</l>
<l>E la dolce ombra ai desir nostri invola?</l>
<l>Ahi! chi ti tien, quanto più largo onore</l>
<l>Oggi di pace avria, che già di forza!</l>
<l>Non occultar sì prezïoso fiore</l>
<l>Al gallico giardin, ch'è secco omai;</l>
<l>Né il potran ristorar l'aure e la pioggia</l>
<l>Fin che il vedovo sen l'odor non senta.</l>
<l>Assai ci sia fin qui del grand'Admeto</l>
<l>Aver pianto e cantato, o Ninfe tosche,</l>
<l>Ch'ove cresce il voler, manca la voce.</l>
<l>Or posi dunque la zampogna stanca;</l>
<l>E l'aure ch'ascoltar sì intente stanno,</l>
<l>Leve sen vadan raccontando ognora</l>
<l>Come piangendo andrem chiamando Admeto</l>
<l>Quanto ei senza tornare ov'altri attende</l>
<l>Ne terrà spenta ogni dolcezza e speme.</l>
<l>Torniamci, o pecorelle, al nostro albergo,</l>
<l>Ché il vespro rende le sue stelle al cielo,</l>
<l>E 'l notturno vapor le gregge offende.</l>
</lg>
</div1>

<div1 type="poesia">
<head>ELEGIA.</head>
<lg type="elegia">
<l>Quando esser deve, omai dimmelo, Amore,</l>
<l>Ch'io torni a riveder quel chiaro loco</l>
<l>Che mi tien del suo sen chiuso di fuore?</l>
<l>Quando gli occhi vedrò dond'uscìo il fuoco</l>
<l>Che m'arde tal, che mille monti e fiumi,</l>
<l>Campagne e colli al mio fuggir son poco?</l>
<l>O divin portamento, alti costumi,</l>
<l>O celesti o santi atti, o bella Flora,</l>
<l>Ove or son vôlti i duo miei dolci lumi?</l>
<l>Sovvien lor più di me, piangonmi ancora?</l>
<l>Cercanmi intenti? o fidi antichi amici,</l>
<l>Quanta in voi già pietà scòrsi io talora!</l>
<l>Deh perché i tempi miei lieti e felici</l>
<l>Vôlti hai, Fortuna, in sì doglioso pianto?</l>
<l>Son questi d'Arno i lieti colli aprici?</l>
<l>È questo il mio terren, ch'io chiamo tanto?</l>
<l>È questo il nido, in cui piangendo andai</l>
<l>Soave si, ch'io non ho invidia al canto?</l>
<l>È qui il mio Sol, che gli amorosi rai</l>
<l>Con tal vaghezza mi spiegò dintorno,</l>
<l>Ch'altro non veggio ben, né 'l penso mai?</l>
<l>Lasso! mi sembra qui più fosco il giorno</l>
<l>Che là le notti, u' son le nebbie chiare</l>
<l>Più che qua il ciel quando più volge adorno.</l>
<l>Dai desir dolci e da speranze care,</l>
<l>Cruda, non mi tener così lontano</l>
<l>Tra i sospir gravi, ohimè! tra l'onde amare.</l>
<l>Io non ti chieggio quel che 'l mondo invano</l>
<l>Cerca ad ognor, possanza, oro e terreno;</l>
<l>Libertà chieggio, e 'l mio bel volto umano;</l>
<l>Stato tranquillo e d'alma pace pieno,</l>
<l>Ove la santa Astrea con dritta estima</l>
<l>Gastighi il troppo, e doni forza al meno.</l>
<l>Monti pur chi 'l desia sopra la cima</l>
<l>Dell'alta ruota tua per gli altrui danni,</l>
<l>Ché a me sol basterìa quanto ebbi prima.</l>
<l>Io non ho invidia a chi tra mille affanni</l>
<l>Tien mille regni, e tra le gemme e l'oro</l>
<l>Imperla, e indora mille e mille inganni.</l>
<l>Possegga pur chi può quanti mai fôro</l>
<l>Armenti, Alfeo, per le tue verdi rive,</l>
<l>Ch'io per altro desir mi discoloro.</l>
<l>Che di più sente chi superbo vive</l>
<l>Ne' gran palazzi? e follemente crede</l>
<l>Che alla gloria ed al ben così s'arrive!</l>
<l>Che giova altero andar di sangue e prede?</l>
<l>E di porpora ornarsi, in cui natura</l>
<l>Sovente all'arte sua sorella cede?</l>
<l>Fa men queta la vita e men sicura</l>
<l>Il posseder quaggiù regni e ricchezze,</l>
<l>Seme crudel d'ogni gravosa cura.</l>
<l>Così poss'io goder l'alte bellezze</l>
<l>Povero, e solo a voi giocondo e caro,</l>
<l>Flora; il mondo di poi mi fugga e sprezze.</l>
<l>Candido giorno, o giorno lieto e chiaro</l>
<l>Che a voi mi renderà, dolce stagione</l>
<l>In ch'io 'l frutto corrò leggiadro e raro;</l>
<l>Deh! torna tosto omai, ch'è ben ragione</l>
<l>Che trovi al mondo un lungo pianger fine.</l>
<l>Or surge il Sol nell'Indo, or si ripone,</l>
<l>E talor lieti fior veston le spine.</l>
</lg>
</div1>

<div1 type="poesia">
<head>SONETTO.</head>
<lg type="sonetto">
<lg type="quartina">
<l>Non molto andrà che le tue gelid'onde,</l>
<l>Chiaro Arno mio, di ritrovare spero;</l>
<l>Spero non già, ma temo, a dirne il vero,</l>
<l>Sì mi grava il lasciar l'amate fronde.</l>
</lg>
<lg type="quartina">
<l>Lasso! che a' colli tuoi là giù s'asconde</l>
<l>L'odore e l'ombra di quel tronco altero,</l>
<l>Da cui stando io lontan languisco e pêro,</l>
<l>Tale ho la mente disviata altronde.</l>
</lg>
<lg type="terzina">
<l>Né so il passo tener sì fermo ancora,</l>
<l>Ché talor fugge ove il desio lo mena,</l>
<l>Ond'oggi il vulgo mi rimorde ognora.</l>
</lg>
<lg type="terzina">
<l>Ma l'alma afflitta, ch'amorosa pena</l>
<l>Porta cotal che notte e dì s'accora,</l>
<l>I suoi biasmi d'udir non degna appena.</l>
</lg>
</lg>
</div1>

<div1 type="poesia">
<head>SONETTO.</head>
<lg type="sonetto">
<lg type="quartina">
<l>Chiari signor che dell'Italia bella</l>
<l>(Come piacque a chi 'l può) reggete il freno,</l>
<l>Non v'accorgete che al natio terreno</l>
<l>Si procura da voi larga procella?</l>
</lg>
<lg type="quartina">
<l>Voi posto avete in la suprema sella</l>
<l>Tal, che macchiato di mortal veleno,</l>
<l>Crudo per voi coltel s'asconde in seno</l>
<l>Sotto chiara e gentil dolce favella.</l>
</lg>
<lg type="terzina">
<l>E quegli aurati fior che vaghi fêro</l>
<l>I vostri almi giardin fiorir mai sempre</l>
<l>Svegliendo, invece lor nutriste spine.</l>
</lg>
<lg type="terzina">
<l>Ma siavi a mente pur che Giove alfine</l>
<l>Non sosterrà che in sì dannose tempre</l>
<l>Sia d'ingiusti rettor sì giusto impero.</l>
</lg>
</lg>
</div1>

<div1 type="poesia">
<head>SONETTO.</head>
<lg type="sonetto">
<lg type="quartina">
<l>Quanto mi doglio, ohimè! trovando l'orme</l>
<l>Che dolcemente già cantando impressi</l>
<l>Con quella Pianta e con quei rami stessi</l>
<l>Prodotti al mondo da celesti forme!</l>
</lg>
<lg type="quartina">
<l>Quanto mi doglio, ohimè! sentendo tôrme</l>
<l>Dal gran sostegno mio, ch'io solo elessi,</l>
<l>Che il fior della mia vita in mano avessi</l>
<l>Per poi nel terzo ciel beato porme!</l>
</lg>
<lg type="terzina">
<l>Lasso! ch'io torno il volto ai lidi toschi,</l>
<l>Ogni dolcezza mia lasciando indietro,</l>
<l>Ove il gallo terren la Senna irrora.</l>
</lg>
<lg type="terzina">
<l>Gite, o rime dolenti e pensier foschi:</l>
<l>Dite a chi 'l sa, come piangendo ognora</l>
<l>La guancia inondo, e 'l tristo core impetro.</l>
</lg>
</lg>
</div1>

<div1 type="poesia">
<head>SONETTO.</head>
<lg type="sonetto">
<lg type="quartina">
<l>Lasso! chi vien che del mio ben mi spoglie</l>
<l>Per riportarme ov'io non vegga o senta</l>
<l>La bella Pianta, che può far contenta</l>
<l>L'anima stanca in le più lunghe doglie?</l>
</lg>
<lg type="quartina">
<l>Chi le mie frondi e i fior, lasso! mi toglie</l>
<l>Onde la vita, che a null'altro è intenta,</l>
<l>Vicin si pasce, e lunge si tormenta,</l>
<l>Digiune avendo le bramose voglie?</l>
</lg>
<lg type="terzina">
<l>Lasso! ch'io parto, e dimorar vorrei,</l>
<l>Senza mai dipartir, quantunque a forza</l>
<l>In miglior parte mi traesse il Cielo.</l>
</lg>
<lg type="terzina">
<l>Lasso! ch'io fuggo chi seguir dovrei,</l>
<l>Lunge lasciando l'onorata scorza,</l>
<l>Che mi fa non curar di caldo e gelo.</l>
</lg>
</lg>
</div1>

<div1 type="poesia">
<head>EGLOGA.</head>
<epigraph><p>AD ANDREA DORIA.</p></epigraph>
<lg type="egloga">
<l>Muse, che un tempo in Siracusa e Manto</l>
<l>Tal chiaro aveste onor che luce ancora</l>
<l>Né mancar dee, se non col mondo insieme,</l>
<l>Non v'incresca il tornar fra l'onde l'Arno</l>
<l>Non forse indegno accompagnarsi un giorno</l>
<l>All'onorato Mincio, al dotto Alfeo;</l>
<l>Non v'incresca il tornar, ch'oggi altro nome</l>
<l>Ch'Amarillide, Filli, Tirsi e Mopso</l>
<l>Cantar convien la mia zampogna tosca.</l>
<l>Il buon Doria cantiam, quello alto germe</l>
<l>Delle cui frondi odor non sento io solo,</l>
<l>Ma le Colonne, il Nil, la Tana e il Gange.</l>
<l>O liguro terren, se 'l tuo giardino</l>
<l>Create avesse ancor due piante tali,</l>
<l>Come al sommo d'onor montato avrebbe!</l>
<l>Or non vedesti far bosco selvaggio</l>
<l>Il suo bel nido alle rabbiose fere</l>
<l>Per le spelonche d'Occidente nate?</l>
<l>Né de' tuoi figli incrudelir le voglie</l>
<l>Tanto in fra lor, ch'ogni vicina riva</l>
<l>Del nostro impoverir divenga altera?</l>
<l>Ah se scorgessi il puro alto pensiero</l>
<l>Del mio gran Doria, ben vedresti in esso</l>
<l>Tanto ardente desir di trar da morte</l>
<l>La patria afflitta, che non è sì pronto</l>
<l>Contra il lupo vicin pastor cortese</l>
<l>Quanto ei sempre sarìa con chi l'aggreva.</l>
<l>Tu sai ben, se più d'un che carco andasse</l>
<l>Delle tue spoglie a riposarsi al nido,</l>
<l>Dal tuo vendicator nol fe securo</l>
<l>Preda o vittoria, che quant'hai vergogna</l>
<l>Quanto hai di danno, ognor di ferro cinto</l>
<l>Piange non men che tu la notte e il giorno.</l>
<l>Né sente pur quanto è il suo gran valore</l>
<l>Beti, Ebro, e Tago, e Catalogna infida</l>
<l>Che aver troppo vicin la Francia duolsi:</l>
<l>Ma il torrido African sovente il prova</l>
<l>Che quanto noi l'amiam, tanto ei lo teme.</l>
<l>Quanti rapaci legni in fondo a Teti</l>
<l>Stan per sua man di barbari pirati?</l>
<l>Quanti ne son del buon sangue latino</l>
<l>Per sua man tratti dall'ingiuste forze</l>
<l>Contro a cui fuorch'ei sol null'altro vale?</l>
<l>Quanti morti e prigion! quante arme e spoglie</l>
<l>Rendon chiari i trofei del nostro duce!</l>
<l>Ben sa Nettuno, che le sante insegne</l>
<l>Di chi il gregge cristian pascer dovrebbe</l>
<l>Vide alle man dei Can gir preda e scherno,</l>
<l>Né molto dopo all'onorata impresa</l>
<l>Vide accinger colui ch'io canto e pregio,</l>
<l>Che con tanto valor vermiglio il mare</l>
<l>Fece restar dello spietato sangue,</l>
<l>Fin che colmo d'onor vêr noi ritrasse</l>
<l>Il perduto vessillo, e l'empio duce</l>
<l>Per tema e duol con volontaria morte</l>
<l>Esca ai mostri marin se stesso offerse.</l>
<l>Così non men per l'onorate braccia</l>
<l>Ch'Amfitrite a partir la terra porse</l>
<l>Suona or del Doria il glorïoso nome,</l>
<l>Che già del gran Roman che corse e vinse</l>
<l>Solo in quaranta dì gli estremi lidi</l>
<l>E dai crudi corsar purgati feo.</l>
<l>Come or varcando in questa parte e in quella</l>
<l>Il navigante che secur si trova,</l>
<l>Dio ringraziando, eternamente loda</l>
<l>Doria, al cui gran valor s'apre ogni strada!</l>
<l>Quanto più lieti i regal Gigli d'oro</l>
<l>Nella invitta sua man che altrove stanno!</l>
<l>Giammai non dier le glorïose spalle</l>
<l>Agl'inimici suoi dov'ebber lui,</l>
<l>Che ben per prova il san molti, e l'Ispano,</l>
<l>Che nel liguro mar, nel mar de' Galli</l>
<l>Più di un duce lasciâr, più di una nave.</l>
<l>Sallo Provenza ancor, che forse avrebbe</l>
<l>Oggi nel suo terren l'uccel di Giove,</l>
<l>Se non era l'ardir, la forza e 'l senno,</l>
<l>E il lunge antiveder di ch'io ragiono.</l>
<l>Ma che dirà chi insieme aggiunte trova</l>
<l>Con virtù tanta in lui tanto alta fede,</l>
<l>Che non più n'ebbe il grande Attilio a Roma?</l>
<l>Non come i più da quella parte inclina</l>
<l>Che ha miglior sorte, anzi più pregia ed ama</l>
<l>Chi preme i vincitor, chi leva i vinti.</l>
<l>O gran Gallico Re, ben dêi saperlo</l>
<l>Quanto or più segua le tue insegne oppresse,</l>
<l>Che al tempo già che il ciel parea temerle!</l>
<l>Non quante in terra e in mar son gemme ed oro,</l>
<l>Non Dario e Creso ancor piegar potrìa</l>
<l>La chiara integrità di sì bell'alma.</l>
<l>Solo ha in pregio virtù, ricchezza a scherno,</l>
<l>Se non quanto de' buon sostegno sia.</l>
<l>Largo sempre in altrui, parco in sé stesso,</l>
<l>Tal che Fabrizio pur men lode avrebbe.</l>
<l>Venere e Bacco altro più gran nemico</l>
<l>Non han che questo sol; le perle e l'ostro,</l>
<l>I drappi peregrin, le vesti aurate,</l>
<l>Stanno più lunge a lui che al ghiaccio Febo;</l>
<l>Ch'ei più non vuol che la natura chieggia.</l>
<l>Ma fuor del vulgo saggiamente apprezza</l>
<l>Non pompe usar, ma dominar chi l'usa.</l>
<l>Questo è colui che alzar nel ciel dovete</l>
<l>Tanto co' versi ognor quant'ei coll'opre,</l>
<l>Sì che sudar convien, sorelle tosche.</l>
<l>Voi d'Italia splendor, gloria a' dì nostri,</l>
<l>Del possente Nettuno invitto duce,</l>
<l>Doria, omai lieto al chiaro corso andate</l>
<l>Fin ch'io trovi al cantar più degna cetra.</l>
</lg>
</div1>

<div1 type="poesia">
<head>SELVA PRIMA.</head>
<lg type="non-definito">
<l>Non lunge al varco ove Durenza aggiunge</l>
<l>Al veloce amator le sue chiar'onde,</l>
<l>Non molto lunge al glorïoso mare</l>
<l>Che al bel gallico lido il fianco bagna,</l>
<l>Nel campo stesso ove sanguigno il fiume</l>
<l>Fece con tanto onor quel gran Romano</l>
<l>Che al cimbrico furor frenò l'orgoglio;</l>
<l>Del più bel seme che Liguria porte</l>
<l>Ivi s'asconde sì leggiadra Pianta,</l>
<l>Che gli Arabi e i Sabei non vider tale.</l>
<l>O felice giardin dov'ella alberga,</l>
<l>O beato terren che in te ricevi</l>
<l>L'ombra sua vaga che ti adorna e stampa,</l>
<l>Quanto esser sempre dêi più d'altro chiaro!</l>
<l>Nelle sue verdi fronde ha nido Amore,</l>
<l>Cotal che Cipro si lamenta e piange;</l>
<l>Ch'ogni sua gloria in te conosce accolta.</l>
<l>Sotto i bei rami suoi cantando stanno</l>
<l>Le nove Muse, onde Parnaso ognora</l>
<l>Vedovo e nudo le rappella indarno.</l>
<l>Ch'elle, schernendo i cedri, i lauri e i mirti,</l>
<l>Sola hanno in pregio la mia Pianta altera.</l>
<l>Quante ha virtuti Amor, le Grazie e l'Ore,</l>
<l>Son con lei sempre, ove superba stassi,</l>
<l>Né le ritien del ciel né d'altro cura.</l>
<l>Alma mia Pianta, oh come sol vorrei</l>
<l>Esserti appresso pur com'io son lunge,</l>
<l>Né mel potesse tôr fortuna o morte!</l>
<l>Se venir morte può fra tanto bene.</l>
<l>Qualor mi torna in mente, alma mia Pianta,</l>
<l>Il natìo vostro mar, Durenza e Sorga,</l>
<l>Non so in vista soffrir Mugnone ed Arno.</l>
<l>Arno e Mugnon, se voi sapeste quale</l>
<l>È la mia Pianta ond'io piangendo scrivo,</l>
<l>Non vi sarian questi lamenti a sdegno,</l>
<l>Ma notte e dì lacrimereste meco.</l>
<l>Non vider gli occhi miei per queste rive</l>
<l>Frondi sì vaghe ancor come son quelle,</l>
<l>Quelle mie frondi che vi affermo e giuro</l>
<l>Che m'han fatto obliar, né il giuro indarno,</l>
<l>Quanto bel vidi mai di Cintia e Flora.</l>
<l>Quanta ha dolcezza Amor, quanto il ciel chiaro,</l>
<l>Quanta ha Vener beltà, quanto altri onore,</l>
<l>Pur cangerei con quella vista sola</l>
<l>Che d'appresso m'abbaglia e lunge ancide.</l>
<l>Deh! come or povertà più certo mostra</l>
<l>Come fui ricco allor che monte o colle</l>
<l>Non contendea il suo bene agli occhi miei!</l>
<l>Non avea il mio destin più bello inganno</l>
<l>Per men farmi gradir voi, tosche rive,</l>
<l>E lei mostrarmi allor presso a Durenza,</l>
<l>Poi riportarmi a te, bel fiume d'Arno.</l>
<l>Vedi ch'or son dove bramai già tanto,</l>
<l>E vuole Amor ch'io voglia essere altrove.</l>
<l>Quand'esser dunque deo dove più chieggio,</l>
<l>Se sempre lunge son da quel ch'io bramo.</l>
<l>Ah se il tronco gentil de' miei pensieri</l>
<l>Così come è lontan qui fosse meco!</l>
<l>Non ebbe o Cipro o Cinto, Delfo o Delo,</l>
<l>Tanto forse d'onor, quant'oggi avrebbe</l>
<l>Dalla mia penna il mio fiorito nido.</l>
<l>E la sua libertà, che in terra adoro,</l>
<l>Tornata pur con altrui danno e scorno</l>
<l>Cantando andrei con la mia vaga Pianta,</l>
<l>Dove or qui senza lei l'adoro e taccio.</l>
<l>Ligura Pianta mia, se in voi pietate,</l>
<l>Se in voi regnasse amor quanto virtute,</l>
<l>Non schernireste le campagne tosche,</l>
<l>Né il fido servo che voi chiama ognora;</l>
<l>Anzi, lasciando star Durenza e Sorga,</l>
<l>A noi verreste in più famoso albergo,</l>
<l>A sentir dir degli onorati rami.</l>
<l>Io sotto quei che mi pôn far sì lieto</l>
<l>Con l'amorosa cetra al giorno e all'ombra</l>
<l>Le rare sue beltà farei palesi,</l>
<l>Tal che l'alloro, il pin, l'abete e 'l faggio</l>
<l>Forân d'invidia allor pallidi e secchi:</l>
<l>Voi soli avreste primavera eterna.</l>
<l>Poi forse un dì fra' men famosi spirti</l>
<l>Per voi, vostra mercè, ghirlanda avrei;</l>
<l>Ma se non fia di vostre frondi e fiori,</l>
<l>Stia da me lunge, ch'io non prezzo onore</l>
<l>Che non venga da voi, né queste tempie</l>
<l>Altra mai non sarà che cinga intorno.</l>
<l>Vengami sol da voi, leggiadra Pianta,</l>
<l>Se io deggio aver questo onorato segno;</l>
<l>Ché ben potrò col mio chiar'Arno insieme</l>
<l>Ricordar poscia a' suoi più chiari figli</l>
<l>Quanto sia raro don trovarsi sciolti</l>
<l>Dall'artiglio crudel del fero augello,</l>
<l>Che sol pascer si sa dello altrui sangue;</l>
<l>E quanto da spregiar nel mondo sia</l>
<l>Morte, carcere, esilio e povertade,</l>
<l>Per conservar fra noi libere e scarche</l>
<l>Le giuste insegne del fiorito nido;</l>
<l>E più cose altre assai, che detta Apollo.</l>
<l>Venite adunque ove per valli e monti</l>
<l>Da me cantato il vostro nome suona,</l>
<l>Se non ch'io pur verrò (ché amor mi sforza),</l>
<l>Pianta soave mia, dove voi siete.</l>
</lg>
</div1>

<div1 type="poesia">
<head>SELVA SECONDA.</head>
<lg type="non-definito">
<l>S'io potessi narrar, cantando, appieno</l>
<l>Qual sia la pena che m'incende e sface</l>
<l>Stando io lontan da voi per questi lidi;</l>
<l>Non pianser mai le suore di Fetonte</l>
<l>Lo incendio del fratel con tanto duolo,</l>
<l>Quanto or fareste me, Ligura Pianta,</l>
<l>Se pietà vive ancor fra quelle frondi.</l>
<l>Io men vo notte e dì per valli e monti</l>
<l>Pensoso e sol, senz'altra aita e spene,</l>
<l>Che di voi richiamar che altrove siete.</l>
<l>Né so trovar, perch'io sovente cerchi,</l>
<l>Cosa che inganni la sdegnosa vista</l>
<l>Ch'altro mirar non può, che i vostri rami.</l>
<l>Quando fuor lieta l'amorosa stella</l>
<l>Surge dal monte a far sicura scorta</l>
<l>Al grand'occhio divin, che il mondo alluma,</l>
<l>Escomi allor dal mio noioso albergo,</l>
<l>E gli occhi molli in orïente giro</l>
<l>Divoto a salutar la santa face,</l>
<l>Che quanto m'allegrò tanto m'addoglia.</l>
<l>Ivi narrando il mio passato bene,</l>
<l>La prego umìl che mi ritorni indietro</l>
<l>Nei tempi andati, o mi apparecchi innanti</l>
<l>Dolcezza e pace a quella antica uguale.</l>
<l>Poi perché sorda al suo viaggio intenta</l>
<l>La veggio ratta andar, cruccioso volgo</l>
<l>La vista intorno a rimirar s'io scerno</l>
<l>Cosa che in terra o in ciel s'agguagli a voi,</l>
<l>O mi faccia obliar la vostra luce.</l>
<l>Lei guardo prima che ridente e vaga</l>
<l>Fa lieto il mondo co' be' raggi suoi,</l>
<l>E il dì gli annunzia, che vicin s'appressa.</l>
<l>Vedesi intorno il gran silenzio oscuro</l>
<l>Che il passo stanco in Occidente volge</l>
<l>A dispogliarsi il suo stellato ammanto,</l>
<l>Forse sdegnoso che gli venga in sorte</l>
<l>Il minor cerchio che la terra adombre.</l>
<l>Di più vivo calor segnata in vista,</l>
<l>Con la fronte di neve e coi crin d'oro,</l>
<l>Al suo primo venir non lunge appare</l>
<l>Del gran vecchio Titon l'antica sposa;</l>
<l>E mentre a lei mirar son tutto vôlto,</l>
<l>Sento i dipinti augei di fronda in fronda</l>
<l>Con soave armonia renderle onore.</l>
<l>A quei mi volgo allor dicendo: Ahi lassi!</l>
<l>Se vedeste apparir sopra quel monte</l>
<l>La bella Pianta mia, che più fareste?</l>
<l>Sappiate ch'ella è tal, ch'oggi il Ponente</l>
<l>Più non invidia all'Orïente questa,</l>
<l>Come fede pôn far qui gli occhi miei,</l>
<l>Che son, lunge da lei, mai sempre in pioggia.</l>
<l>Veggio le frondi, i fior, che verdi e lieti</l>
<l>Alla chiara stagion si fanno adorni.</l>
<l>Allor conosco io ben, che i vostri rami</l>
<l>Non son cosa mortal come son questi,</l>
<l>Perch'io gli ho tutti, a voi pensando, a schivo.</l>
<l>Poi con fronte regal di raggi cinto</l>
<l>Tra le infiammate rote in alto sale</l>
<l>Il gran pianeta onde ogni lume appare,</l>
<l>Onde il dì luce, onde qui nasce e vive</l>
<l>Quanto produce il ciel, la terra e l'acque.</l>
<l>Dall'alta maestà percosso e vinto</l>
<l>(Già nol saprei negar), divoto inchino</l>
<l>Le ginocchia e la fronte al santo volto</l>
<l>Che de' vostr'occhi bei fratel mi sembra</l>
<l>Vie più che di colei che all'ombra sola</l>
<l>Ha da lui tal virtù, che il mondo alluma.</l>
<l>Pur fra me dico: O mia leggiadra Pianta,</l>
<l>Che val questa beltà, se manca in lei</l>
<l>Quella dolcezza, ahimè! che in voi s'accoglie?</l>
<l>Questa sola animai, fior, frondi ed erbe</l>
<l>Produce al mondo, ove la vostra in noi</l>
<l>Amor, chiari pensier, virtudi adduce.</l>
<l>Poscia che il Sol con più focoso sguardo</l>
<l>Dall'alto punto il nostro mondo scalda,</l>
<l>Vommen soletto ove più il monte adombre,</l>
<l>O più s'asconda la riposta valle</l>
<l>Ove ratte in bel rio si fuggan l'onde.</l>
<l>Veggio corrente il liquido cristallo,</l>
<l>Che l'aria intorno, e le sue rive allegra,</l>
<l>Lasso! non me, ché mi ripunge allora</l>
<l>Chiara memoria del cantar soave</l>
<l>E del cortese dir, che vince in terra</l>
<l>Ogni armonia del ciel, non pur dell'acque.</l>
<l>Pur lì m'assido fin che torni Apollo</l>
<l>Verso occidente, onde nel ciel disciolte</l>
<l>Zefiro e l'aure a suo diporto vanno.</l>
<l>Indi mi parto, e per le piagge ombrose,</l>
<l>Là 've più bei color vesta il terreno,</l>
<l>Muovo il piè tardo, e sento il vago odore</l>
<l>Che per l'aria a ferir nel volto viemme.</l>
<l>Quanto mi dolgo allor coi venti indarno</l>
<l>Che dalla Pianta mia non portin seco</l>
<l>Quella virtù che tutte l'altre avanza,</l>
<l>Quanto Amor cosa vil, quanto il dì l'ombra!</l>
<l>Poi quando Febo al vecchio Atlante scende</l>
<l>Togliendo il giorno a noi, la notte altrui,</l>
<l>Da lui mi tolgo, e rimirando intorno,</l>
<l>Ad una ad una in ciel veggio le stelle</l>
<l>Quel lume rivestir che il dì ne spoglia.</l>
<l>Scerno vicin del carro di Boote</l>
<l>Seder Calisto che mal vide Giove,</l>
<l>E tra sete e tra gel di doglia è piena,</l>
<l>Che non ha 'l seggio suo tra 'l Cancro e 'l Toro.</l>
<l>Dico piangendo a lei: Ben ti assomiglio,</l>
<l>Ché assai fur lieti i primi giorni miei;</l>
<l>Or freddo e lunge a chi quetar mi puote</l>
<l>D'esti occhi infermi l'assetate voglie,</l>
<l>M'avvolge il mio destin dov'io men bramo.</l>
<l>Veggio Marte talor, Saturno e Giove</l>
<l>Fuor del comun sentier per altra strada.</l>
<l>Talvolta prego umìl, talvolta garro,</l>
<l>Come mi detta Amor, che a tal mi reca,</l>
<l>Ch'io non so spesso quel ch'io faccia o dica.</l>
<l>Né stella ha il ciel, che non mi sia più nota</l>
<l>Che al buon pastor le pecorelle sue;</l>
<l>Cotal sempre con lor ragiono, e piango.</l>
<l>Poi quando in mezzo 'l cerchio, o in Orïente</l>
<l>Or cornuta or rotonda or parte or riede</l>
<l>Da consigliarsi col fratel la Luna,</l>
<l>Con lei più d'altri i miei lamenti sfogo.</l>
<l>Dico: Alma luce, allor, tu vedi almeno</l>
<l>Il tuo caro amator se t'è ben lunge,</l>
<l>E lo vagheggi in questa parte o in quella,</l>
<l>Ché contender nol può montagna od ombra;</l>
<l>Lasso! io son qui, né la mia bella Pianta</l>
<l>Posso lunge veder, ché altrove stassi,</l>
<l>E del mio impoverir fa ricco altrui.</l>
<l>Tu lo puoi sempre aver dormente almeno;</l>
<l>Io pur non l'ebbi né d'averla spero,</l>
<l>Né son sì ardito ch'io la chiegga e brami.</l>
<l>Come contrarie son nostre avventure!</l>
<l>Tu 'l sai per pruova ben, che te sola ama</l>
<l>Il bello Endimion, né d'altra ha cura.</l>
<l>Io temo, ohimè! che la mia Pianta altera</l>
<l>Non sia colma per me di tanto oblio,</l>
<l>Che non conosca più la penna tosca.</l>
<l>Mentre io parlo così, s'affretta il tempo</l>
<l>Ond'ella il carro suo volge all'occaso.</l>
<l>Com'io la scorgo avvicinarsi al monte</l>
<l>Che l'alma Pianta mia da me divide,</l>
<l>Tinto d'invidia allor rinfresco il pianto,</l>
<l>E ricomincio più dogliose note:</l>
<l>Notturna luce che fai lume all'ombra,</l>
<l>Or puoi quella veder che a me s'asconde,</l>
<l>E quanto bella sia dappresso scerni:</l>
<l>Deh! come volentier teco sarei</l>
<l>Per mai non riveder dell'Indo l'acque,</l>
<l>Che assai fôra al mio ben Durenza e Sorga.</l>
<l>Ma poi ch'esser non può, pietosa Luna,</l>
<l>Dille: Un che sta sopra le rive d'Arno,</l>
<l>Che di voi lunge notte e dì ragiona,</l>
<l>Né gli resta altro ben che il vostro nome;</l>
<l>Vi prega umìl, se v'aggradò giammai</l>
<l>Pietà, fede, onestà, senno e virtude,</l>
<l>Che han fatto il nido in l'onorate frondi,</l>
<l>Non ponete in oblio chi troppo v'ama!</l>
</lg>
</div1>

<div1 type="poesia">
<head>SELVA TERZA.</head>
<lg type="non-definito">
<l>Donne amorose, che il bel fiume d'Arno</l>
<l>Di vostra alta beltà gir fate altero,</l>
<l>So ben che spesso e meraviglia e duolo</l>
<l>E forse invidia nei cor vostri avete</l>
<l>Di quel che io narro a voi della mia Pianta,</l>
<l>Della mia Pianta che Liguria onora,</l>
<l>Tal ch'ella va di par con Cipro e Delo.</l>
<l>Deh! perché non poss'io mostrarvi il vero</l>
<l>Con la presenza sua, che pur direste</l>
<l>Che in ragionar di lei son tanto avaro,</l>
<l>Quanto ella a me delle sue frondi e fiori,</l>
<l>De' quai mostrarmi più non m'è cortese.</l>
<l>Non si può questa dir terrena cosa,</l>
<l>Che da celesti man fra noi formata</l>
<l>Vien d'altro seme, a cui non vide eguale</l>
<l>L'Atlante, l'Indo, il Nil, la Tana e l'Orse.</l>
<l>Fu d'alta nobiltà l'invitto seme</l>
<l>Nel liguro giardin fra noi piantato</l>
<l>Da chi Giove si tien sorella e sposa.</l>
<l>Né sì chiare onde ha questo o l'altro polo</l>
<l>Che là bagnasser mai la terra intorno;</l>
<l>Che di sua propria man Giunone stessa,</l>
<l>Pria che scaldasse il Sol, poi ch'era ascoso</l>
<l>Tutto il calor del dì, la sete estinse</l>
<l>D'ambrosia sempre e di celeste umore,</l>
<l>Onde ella ebbe il divin che a noi si mostra.</l>
<l>Lappole, e rovi, e sterili erbe e gravi</l>
<l>Non prendevan vigor presso al suo nido;</l>
<l>Non nocenti animai, che al primo incontro</l>
<l>Del suo possente odor correano a morte.</l>
<l>Poi che aprendo il terren vivace e verde</l>
<l>Cominciò sormontar l'altero germe</l>
<l>Ch'esser poscia dovea sì bella Pianta.</l>
<l>Non fu pianeta in ciel, né ferma stella,</l>
<l>Che non si fesse allor più che mai lieta.</l>
<l>Ebber pace quel di Nettuno e i venti,</l>
<l>Ché l'aria e l'onde al gran miracol novo</l>
<l>Fermaro il corso che natura impose;</l>
<l>Cantar più dolce gli augelletti allora</l>
<l>Che al più fiorito April, se surge Apollo.</l>
<l>Le fere e gregge lascivette e snelle,</l>
<l>Senza il giorno temer d'artiglio e dente,</l>
<l>Gioivan tutte per campagne e boschi.</l>
<l>Gli arbor, le frondi, i fior, gli arbusti e l'erbe</l>
<l>Ben mostraron quel dì, ch'al mondo fosse</l>
<l>Chi dovea sopra lor tenere il regno.</l>
<l>Come Zefir venìa ridente in vista</l>
<l>A prender vaga di nutrirla cura!</l>
<l>Ma i pargoletti Amor, le Grazie e l'Ore,</l>
<l>Al bello ufficio pur dal cielo elette,</l>
<l>Di così raro onor lo fêro indegno.</l>
<l>Quei sempre intorno a lei sì chiari spirti</l>
<l>Movean con l'ali sue, che l'aure in noi</l>
<l>Presso d'ognun di lor son turbo oscuro.</l>
<l>L'altre facean sopra 'l ben nato germe</l>
<l>Di rose e gigli e fior sì dolce nembo</l>
<l>Ch'offender nol potea l'agosto o 'l gelo.</l>
<l>Così nodrita, a più grandezza sorse</l>
<l>L'onesta cima, e le sue frondi aperse:</l>
<l>Già più indurata la novella scorza,</l>
<l>Con più salda virtù stendeva in rami</l>
<l>Quelle che in prima fur tenere gemme.</l>
<l>Scese Venere allor dal terzo giro,</l>
<l>E notte e giorno con divine tempre</l>
<l>Diè forma e legge alla futura Pianta.</l>
<l>Chi vuol negar, santa amorosa Dea,</l>
<l>Che quanto ha bello il ciel, la terra e l'onda,</l>
<l>Tutto non sia della tua stessa mano,</l>
<l>Venga meco a veder la Pianta mia.</l>
<l>Si dirà ben che a te medesma appena</l>
<l>Lasciato hai più di quel c'hai dato a lei.</l>
<l>Tu la facesti tal, che forse carca</l>
<l>(E perdonimi Amor, s'ell'è menzogna)</l>
<l>Di penitenza e duol talvolta vai,</l>
<l>Com'io sempre per lei pensoso e lieto.</l>
<l>Ma non ti caglia, ché chi dona altrui</l>
<l>Ha più gloria fra i buon, che il ricco avaro.</l>
<l>Tu la facesti tal, che 'l tuo gran regno</l>
<l>Altra colonna par forse non ave;</l>
<l>Né potrà forse aver, quanto ella dura,</l>
<l>Ché dee sempre durar (se il vero estimo).</l>
<l>Ben più cortese poi fosti a lei sola</l>
<l>Di grazia e leggiadria, d'atti soavi,</l>
<l>Che per lo addietro a tutte l'altre insieme.</l>
<l>Quanto ha senno e valor, quanto ha virtude</l>
<l>Chi venne fuor dalla paterna fronte</l>
<l>Scolpìo nel tronco che crescendo andava,</l>
<l>Onde ancor giovinetta alzò il suo nome,</l>
<l>Sì ch'a Liguria eterna vita diede.</l>
<l>Venner le frondi tai, ch'ogni smeraldo</l>
<l>Ivi men pregio avea che il ghiaccio o il vento.</l>
<l>Non volle Febo allor le bionde chiome</l>
<l>Coronar più del sempre verde alloro,</l>
<l>Ché il tessalico amor posto in oblio,</l>
<l>Al liguro giardin donò la palma.</l>
<l>Perché non pur del più cruccioso Giove</l>
<l>Sprezza lo stral, ma, quel che più m'aggreva,</l>
<l>È che per nostro mal non ha più cura</l>
<l>Di quanti porta Amor saette e dardi,</l>
<l>Che 'l torrido African di ghiacci e nevi.</l>
<l>I leggiadretti fior, che al caldo e al gelo</l>
<l>Stan sempre vivi in l'onorate frondi,</l>
<l>Han seco tal virtù che il ciel gli adora.</l>
<l>Clizia, Giacinto, Adon, Narciso, quelli</l>
<l>Che con più bello onor nel mondo fûro,</l>
<l>Sono, ove questa appar, negletti o vinti.</l>
<l>Non son di Citerea, non son di Febo,</l>
<l>Non sono opra d'un sol, ché tutti insieme</l>
<l>A fabbricarli fur, come a Pandora.</l>
<l>Il frutto è poscia tal, ch'occhio mortale</l>
<l>Nol può scerner giammai, ché a quei si serba</l>
<l>Che la mandâr quaggiù per farsi onore.</l>
<l>Questa è la Pianta ond'io cantando scrivo</l>
<l>Che mi fa men gradir le tosche rive,</l>
<l>E forse odiar da voi, donne mie care.</l>
<l>Questa è la Pianta mia, ch'entro 'l mio core</l>
<l>Così profonde tien le sue radici,</l>
<l>Ch'indi non la può trar tempesta o vento.</l>
<l>Ligura Pianta mia, se il mondo insieme</l>
<l>Sapesse, com'io sôl, quel che tu vali,</l>
<l>Non sarei solo a dir de' tuoi bei rami.</l>
<l>Se pur quel ch'io dirò parrà menzogna,</l>
<l>Venga il liguro mar, Durenza e Sorga</l>
<l>A dir per me quanto più largo onore</l>
<l>Convenga a te, che la mia rozza cetra.</l>
<l>Né ti sdegnar però, ché quel ch'io canto</l>
<l>Nol canterei se nol dettasse amore,</l>
<l>Ch'oltre ogni mio voler vuol pur ch'io voglia,</l>
<l>E più del mio poter vuol pur ch'io possa,</l>
<l>Ond'io più fo quel che men far dovrei.</l>
<l>Credo sovente pur che quel ch'io veggio</l>
<l>Dipinger sappia altrui la penna mia.</l>
<l>Poi tanto trovo men quel ch'io ne dico,</l>
<l>Quant'altri pensa ch'io trapassi 'l vero;</l>
<l>E ben dritto mi par, che così vada</l>
<l>Chi ragiona del ciel fra noi mortali.</l>
</lg>
</div1>

<div1 type="poesia">
<head>SELVA QUARTA.</head>
<lg type="non-definito">
<l>Deh che poss'io più far, poi che il ciel vuole</l>
<l>Che l'alma Pianta mia veder non possa</l>
<l>Quanta è la fiamma che per lei mi strugge,</l>
<l>E quanto il mio servir sia fermo e fido?</l>
<l>Non giova testimon chiamar gli Dei,</l>
<l>Non mi giova il mostrar che d'ora in ora,</l>
<l>Stando io lontan da lei, mia vita fugge.</l>
<l>Ahi sempre cruda voglia! ahi poca fede</l>
<l>Che un uom s'ancida mille volte il giorno!</l>
<l>Né se gli creda pur, se dice omei!</l>
<l>Piagge, selve, montagne, e colli toschi,</l>
<l>Arno al mio lamentar compagno e guida,</l>
<l>Ditele voi per me, se io piango o rido,</l>
<l>Ditegliel voi per me, che notte e giorno</l>
<l>Sapete ben quanto il suo nome chiamo</l>
<l>Tanto udito fin qui, ch'eterna forse</l>
<l>Fia la memoria de' suoi rami in voi.</l>
<l>Deh perché non vede or Durenza e Sorga</l>
<l>Quel che vedete voi? perché nol vede</l>
<l>Il suo liguro mar che n'è sì lunge,</l>
<l>Che di me poscia le narrasse il vero?</l>
<l>Ch'io so quanto il suo dir più fede avrebbe</l>
<l>Che non ha il nostro, che l'è forse a sdegno.</l>
<l>Ah che dico io? come sdegnar si deve</l>
<l>La bella Pianta mia del canto tosco</l>
<l>Ch'altro non cercò mai, che farle onore?</l>
<l>Per quell'occhio divin che il giorno alluma,</l>
<l>Per la sorella sua ch'all'ombra è luce:</l>
<l>Per quel sommo rettor che ad ambi è padre;</l>
<l>Per la sua figlia, onor del terzo cielo;</l>
<l>Giuro ch'altra giammai non fu né fia</l>
<l>Così dentro il mio cor, come voi siete.</l>
<l>E s'io non dico il ver, divegna il vero,</l>
<l>E voi m'odiate più quant'io più v'amo.</l>
<l>O crudo Amor, perché cotanta indarno</l>
<l>Mi dài pena a narrar quel ch'ogni uom vede;</l>
<l>E più ch'io non vorrei pietà ne prende,</l>
<l>E di che men vorrei contrario avviene?</l>
<l>Qual mio fallo è cagion che quella fede</l>
<l>Ch'io pur già vidi, o di veder pensai</l>
<l>Nel vostro amato sen, Ligura Pianta,</l>
<l>Veggia in un punto con mio danno spenta?</l>
<l>Com'esser può che in voi loco ritrovi</l>
<l>Pensier che accusi il mio innocente amore,</l>
<l>O vi faccia dubbiar che d'altri sia?</l>
<l>Son vostro sempre; e quel che a voi mi diede</l>
<l>Appena potria far che ciò non fosse,</l>
<l>Perch'io non più d'amor, ma vostro sono.</l>
<l>Né potreste pur voi ritôrmi a voi.</l>
<l>Chi non sa che sia duol, venga a vederme,</l>
<l>E dirà ben che nulla morte è quale</l>
<l>Il mio viver quaggiù doglioso e tristo.</l>
<l>Dogliomi in parte ov'io non trovo aita,</l>
<l>In parte chiamo ove non è chi m'oda,</l>
<l>Scrivo il mio pianto ove non è chi 'l creda</l>
<l>Stommi senza il mio cor dov'io non voglio,</l>
<l>E tolto m'è l'andar dov'io vorrei.</l>
<l>Che dunque resta? ah se non fosse spene</l>
<l>Che miglior tempi e più pietà promette,</l>
<l>Non so quel che di me si fosse omai.</l>
<l>Non vide forse Amor fede più chiara</l>
<l>In quanti oggi ne son, quanti ne fûro,</l>
<l>Com'ora in me, che tanto ahi lasso! temo</l>
<l>Di non offender voi, che più non oso</l>
<l>Oprar, dire, o pensar cosa giammai</l>
<l>Che non sia vostra, o che da voi non vegna.</l>
<l>La rozza penna mia pinger non puote</l>
<l>Se non le frondi vostre e i vostri rami:</l>
<l>Altro non sa questa mia stanca voce</l>
<l>Che voi qui richiamar la notte e il giorno,</l>
<l>E pur piangendo dir talvolta omei.</l>
<l>Altro non sa pensar l'afflitto core</l>
<l>Che al tempo andato, e figurarvi appresso,</l>
<l>E con l'immaginar tant'alto gire,</l>
<l>Che ben sovente il ver sarìa men vero.</l>
<l>Non voglion più mirar quest'occhi lassi</l>
<l>Cosa che lieta sia, ché han tema in loro,</l>
<l>Che non sia romper fe, prender diletto,</l>
<l>O cosa riguardar che voi non sia.</l>
<l>D'ogni dolce armonia son fatte schive</l>
<l>Le triste orecchie, e si riservan sole</l>
<l>Al santo mormorar di quelle fronde.</l>
<l>Gli alpestri monti e i più spinosi calli</l>
<l>Cerca il piè infermo, che calcar si sdegna</l>
<l>Altro verde sentier, che quello stesso</l>
<l>Che 'l conducea nel vostro vago e chiaro</l>
<l>Almo giardin, che voi nutrisce in seno.</l>
<l>Deh! quando dee venir quel dì beato</l>
<l>Che mi riporti a sì tranquilli tempi,</l>
<l>Che con la Pianta mia contento scriva,</l>
<l>Parli, pensi, riguardi, ascolti e vada,</l>
<l>Senza sospetto aver, senz'altra cura?</l>
<l>Forse fia tosto: e già d'udir mi sembra</l>
<l>L'altero tronco avvicinarsi al loco,</l>
<l>Che al mio duro partir promise Amore.</l>
<l>Oh che cortese dir! che note ardenti!</l>
<l>Che dolce salutar colmo di gioia</l>
<l>Che solo a ripensar mi fa beato!</l>
<l>Oh se mi dona Amor tanta baldanza</l>
<l>Ch'io le possa narrar quel c'ho sofferto</l>
<l>Dal dì che il mio destin da lei mi tolse!</l>
<l>Forse che allor quelle onorate fronde</l>
<l>Per la pietà delle mie lunghe pene,</l>
<l>D'amoroso pallor cangiar vedremo.</l>
<l>So ben che 'l crederà, ché il volto stesso</l>
<l>Sarà buon testimon dei detti miei.</l>
<l>O santo giorno a me giocondo e caro,</l>
<l>Più ch'altro fosse ancor! raddoppia il corso,</l>
<l>Vienne or veloce a chi t'aspetta e chiama.</l>
<l>E poi che giunto a' miei desir sarai,</l>
<l>Fermi le ruote il ciel, non muova il Sole.</l>
</lg>
</div1>

<div1 type="poesia">
<head>SELVA QUINTA.</head>
<epigraph><p>PEL RITORNO DI MADONNA BATISTA LARCARA SPINOLA A GENOVA.</p></epigraph>
<lg type="non-definito">
<l>Liguro mar che quella terra inondi,</l>
<l>Che tra 'l gallico siede e il tosco lido</l>
<l>Là 've stende Appennin la fronte a Giove,</l>
<l>E il piè securo al gran Nettuno porge;</l>
<l>Ecco che a riveder le tue contrade</l>
<l>La bella Pianta mia lieta ritorna.</l>
<l>Non l'arabico sen, non l'Indo o 'l Mauro,</l>
<l>Tutti ebber mai tante ricchezze insieme</l>
<l>Quante tu sol, che pur t'agguagli al cielo.</l>
<l>Qual potrai preparar sì largo onore</l>
<l>Che parte almen dei suoi gran merti adempia?</l>
<l>Legno onorato che sì dolce incarco</l>
<l>Per le salse onde al proprio albergo porte,</l>
<l>Non invidiar chi già gli antichi duci</l>
<l>Per conquistar l'aurato vello addusse,</l>
<l>Né chi fuor del dover portò già d'Argo</l>
<l>Con sì eccelsa beltà l'incendio a Troia.</l>
<l>Ché l'uno e l'altro avea men degna soma;</l>
<l>Quel di virtude, e di bellezze questo.</l>
<l>Ben dêi securo andar, ché l'acqua e 'l vento</l>
<l>Non pôn crucciosi star dov'ella appare.</l>
<l>Sa con la vista sol de' suoi bei rami</l>
<l>Al gran padre del mar tôrre il tridente,</l>
<l>E d'Eolo sa furar la rabbia e 'l corno.</l>
<l>Taccian con questa d'Alcïon le figlie,</l>
<l>Ché al più rigido verno, al ciel più torbo,</l>
<l>Più riverenza assai fan l'aria e l'onde</l>
<l>Al suo dolce apparir, che al nido loro.</l>
<l>Ma se appresso le son, dovunque vada,</l>
<l>Bellezza, leggiadria, le Grazie e l'Ore,</l>
<l>Qual maraviglia fia, se ciò n'avvegna?</l>
<l>Poi la madre d'Amor ch'ivi entro nacque</l>
<l>Le dona tal virtù nel natìo loco,</l>
<l>Ché offender non la può tempesta o vento.</l>
<l>Con soave spirar l'amata barca</l>
<l>Zefiro spinge, e con Amor talora</l>
<l>Crollando i rami suoi le vele oblìa,</l>
<l>Onde il felice andar più tardo fassi;</l>
<l>E in fra sé dice: Poi che volse il cielo,</l>
<l>Poi che il mar mosse e si fermò la terra,</l>
<l>Poi ch'ebbi il corso, non condussi forse</l>
<l>Sì ricca merce in Orïente ancora.</l>
<l>Se dunque pigro son, non m'abbia a schivo,</l>
<l>Ché in Occidente la vorrei con meco.</l>
<l>Oh me felice, se mi désse il Cielo,</l>
<l>Qual Cecia suol delle piovose nubi,</l>
<l>Poter col mio soffiar tirarla indietro!</l>
<l>Ogni ben cangerei con questa Flora.</l>
<l>Ben prometter ti dêi, beato Legno,</l>
<l>D'andar securo, ove t'addrizzi, al porto;</l>
<l>Ché pur sempre m'avrai compagno e guida,</l>
<l>Qualor teco verrà sì dolce incarco.</l>
<l>Tal ragionando giorno e notte mena</l>
<l>Zefir nel suo terren la bella Pianta</l>
<l>Che lascia in doglia tal Durenza e Sorga.</l>
<l>Rìdele il ciel seren, s'allegra il Sole.</l>
<l>Quante ha 'l mar ninfe vaghe, e Galatea,</l>
<l>Intorno van di maraviglia carche.</l>
<l>Or fan cantando un più leggiadro coro</l>
<l>Che vedesse ancor mai Nettuno e Teti;</l>
<l>Or con chiaro gridar prendon la barca,</l>
<l>Or quinci or quindi, e così gir la fanno,</l>
<l>Come aggrada più lor, veloce o tarda,</l>
<l>Senza noiar però le altere frondi.</l>
<l>Or ciascuna intra lor natando a prova</l>
<l>Le schiette braccia e 'l pargoletto piede</l>
<l>Lunge stendendo e raccogliendo in giro,</l>
<l>Con le candide spalle e il volto in alto,</l>
<l>In guisa di delfin rotando vanno.</l>
<l>Spargon talor nello amoroso gioco</l>
<l>Delle salse onde gli onorati rami.</l>
<l>Questa o quella talor si spinge in alto</l>
<l>Con desìo d'abbracciar l'amato tronco,</l>
<l>E levemente poi s'attuffa in l'acque.</l>
<l>Con tale onor ne va la bella Pianta</l>
<l>Verso il suo nido, ch'Amfitrite e molte</l>
<l>Dell'umido sentier donne e regine</l>
<l>Oggi sembran di lei suggette e serve.</l>
<l>Dunque raccogli in te quanti mai fûro</l>
<l>Di più soave odor fior, frondi ed erbe,</l>
<l>O liguro terren, ché in te ritorna</l>
<l>Quella che adora il ciel, Nettuno e i venti.</l>
<l>Non sia ricchezza in te chiusa o palese,</l>
<l>Che non spenda oggi in onorar costei;</l>
<l>Costei, degna cagion d'ogni tua laude.</l>
<l>Chiama i monti vicin che mandin fuore,</l>
<l>S'alcuna fosse in lor pietra o radice,</l>
<l>Che non saputa in sé virtude asconda.</l>
<l>Gli alpestri colli tuoi, l'anguste rive</l>
<l>Vestan dintorno quel fiorito ammanto</l>
<l>Ch'al suo primo venir donò l'aprile.</l>
<l>Né del piovoso ciel paventin l'ira,</l>
<l>Ché primavera è pur dov'ella arriva.</l>
<l>Ninfe montane, e Driade, e Napee,</l>
<l>Venite ov'ella vien, ché ben vedrassi</l>
<l>Quanta è beltà con voi tutta in lei sola.</l>
<l>Silvan, Satiri e Fauni, or non restate.</l>
<l>Venitela a veder, che poi si narri</l>
<l>Al vostro Pan, se lo vedrete un giorno,</l>
<l>Quanto Siringa sua men bella sia.</l>
<l>Fuggan dinanzi a lei l'aspre e rapaci</l>
<l>Fere che all'altrui morte in vita stanno,</l>
<l>Ché crudeltà non può dov'ella mira.</l>
<l>I cortesi animai che son dintorno</l>
<l>Lieti correnti, leggiadretti e snelli,</l>
<l>Tutti mostrin tra lor che torna Amore.</l>
<l>Gli amorosetti augei di fronda in fronda</l>
<l>Vengan cantando l'alta sua beltade;</l>
<l>E quanto mai di bel chiuser fra loro</l>
<l>Lungo il grande Appennin, la Magra e il Varo,</l>
<l>Alla mia bella Pianta onore apporte.</l>
</lg>
</div1>

<div1 type="poesia">
<head>SONETTO.</head>
<lg type="sonetto">
<lg type="quartina">
<l>Lasso! Ché di dì in dì mi cresce il duolo,</l>
<l>Che infinito parea da voi partendo,</l>
<l>E quanto danno sia più ognor comprendo</l>
<l>L'esser da sì bel Sol lontano e solo.</l>
</lg>
<lg type="quartina">
<l>Pur coi chiari pensier levato a volo,</l>
<l>Là dove io v'ho lasciata, l'ali stendo.</l>
<l>Ivi miro, contemplo, ascolto e intendo</l>
<l>Quel che fa invidia all'uno e all'altro polo.</l>
</lg>
<lg type="terzina">
<l>Non ha il vostro terren dentro o dintorno</l>
<l>Prato, colle, montagna, piaggia, o riva,</l>
<l>Ch'io non riveggia mille volte il giorno.</l>
</lg>
<lg type="terzina">
<l>Voi come foste mai pietosa o schiva</l>
<l>Veggio in fra l'erbe in quel sembiante adorno,</l>
<l>Che mi dona il valor, del cor mi priva.</l>
</lg>
</lg>
</div1>

<div1 type="poesia">
<head>MADRIGALE.</head>
<lg type="madrigale">
<l>Voi m'annodaste al core,</l>
<l>Donna gentil, d'amor laccio sì chiaro,</l>
<l>Che nulla ebbi di poi più dolce o caro.</l>
<l>Poi con bianca cortese amica mano</l>
<l>Al servo collo intorno</l>
<l>Vaga cingeste tal catena d'oro</l>
<l>Che assai men luce il Sole a mezzogiorno:</l>
<l>E ben ricerca invano</l>
<l>Chi di veder desìa simil lavoro.</l>
<l>Deh! come infin ch'io moro</l>
<l>Dell'un dono e dell'altro al mondo raro</l>
<l>Sempre altera fia l'alma, e il corpo avaro.</l>
</lg>
</div1>

<div1 type="poesia">
<head>SONETTO.</head>
<lg type="sonetto">
<lg type="quartina">
<l>Lasso! io già piansi meco alcuna volta</l>
<l>Che l'empia donna a cui mi diede Amore,</l>
<l>Sorda al mio mal fuggiva a tutte l'ore</l>
<l>I miei sospir, d'ogni legame sciolta.</l>
</lg>
<lg type="quartina">
<l>Or piango ch'altra, ahimè! troppo m'ascolta,</l>
<l>Pena mostrando d'ogni mio dolore,</l>
<l>E con dolci parole incende il core,</l>
<l>E l'alma afflitta nei martìr sepolta.</l>
</lg>
<lg type="terzina">
<l>E provo ben quanto più vivo foco</l>
<l>Accende in brevi dì dolce pietade,</l>
<l>Che per lunga stagion dura bellezza.</l>
</lg>
<lg type="terzina">
<l>Cresce l'un presto, e spegnesi per poco;</l>
<l>L'altro non mancheria per lunga etade,</l>
<l>Tal esca è Cortesia con Gentilezza.</l>
</lg>
</lg>
</div1>

<div1 type="poesia">
<head>SONETTO.</head>
<lg type="sonetto">
<lg type="quartina">
<l>Quante io veggio di qua lagrime, ahi quanta</l>
<l>Doglia, quanti sospir che mandan fuore</l>
<l>Gli occhi piangenti, e l'affannato core</l>
<l>Di quella, ohimè? che la mia cetra canta!</l>
</lg>
<lg type="quartina">
<l>Deh! non piangete più, sacrata Pianta,</l>
<l>L'alma onorata, ch'or dal suo Fattore</l>
<l>Gode contenta nell'eterno onore</l>
<l>L'alta virtù della sua luce santa.</l>
</lg>
<lg type="terzina">
<l>Or non turbate omai tanta dolcezza,</l>
<l>Ché il soverchio dolor lassù le spiace,</l>
<l>E danna il troppo amor, che a ciò vi mena.</l>
</lg>
<lg type="terzina">
<l>Vinca in voi la ragion quella tristezza</l>
<l>Che vi dà il sangue e la pietà terrena;</l>
<l>Né vi dispiaccia in lei quel che a lei piace.</l>
</lg>
</lg>
</div1>

<div1 type="poesia">
<head>SONETTO.</head>
<lg type="sonetto">
<lg type="quartina">
<l>Deh! non più lagrimar, Pianta mia cara,</l>
<l>Ché in anima gentil si disconviene</l>
<l>Contrastar con natura, e si conviene</l>
<l>Portar con pace ogni sua doglia amara.</l>
</lg>
<lg type="quartina">
<l>Altri vivendo e sofferendo impara</l>
<l>Come nullo è quaggiù perfetto bene,</l>
<l>Ma fumo ed ombra che si parte e viene,</l>
<l>Com'è voler della fortuna avara.</l>
</lg>
<lg type="terzina">
<l>S'or v'ha lasciata l'onorata suora,</l>
<l>Maraviglia non sia; per gire a morte,</l>
<l>Non per sempre restar nel mondo scese.</l>
</lg>
<lg type="terzina">
<l>Grazie rendere a Dio più degno fôra,</l>
<l>Poi che lunghe giornate e fide scorte</l>
<l>L'han ricondotta al cielo, ov'ella intese.</l>
</lg></lg>
</div1>

<div1 type="poesia">
<head>SONETTO.</head>
<lg type="sonetto">
<lg type="quartina">
<l>Quando esser deve mai ch'io torni il volto</l>
<l>Vêr l'Occidente, onde il rivolse il cielo,</l>
<l>Per degli occhi affrenar la fame e 'l gelo</l>
<l>Nel cibo e nel calor ch'oggi m'è tolto?</l>
</lg>
<lg type="quartina">
<l>Lasso! al dì ch'io pensai nel fresco e colto</l>
<l>Giardin più caro al bel Signor di Delo</l>
<l>Posarmi all'ombra del frondoso stelo,</l>
<l>Sono ancor qui fra mille cure involto.</l>
</lg>
<lg type="terzina">
<l>Arno, se il mio bramarti onore e pace,</l>
<l>E vita e libertà col proprio sangue</l>
<l>Giammai per tempo alcun ti piacque o piace;</l>
</lg>
<lg type="terzina">
<l>Dammi ch'io parta, e rieda ove si giace</l>
<l>L'anima afflitta, che aspettando langue</l>
<l>Chi lunge or teco si lamenta e sface.</l>
</lg>
</lg>
</div1>

<div1 type="poesia">
<head>SONETTO.</head>
<lg type="sonetto">
<lg type="quartina">
<l>Che fia, lasso! di me fuggendo lunge</l>
<l>Dalla vaga ombra della Pianta mia?</l>
<l>Che fia, lasso! di me, se lunge fia</l>
<l>Chi in un momento mi risana e punge?</l>
</lg>
<lg type="quartina">
<l>Che fia del cor, se il ciel me ne disgiunge</l>
<l>E 'l sprona e sferza per contraria via?</l>
<l>Che fia lasso! del cor, s'amor l'invia</l>
<l>Dietro un fugace bene, e mai nol giunge?</l>
</lg>
<lg type="terzina">
<l>Che fia degli occhi miei, s'ogni altra vista,</l>
<l>Fuor quella sola, aver soleano a schivo,</l>
<l>Ch'oggi pur troppo, ohimè! si sta lontana?</l>
</lg>
<lg type="terzina">
<l>Che dell'orecchie fia, se pur l'attrista</l>
<l>Ogni altro suon, se non la dolce e piana</l>
<l>Voce di ch'io son già più giorni privo?</l>
</lg>
</lg>
</div1>

<div1 type="poesia">
<head>EGLOGA.</head>
<head>DAFNI E MENALCA</head>
<lg type="non definito">
<l>Fra i colli volterran di vivo sasso</l>
<l>Nasce un bel fiumicel che addrizza il corso</l>
<l>Nei verdi campi della tosca Alfea.</l>
<l>Questo i dolci vicin che intorno stanno</l>
<l>Chiamato han Rogghio, e qual di bassa vena</l>
<l>Tal contento è fin qui di basso nome.</l>
<l>Ma tal de' suoi pastor lungi dimora</l>
<l>Che se tornasse un dì, tanto alto forse</l>
<l>Di zampogna in zampogna andrebbe il grido,</l>
<l>Che il mio bell'Arno ancor l'avrebbe in pregio.</l>
<l>Ivi fra l'erbe ch'ei circonda e bagna,</l>
<l>Per caso s'incontrâr Dafni e Menalca.</l>
<l>Questo greggi adducea, quell'altro armenti;</l>
<l>Ambi d'età novella, ambi eran Toschi,</l>
<l>Ambi eran dotti alla zampogna e al canto,</l>
<l>E cotal cominciò Menalca in prima.</l>
</lg>
<sp><speaker>Menalca</speaker><l>O Dafni, o guida di mugghianti armenti,</l>
<l>Sai ben che del cantar porto io la palma.–</l>
</sp>
<l>E cotal Dafni a lui risposta diede.</l>
<sp><speaker>Dafni</speaker><l>Menalca, o duce di lanose greggi,</l>
<l>Me non hai vinto ancor: vienne alla prova.</l>
</sp>
<sp><speaker>Menalca</speaker><l>Vuoi farne prova, e che si ponga un pregio?</l>
</sp>
<sp><speaker>Dafni</speaker><l>Pongasi un pregio, ché provar lo voglio.</l>
</sp>
<sp><speaker>Menalca</speaker><l>Che prender si potrà bastante a noi?</l>
</sp>
<sp><speaker>Dafni</speaker><l>Io quel bianco vitello, e tu il montone.</l>
</sp>
<sp><speaker>Menalca</speaker><l>Non farò già, perché ho madrigna e padre,</l>
<l>Ch'ogni sera al tornar contan le greggi.</l>
</sp>
<sp><speaker>Dafni</speaker><l>Che dunque al vincitor per premio avremo?</l>
</sp>
<sp><speaker>Menalca</speaker><l>Una zampogna con bell'arte fatta</l>
<l>Per le mie proprie man con nuove voci</l>
<l>Cinta di cera ugual sotto e dintorno,</l>
<l>Ch'altra forse pastor non ebbe tale:</l>
<l>E quel del padre mio si resti a lui.</l>
</sp>
<sp><speaker>Dafni</speaker><l>Una zampogna anch'io con nuove voci</l>
<l>Cinta di cera ugual sotto e dintorno</l>
<l>Che ier pur fabbricai con queste mani,</l>
<l>Tal che un mio dito ancor ne porta segno</l>
<l>Ché una scheggia il ferì di queste canne.</l>
<l>Ma chi dee giudicar fra noi la lite?</l>
</sp>
<sp><speaker>Menalca</speaker><l>Chiamiam colui che delle capre ha cura,</l>
<l>A cui Melampo mio pur or latrava.–</l>
</sp>
<l>Né sì tosto il chiamâr, che venne a loro</l>
<l>Di questa alta quistion giudice eletto.</l>
<l>Venne il principio al buon Menalca in sorte,</l>
<l>Che lieto incominciò con queste note.</l>
<sp><speaker>Menalca</speaker><l>Ombrose valli, e voi chiare onde e fresche,</l>
<l>Se di Menalca mai zampogna amaste,</l>
<l>Fate or le greggi mie lanose e grasse</l>
<l>Né Dafni aggiate con l'armento a schivo.</l>
</sp>
<sp><speaker>Dafni</speaker><l>Campagne erbose, e voi fontane vive,</l>
<l>Se di Dafni ancor mai pregiaste il canto,</l>
<l>Fate andar lieto il mio cornuto armento,</l>
<l>Né vi sia il gregge di Menalca a sdegno.</l>
</sp>
<sp><speaker>Menalca</speaker><l>Ivi son frondi e fior con primavera;</l>
<l>Ivi abbondan gli agnelli, e corre il latte,</l>
<l>Ove vien Filli; e là dond'ella parte,</l>
<l>Magre tornan le greggi, e secche l'erbe.</l>
</sp>
<sp><speaker>Dafni</speaker><l>Ivi ingrassa la capra, e doppia il parto,</l>
<l>Ivi l'api hanno il mêl, le querce ghiande,</l>
<l>Dov'ha Flora il bel piè; dond'ella il muove</l>
<l>Ivi piange il pastor, l'armento plora.</l>
</sp>
<sp><speaker>Menalca</speaker><l>Gite, o mie pecorelle, a piè del monte,</l>
<l>Là 've l'erba è più verde e 'l ciel più chiaro;</l>
<l>E dite a Filli, se n'avesse a sdegno,</l>
<l>Ch'anco Febo pastor guardò le greggi.</l>
</sp>
<sp><speaker>Dafni</speaker><l>Cornuto tauro dell'armento padre,</l>
<l>Vatten dov'Arno è più d'onore altero,</l>
<l>E conta a Flora che Ciprigna stessa</l>
<l>Non schivò con Adon le selve e i prati.</l>
</sp>
<sp><speaker>Menalca</speaker><l>O Filli, o Filli, s'altrettanto pia</l>
<l>Fossi in vêr me come tu sei crudele,</l>
<l>Tanto a te fôra onor, che in queste valli</l>
<l>Non morrìa il nome tuo dopo mill'anni.</l>
</sp>
<sp><speaker>Dafni</speaker><l>O Flora, o Flora, se talor cortese</l>
<l>Fossi a' miei prieghi come agli occhi bella,</l>
<l>Quanto adombra Appennin, quant'Arno bagna,</l>
<l>Altro non s'udirìa, che Dafni e Flora.</l>
</sp>
<sp><speaker>Menalca</speaker><l>Nuoce agli armenti il vento, all'onde il luglio,</l>
<l>Agli augelletti il visco, ai cervi il laccio,</l>
<l>Ai giovinetti Amor. Deh Giove e Febo,</l>
<l>Non son solo ad amar, voi pure amaste.</l>
</sp>
<sp><speaker>Dafni</speaker><l>Dolce è zeffiro ai fior, la pioggia all'erbe,</l>
<l>Alle capre le frondi, ai figli il latte,</l>
<l>Ai giovinetti Amor. Deh Giove e Febo,</l>
<l>Non sento questo sol, voi già il provaste.</l>
<l>Qui la fine ebbe de' duo Toschi il canto,</l>
<l>E il giudice pastor tal disse allora:</l>
<l>Sì chiaro vien delle tue voci il suono,</l>
<l>Che nullo appar di Filomena il pianto.</l>
<l>Dafni, omai lieto le zampogne prendi,</l>
<l>Ch'oggi d'ogni pastor t'assegno palma.</l>
<l>E ben ti donerei più d'un capretto,</l>
<l>Se mi apprendessi pur due mesi almeno.</l>
<l>Qual agnel vago che infra l'erbe scherzi,</l>
<l>Tal pien di festa il giovinetto Dafni</l>
<l>Dell'alta sua vittoria il segno prese.</l>
<l>L'altro, qual capra che gli è tolto il figlio,</l>
<l>Sdegnoso si restò, tacendo, in doglia.</l>
<l>Da quei dì Dafni infra i pastor fu il primo,</l>
<l>E di più nobil Ninfa il frutto colse</l>
<l>Che si trovasse allor nei campi toschi.</l>
</sp>
</div1>

<div1 type="poesia">
<head>EGLOGA.</head>
<head>FILLI.</head>
<lg type="egloga">
<l>Io men vo' gir dov'è la bella Filli,</l>
<l>E senza il Tirsi lor le mie caprette</l>
<l>Stien con Titiro qui dintorno al monte.</l>
<l>Titiro, caro mio, tienne oggi cura;</l>
<l>Quando satolle fien, menale al fonte,</l>
<l>Ma gu rdati all'andar, ché il becco suole</l>
<l>Con le corna ferir chi non gli aggrada.</l>
<l>O dolce Filli mia, che mi t'ascondi</l>
<l>Per questi cespi, e me soletto chiama</l>
<l>Che a passar venga il caldo tempo teco?</l>
<l>Ma che, lasso! parlo io? tu sempre fuggi</l>
<l>Che non più il lupo le mie greggi al bosco.</l>
<l>Perché spesso di' tu ch'io non son bello,</l>
<l>E che ho sozza la barba e torto il naso?</l>
<l>Ben mi farai, crudel, morir di doglia.</l>
<l>Io ti porto or dieci dorate pome</l>
<l>Dell'arbor che l'altr'ier ti piacque tanto,</l>
<l>E doman poi ne avrai forse altrettante.</l>
<l>A che mi fai così piangendo andare</l>
<l>Nel più gran giorno quando egli arde il cielo?</l>
<l>Non vedi ch'ogni augel s'asconde in valle,</l>
<l>E sotto sasso o prun fugge il lacerto?</l>
<l>Già lo stanco messor si posa all'ombra</l>
<l>Lieto mangiando le cipolle e l'erba</l>
<l>Ch'or dall'albergo suo portò Simeta.</l>
<l>Io pur ti cerco, di sudore e fame</l>
<l>Cotal, lasso! ripien che più non posso.</l>
<l>E le cicale sol dintorno fanno</l>
<l>Al mio folle cantar gravosa scorta.</l>
<l>Deh! prender potess'io dell'api forma,</l>
<l>Che talor mi starei chiuso in un fiore</l>
<l>Onde spesso ti fai ghirlanda in fronte;</l>
<l>E senza motto far, né batter l'ali</l>
<l>Per non ti spaventar, deh quanti quanti</l>
<l>Donerei dolci baci al fresco viso!</l>
<l>Né pur dall'ago mio puntura avresti.</l>
<l>Or conosco io che Amor, di tigre e d'orsa</l>
<l>Già bevve il latte intra le selve ircane,</l>
<l>Tal mi divora il sangue, e morde il core.</l>
<l>Ahi bella e cruda! oggi ha sei giorni appunto</l>
<l>Che giurato mi fu da chi 'l sapea</l>
<l>Ch'altro più del tuo Tirsi amasti sempre.</l>
<l>Quanto fôra il miglior s'amassi ancora</l>
<l>Amarillide mia cui tanto amava!</l>
<l>Ben sei candida, o Filli, ed ella è bruna;</l>
<l>Ma che vale il color? cade il ligustro,</l>
<l>E la rosa d'Adon Ciprigna adorna.</l>
<l>O dolce vita mia, perché mi schivi?</l>
<l>Confesso ben, che più ricco è Menalca;</l>
<l>Ma quanto ricco è più, più certo avaro.</l>
<l>E se nol credi, alla mia mandra vieni,</l>
<l>E prendi pur, se vuoi, capretti o capre,</l>
<l>Ché al mio padre dirò che gli ebbe il lupo,</l>
<l>E mostrerògli il pel perché mel creda.</l>
<l>Ma 'l tuo Menalca il suo più magro agnello</l>
<l>Non doneria, perc'ha matrigna e padre,</l>
<l>Dic'ei; ma il vero è poi, che avaro ha il core.</l>
<l>Forse è più bel di me? miral ben fiso:</l>
<l>E dimmi gli occhi suoi se han pace insieme?</l>
<l>Forse è più forte? ancor non passa l'anno,</l>
<l>Che alla lutta il gettai tre volte in terra.</l>
<l>Forse è più saggio? or le mie greggi guarda,</l>
<l>Ché ben dirai le pecorelle sue</l>
<l>Nulla mostrar che ignuda pelle e corna,</l>
<l>E da due mesi in qua n'ha dieci il lupo,</l>
<l>E di mio sol l'altr'ier prese un capretto.</l>
<l>Forse lui nel cantar più dotto estimi,</l>
<l>Perch'io già seco il quarto dì di aprile</l>
<l>Al convito più bel di Cintia e Flora</l>
<l>Perdei la tasca mia cantando a prova?</l>
<l>Ma nel suo Palemon, giudice nostro,</l>
<l>Amor più che ragion sentenza diede.</l>
<l>Ah! in queste valli assai più può ventura,</l>
<l>Che virtù, che beltà, che forza, o senno.</l>
<l>A che stimar chi gran ricchezze tiene</l>
<l>Se non sia largo ne' bisogni altrui?</l>
<l>Ma che poss'io? così convien che vada.</l>
<l>Deh! vienne, o Filli, ché al tuo nome ho fatto</l>
<l>Una ghirlanda, ch'io non so se tale</l>
<l>Ebbe Dïana ancor, non dico Flora.</l>
<l>Vien tosto, ché la chiede ognor Simeta,</l>
<l>E l'avrà alfin, se a venir tardi molto.</l>
<l>O madre alma d'Amor, che è quel ch'io veggio,</l>
<l>Ch'è quel ch'io veggio là, che Filli assembra?</l>
<l>Ah stolto Tirsi, ell'è la querce antica</l>
<l>Che i confin mostra tra Menalca e Mopso.</l>
<l>Ben sei del senno fuor, che nulla scorgi</l>
<l>Ch'esser non creda chi te sdegna e fugge.</l>
<l>Filli or t'è lunge, e con qualche altro forse,</l>
<l>Del tuo duro languir si pregia e ride</l>
<l>Mentre tu qui per lei sospiri e piangi.</l>
<l>Omai di troppo dir la fronte duolmi,</l>
<l>E del mio troppo andar già stanco è il piede.</l>
<l>Né colei m'ode, né trovar la posso.</l>
<l>Perché tacendo vo' posarmi all'ombra</l>
<l>Dell'alta quercia che ingannò la vista,</l>
<l>Finché Febo si parta, o venga Filli.</l>
</lg>
</div1>

<div1 type="poesia">
<head>EGLOGA.</head>
<head>GALATEA.</head>
<stage>TITIRO, MOPSO</stage>
<sp><speaker>Titiro</speaker><l>Oh di nostro sperar contrario effetto!</l>
<l>È però, Mopso, ver che spenta sia</l>
<l>Nel dì che più splendea sì bella luce?</l>
</sp>
<sp><speaker>Mopso</speaker><l>Non so, Titiro mio, che dir tu voglia,</l>
<l>Ché già tre giorni son, che monti e valli</l>
<l>Fûro il mio albergo, che a cercar son ito</l>
<l>Questo bianco vitel fuggito a Tirsi,</l>
<l>E dopo un lungo andar tra doglia e tema</l>
<l>Pur lo trovai staman, che sotto un pino</l>
<l>Si stava a rugumar soletto all'ombra.</l>
<l>Ma che luce di' tu che piangi spenta?</l>
</sp>
<sp><speaker>Titiro</speaker><l>La bella Galatea l'alma ha nel cielo,</l>
<l>E l'alta sua beltà sotterra giace.</l>
</sp>
<sp><speaker>Mopso</speaker><l>Morta adunque è la bella Galatea?</l>
</sp>
<sp><speaker>Titiro</speaker><l>La bella Galatea n'ha tolta morte;</l>
<l>Quella che nacque al bel fiorito nido</l>
<l>Del suo chiaro Arno in sulla destra riva,</l>
<l>Non lunge al ponte che più presso scorge</l>
<l>Febo salir quando ci apporta il giorno;</l>
<l>Quella che i cor gentil già in dubbio tenne</l>
<l>Qual ella fosse più tra casta e bella;</l>
<l>Quella che al sangue suo quanto altro chiaro</l>
<l>Giunse pien d'onestà sì ricco fregio</l>
<l>Di senno e leggiadria, ch'esemplo eterno</l>
<l>Fia di chi intende al glorïoso varco;</l>
<l>Quella che dietro a sé lunge traeva</l>
<l>Gli arbor, le fere, i boschi, i monti e i sassi</l>
<l>Col guardo sol, più che col canto Orfeo;</l>
<l>Quella che al tempo suo fu cerca sposa</l>
<l>Da quanti avea pastor la terra tosca.</l>
<l>Ma quanta più virtù che sorte avesse,</l>
<l>Non molto appresso alle seconde nozze</l>
<l>L'acerbo suo partir ne faccia fede.</l>
<l>Oh fallaci desir di noi mortali!</l>
<l>Nulla al Ciel chiese che al suo sangue erede;</l>
<l>Né sapea, lassa! ch'ogni lungo indugio</l>
<l>Era indugio al morir che ratto venne.</l>
<l>Deh! perché non più pia, casta Lucina,</l>
<l>La man porgesti al periglioso parto?</l>
<l>Forse per tôrla a chi ne fosse indegno</l>
<l>E riportar le sue bellezze al cielo?</l>
</sp>
<sp><speaker>Mopso</speaker><l>Morta è dunque la bella Galatea!</l>
<l>Quanto or men ricco andrai, bel fiume d'Arno,</l>
<l>Poi che t'ha il Ciel sì cara gemma tolta!</l>
<l>Quanto or men pregio avrai, bel nido tosco,</l>
<l>Poiché non v'è l'aurata tua Fenice!</l>
<l>Quanto or s'abbassa il tuo bel regno, Amore,</l>
<l>Poi che la tua colonna ha tronca morte!</l>
<l>Piangiam, Titiro mio, ch'è ben ragione.</l>
<l>E senza aver dal nostro canto onore,</l>
<l>Non si parta or da noi Ninfa sì bella,</l>
<l>Ché ben ne aiuteran le muse tosche.</l>
</sp>
<sp><speaker>Titiro</speaker><l>La bella Galatea del mondo sciolta,</l>
<l>Renduta ha l'alma a chi quaggiù la diede.</l>
<l>Silvan, Satiri, Fauni, e pastor toschi,</l>
<l>Tanto aggiate dolor, quant'ha il ciel gioia.</l>
</sp>
<sp><speaker>Mopso</speaker><l>La bella Galatea sotterra ha poste</l>
<l>Le chiare membra, e le lucenti stelle.</l>
<l>Muse, Naiadi, Oreadi, e Napee,</l>
<l>Quant'ella ebbe valor, voi doglia aggiate.</l>
</sp>
<sp><speaker>Titiro</speaker><l>La bella Galatea, quant'è beltade</l>
<l>Involò al cielo, e morte or lei ne invola.</l>
<l>Arbusti, piante, frondi, erbette e fiori,</l>
<l>Com'ella il mondo, e voi lasciate il verde.</l>
</sp>
<sp><speaker>Mopso</speaker><l>La bella Galatea, ciò che oggi spira,</l>
<l>Qual vivendo allegrò, morendo attrista.</l>
<l>Fere, augelletti, pesci, armenti e greggi,</l>
<l>Tanto or piangete, quanto foste lieti.</l>
</sp>
<sp><speaker>Titiro</speaker><l>Come al volger vid'io de' santi lumi</l>
<l>Riderle intorno il ciel, quetarsi i venti,</l>
<l>Vestirsi il cor gentil d'alti pensieri!</l>
<l>Venga chi 'l sa, com'io, per farle onore.</l>
</sp>
<sp><speaker>Mopso</speaker><l>Come al muover vid'io del vago piede</l>
<l>Seguir le Grazie i glorïosi passi,</l>
<l>Adornando il terren di gigli e rose!</l>
<l>Venga chi 'l sa, com'io, piangendo a dirlo.</l>
</sp>
<sp><speaker>Titiro</speaker><l>Come vid'io col suo parlar cortese</l>
<l>Domar feri leon, tigri rabbiose,</l>
<l>E tôr dal corso lor le stelle e l'onde!</l>
<l>Sallo l'Elsa com'io, l'Arno e 'l Mugnone.</l>
</sp>
<sp><speaker>Mopso</speaker><l>Come vid'io con quel celeste viso</l>
<l>Far le piante avverdir, fiorir le piagge,</l>
<l>Gli aspri scogli addolcir, le serpi irate!</l>
<l>Sallo il Tirren com'io, le selve e i campi.</l>
</sp>
<sp><speaker>Titiro</speaker><l>Siavi lieve il terren, sante ossa amiche,</l>
<l>Né lo percuota il vento o pioggia inonde;</l>
<l>E 'l vostro dolce april sopra voi sparga</l>
<l>Rose e viole che non guasti il verno.</l>
</sp>
<sp><speaker>Mopso</speaker><l>Durate eterne, o vaghe membra elette,</l>
<l>Né vi offenda l'umor, né cangi il tempo;</l>
<l>E stian dintorno a voi cantando ognora</l>
<l>Di ninfe e di pastor leggiadri cori.</l>
</sp>
<sp><speaker>Titiro</speaker><l>Spirto gentil, cui nel superno lido</l>
<l>Più di cosa mortal non punge cura,</l>
<l>S'onesta cortesia ti vinse unquanco,</l>
<l>Il mio rozzo cantar prendi oggi in grado.</l>
</sp>
<sp><speaker>Mopso</speaker><l>Anima chiara, ch'or dal ciel comprendi</l>
<l>Quanto è 'l nostro affannar fallace e torto,</l>
<l>Poiché sol lacrimando il duol s'affrena,</l>
<l>Non ti sia 'l pianger mio talora a schivo.</l>
</sp>
<sp><speaker>Titiro</speaker><l>Diam pace, o Mopso, alle zampogne omai,</l>
<l>Ché 'l troppo lungo dir sovente annoia;</l>
<l>E già il ciel chiuso nero ammanto veste,</l>
<l>E van le greggi nello albergo sole.</l>
</sp>
<sp><speaker>Mopso</speaker><l>Restate in pace adunque, ossa onorate,</l>
<l>Quinci aspettando al tristo giorno ogn'anno</l>
<l>Queste zampogne, e non men dolci e chiare</l>
<l>Che quelle sian di Polifemo e d'Ati.</l>
    </sp>
</div1>

<div1 type="poesia">
<head>ELEGIA.</head>
<lg type="elegia">
<lg type="non-definito">
<l>Già si muove a tornar nel suo bel nido</l>
<l>Cintia, ch'Arno di lei più non si doglia,</l>
<l>Né i colli ombrosi suoi, né 'l tosco lido.</l>
<l>O santo Apollo, se d'amor mai voglia</l>
<l>Per bella donna ti scaldò né strinse,</l>
<l>Gli ardenti raggi tuoi da te dispoglia.</l>
<l>Questa è colei che nel mio cor dipinse,</l>
<l>Anzi scolpìo sì dolci sguardi e chiari,</l>
<l>Ch'eterna servitù quel dì m'avvinse.</l>
<l>Pur son tuoi servi, pur son sempre cari</l>
<l>Sotto il tuo regno chi cantando in rime</l>
<l>D'altro non son che di tue fronde avari.</l>
<l>Ma come or vuole Amor, l'altere cime</l>
<l>Tal vo schivando, che tu forse ancora</l>
<l>Nulla intra molte la mia cetra estime.</l>
<l>O se vien tempo mai che Cintia e Flora</l>
<l>Tornin minor quel duol, ch'io porto in seno,</l>
<l>Tale or va innanzi, che fia indietro allora.</l>
<l>Forse ancor più d'onor che d'onde pieno</l>
<l>Il mio bello Arno ritornar vedrassi</l>
<l>Al suo chiaro lavor, che già vien meno.</l>
<l>Fra i colli toschi, le montagne e i sassi</l>
<l>Non è morto anco; ben dormendo visse;</l>
<l>Or si risveglia, e nel ciel drizza i passi.</l>
<l>Ma se quanto fin qui mia penna scrisse</l>
<l>È nulla, o poco, onde 'l mio canto oscuro</l>
<l>Pregando converrìa che al vento gisse,</l>
<l>Volgi gli occhi al vermiglio e latte puro</l>
<l>Della mia Cintia, Apollo, se poi credi</l>
<l>Fuor dei lacci d'Amor fuggir securo.</l>
<l>Mira il dolce auro, a cui tu stesso cedi,</l>
<l>Onde il ciel fe quaggiù sì bionde chiome:</l>
<l>Mira la fronte, ch'altra par non vedi.</l>
<l>Mira le luci, e pon ben mente come</l>
<l>Sembra ognuna di lor esser tua figlia;</l>
<l>Anzi te stesso par, ma d'altro nome.</l>
<l>Non han qui invidia le duo vaghe ciglia</l>
<l>Che cingon sotto a sé tanto splendore</l>
<l>Al cerchio ove a' corsier volgi la briglia.</l>
<l>Mira perle e rubini, ond'escon fuore</l>
<l>Le dolci note, e le sanguigne rose</l>
<l>Che l'Arabia e i Sabei vincon l'odore;</l>
<l>Quel petto chiaro, ove ogni ingegno pose</l>
<l>Natura e 'l ciel, dove Amor sempre siede,</l>
<l>Cipri lasciando e le sue valli ombrose.</l>
<l>Guarda la bianca man, guarda il bel piede,</l>
<l>L'ascose parti ancor guarda, se puoi,</l>
<l>Che sol Vener laggiuso e il figlio vede.</l>
<l>Guarda, almo Sol, ché tu dirai ben poi,</l>
<l>Che troppo è crudeltà donna sì rara</l>
<l>Noia portar de' caldi raggi tuoi.</l>
<l>E per men farle la tua vista amara</l>
<l>Tornerai nel monton di Frisso e d'Elle,</l>
<l>Che le campagne e 'l ciel veste e rischiara.</l>
<l>Sia con la tua pace che le vaghe e belle,</l>
<l>O coppia ornata cui produsse Leda,</l>
<l>Vincan Febo tra voi non pur le stelle.</l>
<l>Il Sol da te convien che indietro rieda</l>
<l>Per temprar l'aria all'alta pellegrina,</l>
<l>Ch'Arno tal brama che non par che 'l creda.</l>
<l>O bella Cintia, ove Amor l'arme affina,</l>
<l>Ben felice sarà il vostro viaggio.</l>
<l>Contro il suo stil per voi Febo cammina,</l>
<l>E pietoso in April si torna il Maggio.</l>
</lg></lg>
</div1>

<div1 type="poesia">
<head>ELEGIA.</head>
<lg type="elegia">
<l>Ecco Cintia da te chiamata tanto,</l>
<l>Altero fiume, onor del terren tosco,</l>
<l>Che torna; posa omai la doglia e 'l pianto.</l>
<l>Dintorno all'onde tue la nebbia e 'l fosco</l>
<l>Dispoglin l'aure, i fior vestan le rive,</l>
<l>Erbe i colli e le piagge, e frondi il bosco.</l>
<l>Quante hai nel corso tuo fontane vive</l>
<l>Prega che spendin tutte sue ricchezze</l>
<l>Teco in quel giorno e poi d'umor sian prive.</l>
<l>Al nome sol dell'alte sue bellezze</l>
<l>Tutti i fiumi vicin verranno teco;</l>
<l>E chi fia quel che d'onorarla sprezze?</l>
<l>Tanti non ebbe al gran cordoglio seco</l>
<l>Peneo quel dì, che fatta un verde alloro</l>
<l>Pianse la figlia, sotto ombroso speco.</l>
<l>Né sì bei fiumi ancor, né tanti fôro</l>
<l>A chiamar Giove già contro Fetonte</l>
<l>Che mal seppe guidar l'alto lavoro.</l>
<l>Tanti già lieti la cerulea fronte</l>
<l>Non vide Teti a sé venir dintorno</l>
<l>Lungo il lito del mar discesi il monte.</l>
<l>Arno mio, ben parrai Nettuno il giorno;</l>
<l>Tanto avrai da ciascun pregio ed onore,</l>
<l>Tornando nel tuo sen chi 'l face adorno.</l>
<l>Quando il saprà, dal freddo albergo fuore</l>
<l>Verrà il padre Tirren, che forse avea</l>
<l>Non men del suo tardar doglioso il core.</l>
<l>Quante ha 'l mar Ninfe vaghe, e Galatea,</l>
<l>Verran senz'ivi aver de' monti cura,</l>
<l>Per teco accôr questa terrena Dea.</l>
<l>Ma come, lasse! avran tutte paura</l>
<l>Di non perder quel dì per lei l'amante,</l>
<l>Per lei ch'ogni cor punge, ogn'alma fura.</l>
<l>Gli occhi chiari guardando e 'l bel sembiante</l>
<l>Tal troveran bellezza e leggiadria,</l>
<l>Che di due non sapran chi vada innante.</l>
<l>Pallida invidia e fredda gelosia,</l>
<l>Come in quel volto all'altre donne belle</l>
<l>D'oprar vostro valor trovate via?</l>
<l>Verran senz'aspettar ch'altri li appelle</l>
<l>I pastor toschi, i Satiri e i Silvani,</l>
<l>Tosto che avran del suo tornar novelle.</l>
<l>Quanti ha dintorno e prossimi e lontani</l>
<l>Fra il Tirren, l'Apennin, la Magra e 'l Tebro,</l>
<l>Vedran d'Arno le rive, i monti, i piani.</l>
<l>Portando lauro in fronte, edra e ginebro,</l>
<l>Tutti lieti diran: dov'è colei</l>
<l>Che men famosi fa Nilo, Indo ed Ebro?</l>
<l>O bella donna, pur tornata sei</l>
<l>A render quanto avea nel mondo bene</l>
<l>Al tuo terren che fatto nudo avei.</l>
<l>Or gli antichi desir, le lunghe pene,</l>
<l>In dolce e in pace son per lui converse;</l>
<l>Ché il perduto valor tra noi riviene.</l>
<l>Or son bianche, vermiglie, gialle e perse</l>
<l>Le piagge tosche, e 'l ciel puro e sereno</l>
<l>Più che altr'occhio mortal giammai nol scerse.</l>
<l>Godi, Arno chiaro, c'hai dentro 'l tuo seno</l>
<l>Tal, che schernir ben dêi tempo e fortuna,</l>
<l>Ché il tuo lume venir non può mai meno,</l>
<l>Finché teco sarà sì bella Luna.</l>
</lg>
</div1>

<div1 type="poesia">
<head>SONETTO.</head>
<head>IN MORTE DI NICCOLò MACHIAVELLI</head>
<lg type="sonetto">
<lg type="quartina">
<l>Lassi! piangiamo, ahimè, che l'empia morte</l>
<l>N'ha crudelmente svelta una più santa,</l>
<l>Una più amica, una più dolce Pianta</l>
<l>Che mai nascesse: ahi nostra trista sorte!</l>
</lg>
<lg type="quartina">
<l>Ahi del ciel dure leggi, inique e torte,</l>
<l>Per cui sì verde in sul fiorir si schianta</l>
<l>Sì gentil ramo, e ben preda altra e tanta</l>
<l>Non resta all'ore sì fugaci e corte!</l>
</lg>
<lg type="terzina">
<l>Or poi che il nostro segretario antico</l>
<l>In cielo ha l'alma, e le membra sotterra,</l>
<l>Morte, io non temo più le tue fere armi.</l>
</lg>
<lg type="terzina">
<l>Per costui m'era il viver fatto amico,</l>
<l>Per costui sol temea l'aspra tua guerra:</l>
<l>Or che tolto me l'hai, che puoi tu farmi?</l>
</lg>
</lg>
</div1>

<div1 type="poesia">
<head>SELVA SESTA.</head>
<lg type="non-definito">
<l>Alto Signor, che dai superni chiostri</l>
<l>Con pietoso dolor dei nostri danni</l>
<l>Guardi e contempli le miserie umane,</l>
<l>Volgi la vista ove Durenza e Larco</l>
<l>Cingon dintorno il bel paese, dove</l>
<l>Dopo il tuo dipartir s'elesse albergo</l>
<l>La fida ancella tua, che il caro unguento</l>
<l>Portò divota ai sacrosanti piedi,</l>
<l>Che di lacrime e duol bagnò sovente;</l>
<l>La fida ancella tua, ch'ebbe sì larga</l>
<l>Ai giusti suoi desir la tua pietade,</l>
<l>Che dopo il quarto dì che in terra giacque</l>
<l>Le rendesti il fratel cui morte tolse,</l>
<l>E la degnasti di vederti in terra</l>
<l>Nel beato giardin, sendo già tolte</l>
<l>Dal vel terrestre le divine tempre:</l>
<l>Non lunge adunque ove sepolte stanno</l>
<l>Le sante membra sue di tempio ornate</l>
<l>Ai vicini e i lontan mostrando spesso</l>
<l>Della tua grazia in sé celesti segni;</l>
<l>Ivi addrizza, Signor, l'eterno sguardo,</l>
<l>E vi vedrai quell'onorata Pianta,</l>
<l>Che di seguirti al ciel mi mostra il varco.</l>
<l>Prego, Signor, se la mia voce è tale</l>
<l>Che là possa toccar le sante orecchie,</l>
<l>Prendi oggi in guardia quei leggiadri rami,</l>
<l>Che, s'han quaggiù quanto può dare il mondo,</l>
<l>Privi non sian di quel che dona il cielo.</l>
<l>Spiegale intorno di tua grazia il sole</l>
<l>Possente a disgombrar la neve e 'l ghiaccio,</l>
<l>Che al suo primo apparir le frondi adugge.</l>
<l>L'aure celesti tue nel tronco spira,</l>
<l>Che gl'infondan virtù, che a tutte l'ore</l>
<l>Produca a tuo voler fioretti e pomi.</l>
<l>La tua pioggia gentil sopr'essa versa,</l>
<l>Che tenga verdi in lei le sue radici,</l>
<l>Né la possa seccar vecchiezza o state:</l>
<l>Viva ella sempre, e l'onorata cima</l>
<l>Si stenda verso il ciel con tanta lode,</l>
<l>Che nel tempo avvenir sia gloria eterna.</l>
<l>I suoi soavi odor ne porti a volo</l>
<l>Tal vento amico in questa parte e in quella,</l>
<l>Che non più l'Apennin, non più Durenza</l>
<l>Sappia il suo gran valor, che Atlante ed Indo.</l>
<l>Al natural confin non sia prescritto</l>
<l>Il suo perfetto oprar, ma il tempo ceda,</l>
<l>Che a primavera, estate, autunno e verno</l>
<l>Produca frutti e fior cotanti e tali,</l>
<l>Che all'altre che verran sia vivo esempio.</l>
<l>L'ira celeste tua non caggia in lei:</l>
<l>E percuotan lontan gli ardenti strali,</l>
<l>Come aggrada più lor, la quercia e il pino,</l>
<l>Sol che la Pianta mia col lauro insieme</l>
<l>Il possente furor paventi indarno.</l>
<l>Grandin, nevi, tempeste a' più gran verni,</l>
<l>Quando piace Aquilon, quand'Austro vuole,</l>
<l>Scendan dintorno, e là dov'ella siede</l>
<l>Sempre sia chiaro il Sol, sereno il cielo,</l>
<l>Verde, quieto, tranquillo, eterno aprile.</l>
<l>Lappole, stecchi, rovi e 'l tasso amaro</l>
<l>Non adugga il terren, che nutre intorno</l>
<l>D'invitta castità l'altero tronco.</l>
<l>Vadan da lei lontan gli armenti e il gregge;</l>
<l>Né le possa impiagar la scorza e i rami</l>
<l>D'altro fero animale artiglio o corno.</l>
<l>Non verme di livor per entro possa</l>
<l>Ascosamente fabbricar sotterra</l>
<l>Alle radici sue, che han fermo il seggio</l>
<l>Nel chiaro e vero onor, novella offesa.</l>
<l>Gli altri venti crudei, che vengon fuore</l>
<l>Non dall'indico mar, non dall'occaso,</l>
<l>Non d'Austro o d'Aquilon, ma da quel loco</l>
<l>Ove si sprezza onor, dove virtude</l>
<l>Tra le cose più vil negletta giace,</l>
<l>Là dove l'altrui ben più doglia apporta</l>
<l>Negl'invidiosi cor, che il proprio danno,</l>
<l>Non le possin noiar le frondi e i fiori.</l>
<l>Porgile tu dal tuo gran regno aìta,</l>
<l>Ché mai per tempo alcun non volga in basso</l>
<l>L'altera fronte sua, che fu mai sempre</l>
<l>Tutta intesa a salir dove tu chiami,</l>
<l>Né sia peso mortal, che a terra inchini</l>
<l>I santi rami suoi, che in alto vanno.</l>
<l>Ma pur talor, perché di rado avviene</l>
<l>Che sia senza peccar terrena cosa,</l>
<l>Con la tua propria man drizza e solleva,</l>
<l>Se mai senti piegar la fronte o 'l piede.</l>
<l>Poscia, o sommo signor, tal grazia infondi</l>
<l>Nel mio semplice stil, ch'io possa in parte</l>
<l>Il suo cortese oprar, le sue virtudi</l>
<l>Pingere a quei che verran dietro, allora</l>
<l>Che dopo un lungo andar d'anni e di lustri</l>
<l>Avrai teco nel ciel la bella Pianta.</l>
<l>Fa' ch'io possa mostrar quanto più vaglia</l>
<l>Il seguir l'orme tue, ch'oro e terreno;</l>
<l>Com'è caduca e fral quaggiù la speme</l>
<l>Delle cose mortai, che il viver nostro</l>
<l>Solo è breve cammin che l'alme adduce,</l>
<l>Secondo i passi altrui, sotterra o in cielo.</l>
<l>Prestami grazia che tant'alto vada</l>
<l>Il mio di lei cantar, quanto il suo nome</l>
<l>A cui s'inchina ogni gentil virtude.</l>
<l>Prestami grazia ancor, poi che fia giunto</l>
<l>L'estremo terminar dei giorni nostri;</l>
<l>Che s'io l'ho senza par seguita in terra,</l>
<l>Non mi sia tolto il rivederla in cielo.</l>
</lg>
</div1>

<div1 type="poesia">
<head>SELVA SETTIMA.</head>
<epigraph><p>AL RE FRANCESCO PRIMO.</p></epigraph>
<lg type="non-definito">
<l>Poiché nuovo dolor quaggiù m'invola</l>
<l>Dal ragionar con voi, gran re de' Franchi,</l>
<l>In così dolce stil, com'io soleva,</l>
<l>Non vi sia, prego, il perdonarmi a sdegno,</l>
<l>E l'ascoltar quanto profonda piaga</l>
<l>Sostenni il dì che fui per morte privo</l>
<l>Del più caro tesor ch'Arno e Mugnone</l>
<l>Chiudesse intorno alle sue verdi rive.</l>
<l>Glorïoso mio re, so ben che in voi</l>
<l>Tanta del mio languir verrà pietate,</l>
<l>Che non cadran le mie dolenti note</l>
<l>Senza lagrime aver dai vostri lumi:</l>
<l>E s'oltra ogni dover crudo divegno</l>
<l>In ricercar costì pianto e sospiri</l>
<l>In chi bramar dovrei diletto e gioia,</l>
<l>Scusimi il troppo amor, la troppa doglia,</l>
<l>Che dove io men vorrei m'adducon, tale</l>
<l>Ch'io non so ben ridir che più m'aggrade.</l>
<l>Questo so pur, che al mio diletto e vero</l>
<l>Di virtù, di valor, d'onore albergo,</l>
<l>Al mio Zanobi, al mio più chiaro frutto</l>
<l>Del miglior seme che Toscana porte,</l>
<l>Non si convien trovar men nobil pianto,</l>
<l>Spirto Real, né da men chiare luci</l>
<l>Che son le vostre, che qui fanno esempio</l>
<l>Di quell'alta virtù che adorna il cielo.</l>
<l>Non siate adunque de' suoi merti avaro</l>
<l>A lui, né sordo al vostro servo fido,</l>
<l>Ch'or qui rimaso in sì devoti preghi</l>
<l>Sol ricerca da voi pianto e sospiri,</l>
<l>Per onorarne in terra il suo bel nome.</l>
<l>Giri il Sol quanto sa mille e mill'anni,</l>
<l>Morte crudel, ché non ti resta al mondo</l>
<l>Da far di noi mai più sì ricca preda,</l>
<l>Né riportar tant'onorata palma</l>
<l>Quanto fu quella, ohimè! perch'io più bramo</l>
<l>Oggi l'insegne tue, ch'eterna vita.</l>
<l>Arno mio chiaro, e voi, campagne tosche,</l>
<l>Ben potete saper se il ver ne dico:</l>
<l>Ché tal meco ad ognor doglia n'avrete,</l>
<l>Qual già n'aveste, mentre visse, spene.</l>
<l>Ah crudo ciel, che già sì largo desti</l>
<l>Al nostro almo giardin sì raro germe,</l>
<l>Come oggi avaro ai gran bisogni altrui</l>
<l>Nel suo più bel fiorir tolto ne l'hai!</l>
<l>Ben fu sorda pietà dentro 'l tuo seno</l>
<l>A non sentir le dolorose note</l>
<l>Di chi serra il Tirren, la Magra e 'l Tebro.</l>
<l>Le divote preghiere indarno usciro</l>
<l>Al suo duro partir dal tosco fiume,</l>
<l>Che sì lieto si fea del suo ritorno.</l>
<l>Oh desir ciechi delle umane menti,</l>
<l>Come contrario fin sovente avete</l>
<l>Dal vostro disegnar, che torto cade!</l>
<l>A che mai domandar cosa terrena,</l>
<l>Se tolto n'è il veder che giova, o nuoce?</l>
<l>Cinque fïate avea scaldato Apollo</l>
<l>I due gran figli che produsse Leda,</l>
<l>Dall'empio dì che l'altrui rabbia mosse</l>
<l>Dal campo suo quest'onorato germe.</l>
<l>E voi con quanto amor, con quanta sete</l>
<l>Lo richiamaste ognor, campagne tosche,</l>
<l>Perché tornasse in voi! né giunto appena,</l>
<l>Per mai non ritornar, partì da voi.</l>
<l>Ove or son, lasse! gli alti, onesti e rari</l>
<l>Pensier nodriti da sì nobil alma,</l>
<l>Da far voi divenir nel mondo eterne?</l>
<l>Ove i consigli, ove i conforti chiari,</l>
<l>Che vi spingean per sì lodate strade?</l>
<l>Ov'è l'amor, che vi portò già tale,</l>
<l>Che mille volte, ohimè! la vita stessa</l>
<l>Sprezzò per voi, che pur vi diede alfine?</l>
<l>Non cortese pastor verso 'l suo gregge,</l>
<l>Non madre pia col suo diletto figlio</l>
<l>Di tanta carità si vede accesa,</l>
<l>Com'ei fu sempre colla patria e madre.</l>
<l>Se il giorno che costui nel mondo venne</l>
<l>Avesse al nascer suo portato in voi</l>
<l>Tanto favor del ciel, quanta bontade,</l>
<l>Ben saresti, Arno mio, fratel del Tebro.</l>
<l>Non ben fermo premea la terra ancora,</l>
<l>Che del natìo valor tal segno dava,</l>
<l>Che i vecchi infermi ognor, le stanche madri</l>
<l>Dicean: Questi è colui che debbe alzare</l>
<l>Fin sopra 'l ciel questa futura etate.</l>
<l>Oh beato colui che vedrà 'l frutto</l>
<l>Di sì buon seme, se nol tronca morte;</l>
<l>Morte che sempre se ne porta il meglio.</l>
<l>Non mai dal fido can lupo rapace</l>
<l>Fu con tant'odio perseguìto in caccia,</l>
<l>Com'ei, dal dì che poteo scior la lingua,</l>
<l>Tutto il torto operar biasmando morse,</l>
<l>Senza nulla d'altrui speranza o tema,</l>
<l>Fin che in più ferma età visto in alcuni</l>
<l>Ardor, fede, valor pari a se stesso,</l>
<l>S'accinse, ahi lasso! all'onorata impresa,</l>
<l>Ove di noi restò la miglior parte:</l>
<l>Ché così spesso vuol fortuna, a cui</l>
<l>Sono i gran fatti tortamente a sdegno,</l>
<l>E sol cerca aiutar la gente iniqua.</l>
<l>Non pompa, o vano onor, tesoro o stato</l>
<l>Ebber forza a piegar l'altera mente</l>
<l>Dal verace sentier di libertate.</l>
<l>Alma felice, e sovr'ogn'altra chiara,</l>
<l>Che dentro i sette colli unqua nascesse,</l>
<l>Che fuor traesti l'onorata spada</l>
<l>Contr'a colui che al tuo famoso nido</l>
<l>Fuor del dover furò lo scettro e 'l freno</l>
<l>Per dimostrar che degnamente avesti</l>
<l>Di Bruto il nome, e di Caton la figlia;</l>
<l>Forse non fu, poi che lasciasti il mondo,</l>
<l>Più bello imitator de' tuoi gran fatti,</l>
<l>Di quel ch'io piangerò la notte e 'l giorno.</l>
<l>E se ben fu la tua più degna impresa</l>
<l>E con fato miglior condotta al fine,</l>
<l>Ch'altro poteo, se 'l Ciel di più non volle?</l>
<l>E se non fu per lui Fiorenza Roma,</l>
<l>Non cresce o scema il buon voler fortuna.</l>
<l>Poi quanto al suo valor valore aggiunse</l>
<l>Il dotto ricercar l'antiche stampe,</l>
<l>Per riformar tra noi leggi e costumi!</l>
<l>Ben lo potean saper Licurgo e Numa,</l>
<l>Ch'ebbe sempre al suo gir maestri e duci;</l>
<l>Ben lo potean saper quanti mai vide</l>
<l>La Grecia e il Lazio, che mostrasser via</l>
<l>Alla vita civil di pace o d'arme.</l>
<l>Né fûro i detti lor men noti a lui,</l>
<l>Che la stella al nocchier, la madre al figlio,</l>
<l>Che al buon pastor la pecorella e 'l cane,</l>
<l>O che al vecchio monton la mandra e 'l prato.</l>
<l>Non basta al vero onor, chiara Fiorenza,</l>
<l>L'aver tolto da te l'indegno giogo,</l>
<l>Che all'indegno lavor l'addusse a forza;</l>
<l>Ch'or convien fabbricar lo studio e l'arme,</l>
<l>Da potersi covrir dal fero artiglio,</l>
<l>Che di dentro e di fuor ti sta di sopra:</l>
<l>E s'alcun fu de' tuoi, che in questo avesse</l>
<l>Desir, senno, valor, ben fu costui,</l>
<l>Ch'or piangi e chiami, e dopo mille e mille</l>
<l>Secoli avrai da richiamarlo ancora;</l>
<l>Che nol conobbe il mondo mentre l'ebbe,</l>
<l>Come il conoscerà nel tempo innanti:</l>
<l>Ed è voler di chi ci muove e guida,</l>
<l>Che più si pregi il ben poi che n'è gito.</l>
<l>Forse sarà tra l'ignorante stuolo</l>
<l>Uso sol d'onorar signori e regi,</l>
<l>E dispregiar chi non ha vesti aurate,</l>
<l>Chi penserà nel buon civile stato</l>
<l>Non ritrovarsi un sol di tanto peso,</l>
<l>Che nel natìo terren dai buon si deggia</l>
<l>Onorar tanto vivo, e pianger morto.</l>
<l>Ahi cieca gente e vil, che scorge appena</l>
<l>Quanto al senso di fuor si mostra aperto!</l>
<l>Non fu colui che discacciò Tarquino</l>
<l>Di par fortuna a molti, e spense un regno?</l>
<l>Di privato poter fu il buon Camillo,</l>
<l>E tolse al vincitor la preda e il pregio.</l>
<l>Quanti ricchi trofei, quant'arme e spoglie,</l>
<l>Quanti fûro a' gran re scettri e corone</l>
<l>Tolte a' tempi miglior di Sparta e Roma</l>
<l>Da chi vincendo si tornò la sera</l>
<l>Con la sua famigliuola in basso albergo,</l>
<l>E il giorno a ritrovar l'aratro e 'l toro?</l>
<l>Chi contendea che l'onorato Tosco,</l>
<l>Vivendo ancor nel suo fiorito nido,</l>
<l>Col semplice esser suo non fosse tale?</l>
<l>Come spesso addivien che l'ostro e l'oro,</l>
<l>Senza chiuder virtù, vanità sola</l>
<l>Sotto a sé mostra a chi ben fiso il guarda!</l>
<l>Ma il veder corto dell'umana gente</l>
<l>Par che si sdegni a rimirar colui</l>
<l>Che in le private soglie, in pover panni</l>
<l>Al bello e vero oprar la mente ha vôlta:</l>
<l>E quella libertà, ch'oro e terreno</l>
<l>Agguagliar non potria, né pompa o stato,</l>
<l>Sol che alla patria sua ritenga intera,</l>
<l>Degli altrui falsi ben poco gli cale.</l>
<l>Ma se contrario appar nel vulgo infermo,</l>
<l>Maraviglia non sia, ché tanta altezza</l>
<l>Mirar convien con più sottil riguardo.</l>
<l>Tenga chi vuole con sudore e sangue</l>
<l>Il barbarico onor, le ricche spoglie</l>
<l>Conservi pur nell'altrui danno e morte;</l>
<l>Chiami questo chi vuol padre e signore,</l>
<l>Piangal chi l'ama quando a morte corre,</l>
<l>Ch'io 'l chiamerò d'altrui tormento e doglia,</l>
<l>E morte loderò, se tosto il fura.</l>
<l>Ben fin ch'io mora chiamerò mai sempre</l>
<l>Il Buondelmonte mio, che l'altrui bene,</l>
<l>Mentre qui visse, amò più che se stesso:</l>
<l>Che nel pubblico onor tal mise cura,</l>
<l>Che il proprio come van pose in oblio:</l>
<l>Ben piangerò costui, che gloria e lode</l>
<l>Merta più sol, che tutti quelli insieme,</l>
<l>I quai gir fa superbi oro e terreno.</l>
<l>Questo è quel germe, onde l'esempio tôrre</l>
<l>Dovete al bene oprar voi, spirti chiari,</l>
<l>Ch'or vi nodrite fra le tosche rive.</l>
<l>E se l'avrete ognor maestro e guida,</l>
<l>Andrà il piè vostro all'onorata strada</l>
<l>D'eterna libertà, d'onore e pregio:</l>
<l>Né fia il vostro veder chiuso dal velo,</l>
<l>Cagion che il bianco in noi si mostri oscuro:</l>
<l>Ma discerner saprete il falso e 'l vero;</l>
<l>Né fin che muova il ciel, che giri il Sole,</l>
<l>Simil veder potran le rive d'Arno.</l>
<l>E sempre avran l'acerba sua partenza,</l>
<l>Glorïoso mio Re, da pianger meco.</l>
</lg>
</div1>

<div1 type="poesia">
<head>SELVA OTTAVA.</head>
<epigraph><p>ALLA LIGURE PIANTA.</p></epigraph>
<lg type="non-definito">
<l>Oh come nel pensier sovente avviene</l>
<l>Ch'altri più del dover sue forze estima!</l>
<l>E s'alcun fu giammai, son io quell'uno.</l>
<l>Ier che così pensai, promisi a voi,</l>
<l>Ligura Pianta mia, che la mia cetra,</l>
<l>Per non rinnovellar più doglia in voi,</l>
<l>Dispoglierìa da sé l'ammanto negro;</l>
<l>Ma, lasso! al disegnar diversa è l'opra;</l>
<l>Ch'oggi tornar convien tra i vostri rami</l>
<l>A ragionar di quel che pur m'ancide,</l>
<l>Del Buondelmonte mio, che notte e giorno</l>
<l>Ha fatto del mio cor suo fido albergo,</l>
<l>Né si parte indi, ed io scacciar nol voglio;</l>
<l>Anzi partendo lo richiamo e prego</l>
<l>Che non mi lasci così morto almeno,</l>
<l>Poiché a me morte, a lui la vita è tolta.</l>
<l>E dolcemente ognor meco ragiona</l>
<l>Del ben ch'egli ha lassù; poscia a pietade</l>
<l>Del nostro invano oprar si muove, e piange</l>
<l>Il veder corto delle menti umane</l>
<l>Che più credon saper dove men sanno.</l>
<l>Poscia rivolge gli occhi al suo bel nido,</l>
<l>E dice: Or come sei, chiara Fiorenza,</l>
<l>E quinci e quindi combattuta e stanca</l>
<l>In tempestoso mar da feri venti!</l>
<l>Tien pur ferma la vista alle due stelle</l>
<l>Di giustizia e d'onor, pensando in breve</l>
<l>Veder più che ancor mai sereno il cielo.</l>
<l>Deh! perché non poss'io con gli altri insieme</l>
<l>Nel gran bisogno tuo porger la mano</l>
<l>Alle sarte e al timon, dov'è mestiero?</l>
<l>Quinci si tace: e sospirando alquanto</l>
<l>Mi guarda e dice: Poi che il ciel m'ha tolto</l>
<l>Il poterle narrar quanti già vidi</l>
<l>Al mantenerla in piè sostegni e guide</l>
<l>Da condurla al cammin che in alto poggia,</l>
<l>E quante or di qua su scritte ritrovo</l>
<l>Nel santo libro che fallir non puote</l>
<l>Sentenze e modi al riportarla al varco</l>
<l>Ove allor traviò di sua salute;</l>
<l>Per la tua lingua almen le sia palese,</l>
<l>Se non ti ritien già temenza e freno</l>
<l>Di non offender quei ch'aggian men cura</l>
<l>Al gran pubblico ben che al proprio istesso;</l>
<l>O pur di quei che al sentier cieco adduca</l>
<l>Sdegno, invidia e furor, non libertade;</l>
<l>O d'altri, che al coprir le stesse colpe</l>
<l>E più d'ogn'uom mostrar giustizia e fede,</l>
<l>Col troppo incrudelir si fanno strada.</l>
<l>Ma te, ch'io vidi tal quando era in vita</l>
<l>Né con l'alma o col piè da te partiva,</l>
<l>E più il veggio or che i tuoi pensieri scerno,</l>
<l>So ben che nulla mai speranza o tema</l>
<l>Potrebbon ritardar dai detti e l'opre</l>
<l>Che portassero onor nel tuo bel nido.</l>
<l>Dunque dirai: Quel che t'amò già tanto,</l>
<l>E così morto ancor più sempre t'ama,</l>
<l>Alma Fiorenza, ti ricorda e prega</l>
<l>Che l'alta grazia che ti ha data il Cielo</l>
<l>Della tua libertà, da Dio conosca,</l>
<l>E riverente ognor grazia gli renda</l>
<l>Ch'oltra ogni tuo sperar t'ha fatta tale.</l>
<l>E ti sovvenga poi con detti ed opre</l>
<l>Non ti mostrar disconoscente e ingrata;</l>
<l>Ché non converta in te quell'ira antica</l>
<l>Che a forza ti condusse all'aspro giogo.</l>
<l>Il passato fallir perdon ritrove:</l>
<l>Tra i dolci figli tuoi sia posto in bando</l>
<l>Ogn'odio, ogni furor del tempo addietro,</l>
<l>E siati in mente che al peccar si deve</l>
<l>Dar luogo in parte che ammendar si possa.</l>
<l>E più che al vendicar, rivolgi il core</l>
<l>Rigidamente al preparar fra noi</l>
<l>Che nei futuri error tal pena caggia,</l>
<l>Che primo sia di chi vien dopo esempio.</l>
<l>Che se tutte vorrai le colpe antiche</l>
<l>Gir ricercando, non avran mai fine,</l>
<l>E farai forse un dì come altre tante</l>
<l>Ville dintorno a te, che a poco a poco</l>
<l>Han di giustizia il sacrosanto nome</l>
<l>In vendette tra lor converso e in rabbia.</l>
<l>Volgi, dico, la mente a tesser tante</l>
<l>Reti e lacciuoi nelle altrui torte voglie,</l>
<l>Ch'altro nuovo fallir non aggia loco.</l>
<l>E il tempo andato in così dolce oblio</l>
<l>Va' dimettendo, che non sappia il mondo</l>
<l>Qual sei più da chiamar pietosa o giusta;</l>
<l>Né dar l'orecchie a chi sovente dica</l>
<l>Che il molto incrudelir terrore apporta,</l>
<l>E ritrae dal mal far le menti inique.</l>
<l>Questo è ben ver, ma nel presente solo,</l>
<l>E dove pochi sian comuni al fallo:</l>
<l>Ma poi che corsi son tanti anni e lustri</l>
<l>Fra così vari error, fra tanti e tali</l>
<l>Ove forse Giustizia errar potrebbe,</l>
<l>L'onda sol di pietà lavi ogni colpa.</l>
<l>Riforma i tuoi pensier, fa' che sian vôlti</l>
<l>Sempre al pubblico ben più che a se stessi,</l>
<l>Se brami onor quaggiù, riposo e pace.</l>
<l>Tien pure in mente, che se il tutto gode,</l>
<l>Godon le parti, e no 'l contrario avviene.</l>
<l>Non trovin nel tuo sen più degno seggio</l>
<l>Che virtù, che bontà, le gemme e l'oro.</l>
<l>Non si metta in cammin con altro sprone</l>
<l>Il chiaro popol tuo, se in alto tende,</l>
<l>Che del simplice onor, del bene istesso.</l>
<l>Il soverchio bramar di regno e d'auro</l>
<l>Ben ti mostra un sentier che par che monte,</l>
<l>Poi trova in cima una profonda valle</l>
<l>Ove più basso va chi più s'affretta.</l>
<l>La virtù vera per sassoso ed erto,</l>
<l>Duro allo incominciar, silvestre calle,</l>
<l>Ti mena all'alto: e poi di giorno in giorno,</l>
<l>Di passo in passo più soave e piano</l>
<l>Al bel monte t'adduce, in cui si coglie</l>
<l>Vero onor, vero ben, salute e pace.</l>
<l>Prendi questo sentier, chiara Fiorenza,</l>
<l>Né cieco ricercar proprie ricchezze</l>
<l>Ti faccia travïar dal bel lavoro.</l>
<l>Apri gli occhi, orba, e ti riguarda in seno,</l>
<l>E vedrai ben quante fatiche indarno</l>
<l>Prendi ad ognor per adunar tesoro,</l>
<l>Che un sol momento poi da te dispoglia.</l>
<l>A che giova solcar questo e quel seno,</l>
<l>E riportar di questa e quella parte</l>
<l>Merci, che nulla son che fumo e pompe?</l>
<l>Non si potrian nutrir teco i tuoi figli,</l>
<l>Se l'estrema Bretagna o il lito ispano</l>
<l>Non ti mandasser de' tuoi greggi il vello?</l>
<l>Or non han tanti le tue valli intorno</l>
<l>Che senza pur aver quel dolce e molle</l>
<l>Che al tuo Sardanap l fu troppo caro,</l>
<l>Ti sapran ricoprir la pioggia e il gelo?</l>
<l>A che lo andar con tal periglio e pena</l>
<l>Per riportarne poi dal Gange e l'Indo</l>
<l>I drappi peregrin, le sete e l'oro,</l>
<l>O del vermiglio mar le gemme e l'ostro?</l>
<l>A che il tuo visitar paesi estrani</l>
<l>Per riportarci odor, cibi e costume</l>
<l>Che ogni maschio pensier dal petto toglia?</l>
<l>Come più bel sarìa godersi il frutto</l>
<l>Del natio seme suo tra il legno e il vetro,</l>
<l>E in pover panni dentro i bassi alberghi</l>
<l>I tuoi pochi confin tener sicuri!</l>
<l>A che giova l'aver merci lontane?</l>
<l>A che pur giova la caviglia e il fuso?</l>
<l>A che lo argento tuo che tanto pregi?</l>
<l>O cieca, o stolta, se veder nol vuoi!</l>
<l>Questa è sol la cagion che ogn'anno adduce</l>
<l>Nel tuo chiaro terren l'aspro e rapace</l>
<l>Per divorarti barbaresco stuolo.</l>
<l>Questo è cagion che in quante guerre e liti</l>
<l>Sian tra il Gallo e l'Ispan, tu sola deggia</l>
<l>Portar del peso lor la più gran parte:</l>
<l>Non son tue, no, quante ricchezze e stato</l>
<l>T'acquisti e cerchi, che poi son del primo</l>
<l>Che sopra il corpo tuo mostri la spada.</l>
<l>A che dunque ten vai la notte e 'l giorno,</l>
<l>Sol per altri arricchir, prendendo pena?</l>
<l>Non vedi ben che ti convien seguire</l>
<l>Non chi più nel tuo ben volga il pensiero,</l>
<l>Ma colui, lassa! sol che si ritrove</l>
<l>Più di tue merci e de' tuoi figli in pegno?</l>
<l>Come puoi ritrovar consiglio fido</l>
<l>In quel, che sempre tra speranza e tema,</l>
<l>Pria che altero parlar la lingua scioglia,</l>
<l>Disegna seco il suo, poscia il tuo bene?</l>
<l>Lascia il folle desir d'aver ricchezze</l>
<l>Sì mal fondate, che in un giorno solo</l>
<l>Per breve altrui poter sotterra vanno.</l>
<l>Queste tue false colpe, il viver molle</l>
<l>Da te discaccia, che più bel tesoro</l>
<l>Non puoi trovarti che sicura vita</l>
<l>Per poco desïar contenta e parca.</l>
<l>Volgi la mente omai nel tempo andato</l>
<l>E ti riforma in sullo antico esempio</l>
<l>Quando vie più che l'oro il ferro amasti.</l>
<l>Prendi omai, prendi l'onorata spada:</l>
<l>Spieghinsi al ciel queste vermiglie insegne:</l>
<l>Che il santo Giglio tuo si svegli omai.</l>
<l>La bella gioventù che in te fiorisce</l>
<l>Più ch'altra mai, dalla caviglia e 'l fuso</l>
<l>Volga l'ingegno al marzïal lavoro.</l>
<l>Alla man femminil l'impresa lasci</l>
<l>Che troppo seco stima, e il braccio stenda</l>
<l>A chi tanto onorò già Sparta e Roma.</l>
<l>Cingiti l'arme, e ti vergogna omai</l>
<l>Ch'esercito venal da lunge vegna</l>
<l>Per difender te stessa e i tuoi confini,</l>
<l>Mentre nell'ozio annighittisci e dormi.</l>
<l>Rivesti, o pigra, il primo alto valore,</l>
<l>Ch'oggi avaro pensier da te dispoglia.</l>
<l>E ti sovvenga, che n'è tempo omai,</l>
<l>Che il bel t¢sco terren che a te s'inchina</l>
<l>Solo ebbe ardir di contrastar con Roma,</l>
<l>E forza a riportar vittoria e spoglie.</l>
<l>Torniti a mente omai che fuggon gli anni,</l>
<l>Né come or sempre luogo e tempo avrai.</l>
<l>Dunque ti accingi all'onorata impresa,</l>
<l>Ritorna a Marte che ti può dar solo</l>
<l>Sicurtà, vita, onor, salute e pace.</l>
</lg>
</div1>

<div1 type="poesia">
<head>SELVA NONA.</head>
<epigraph><p>AL RE FRANCESCO PRIMO.</p></epigraph>
<lg type="non-definito">
<l>Poiché cantando, e lagrimando in parte,</l>
<l>Non senza voi noiar, gran Re de' Franchi,</l>
<l>Ho sfogato il dolor che qui m'ancide,</l>
<l>Narrando pur quanto fu danno estremo</l>
<l>Al bel t¢sco terren l'acerba morte</l>
<l>Del Buondelmonte mio, mia sola speme,</l>
<l>Non mi sarete ancor di tanto avaro,</l>
<l>Che v'incresca l'udir quant'io mi deggia</l>
<l>Doler più d'altri, e quanto m'abbia il Cielo</l>
<l>Tolta nel suo partir ricchezza e gioia.</l>
<l>E vi prometto poi, s'altri il concede,</l>
<l>Spogliar la cetra mia dal nero ammanto</l>
<l>Per non rinnovellar più doglia in voi.</l>
<l>Ma chi tacer potria che spento veggia</l>
<l>Nel più bello esser suo colui, che solo</l>
<l>Fu d'amicizia in terra esempio eterno?</l>
<l>E tenne in un questi onorati nomi</l>
<l>Dolcezza, integrità, costanza e fede?</l>
<l>Chi nol provò com'io, pensar nol puote</l>
<l>Quanto a ciascun venìa giocondo e caro</l>
<l>Quel dolce ragionar, che ben mostrava</l>
<l>Come in un tempo si diletti e giovi,</l>
<l>E senza faticar s'insegni altrui.</l>
<l>Non si potea di lui sentir parola,</l>
<l>Che di sommo saver non fosse colma,</l>
<l>Quasi oracol divin, che mai non erra;</l>
<l>Poi messe insieme in sì cortesi detti,</l>
<l>Che gli era il morder suo vie più soave,</l>
<l>Che di qualunque sia, conforto e lode.</l>
<l>E più che in altro mai si scòrse in esso,</l>
<l>Che il suo raro biasmar cagione avea</l>
<l>Non da sdegno o livor, ma sol dal vero</l>
<l>E dal proprio bramar l'onore altrui.</l>
<l>Con che ardente desir, con quanto amore,</l>
<l>Con che scusar, con quai punture oneste</l>
<l>Soccorreva al fallir de' cari amici!</l>
<l>E quando esser potea, sopra se stesso</l>
<l>Degli altrui certi error ponea la colpa,</l>
<l>Cotal di carità lo punse sprone;</l>
<l>E tal più che se stesso amò ciascuno.</l>
<l>Ma nïente parrà quant'io n'ho detto</l>
<l>A chi 'l sentì, quanto fu integra e forte</l>
<l>Nelle fortune altrui quest'alma chiara.</l>
<l>Non speranza o timor, non prego o forza</l>
<l>Le potêr mai condur per altro calle,</l>
<l>Che nel dritto sentier che porta al vero.</l>
<l>Men maraviglia in sull'estrema fronte</l>
<l>Del nivoso Appennin quando più verna,</l>
<l>Sarìa stato a veder frondi e viole,</l>
<l>Che nella lingua sua trovar menzogna,</l>
<l>Quantunque fosse tal, che a vera pruova</l>
<l>Non la potesse addur certezza umana;</l>
<l>Ché il conoscer l'altrui non era il freno</l>
<l>Al suo mai non fallir, ma il proprio bene,</l>
<l>E l'onestà che avea di sé vergogna:</l>
<l>E sovente dicea, ch'altro non era</l>
<l>Più duro testimon, ch'ei più temesse</l>
<l>Che se medesmo, in cui disnore o pregio</l>
<l>Han più che in altrui dir sua ferma sede;</l>
<l>Ch'oltre il cieco estimar dei molti sciocchi</l>
<l>Non lo premea dolor di torto biasmo,</l>
<l>Né dolcezza sentia d'ingiusta lode,</l>
<l>Ma sol seco del ver godeva in seno.</l>
<l>Come ad ognor mostrava aperti e nudi</l>
<l>I chiari suoi pensier coi dolci amici!</l>
<l>Or consigli, or conforti, or salda aita</l>
<l>Venìa da quel, che nei bisogni altrui</l>
<l>Al proprio sangue perdonar non volle;</l>
<l>E spesso argomentò, ch'argento ed oro</l>
<l>Era un sovvegno, che intra i fidi amici</l>
<l>Non si dovea pregiar, poiché natura</l>
<l>Per cosa a noi comun l'addusse in terra;</l>
<l>E quel che in lor sì largamente pose</l>
<l>Sol chiamava esser suo, poi ch'era in loco</l>
<l>Che tôr non gliel potea fortuna o tempo.</l>
<l>Così del suo servir grazie rendea,</l>
<l>Non per gloria di sé, ma per virtude,</l>
<l>E in sì semplice dir, che ben mostrava</l>
<l>Il cor, più che la lingua, oprare allora.</l>
<l>Chi raccontar vorrà l'invitta fede</l>
<l>Più chiara in lui che in tutti gli altri insieme?</l>
<l>Da far vergogna a qual più visse amico,</l>
<l>Che ben palma portò d'ogn'altro esempio.</l>
<l>Taccia il buon Niso, e chi seguì sì fido</l>
<l>Nei gran perigli il furïoso Oreste,</l>
<l>O chi col suo morir nell'arme trasse</l>
<l>Contra il primo pensier l'irato Achille,</l>
<l>Che all'alto vendicar la mente volse,</l>
<l>Onde all'oste troian fu pianto eterno,</l>
<l>Che del miglior guerrier si vide privo;</l>
<l>Che s'oggi il Mantovan vivesse, e 'l Greco,</l>
<l>Sarian tutti costor di fama oscura,</l>
<l>E il Buondelmonte mio n'avrebbe il pregio.</l>
<l>Ma sia che può, ché tanta forza ha 'l vero,</l>
<l>Ch'io spero ancor che la mia bassa voce,</l>
<l>Se ben lunge sarà da Smirne e Manto,</l>
<l>Forse a Fiorenza mia fia dolce sprone</l>
<l>A seguir di costui le oneste norme,</l>
<l>Tanto più da pregiar, quanto più rare.</l>
<l>Qual più sentìa dalla fortuna oppresso</l>
<l>Dei dolci amici suoi, con più cortese,</l>
<l>Con più benigno oprar gli facea fede</l>
<l>Che amò lui sol, no 'l suo felice stato:</l>
<l>E di quei pur, che posti vide in cima</l>
<l>Con più favor del Ciel, nulla ebbe cura;</l>
<l>Non per invidia, che a lui fu più lunge</l>
<l>Che dal gelato mar l'accesa zona,</l>
<l>Ma perché al suo voler dato non era</l>
<l>Il potergli levar più in alto ancora.</l>
<l>Chi dunque piangerà, s'io non piango io?</l>
<l>E s'io non piango, di che pianger deggio,</l>
<l>Glorïoso mio re, ch'ogni tesoro,</l>
<l>Ogni speranza, ogni dolcezza e bene</l>
<l>Che ebbi nel t¢sco sen, veggio ir sotterra?</l>
<l>Veggio ir sotterra quel che qui mi lascia</l>
<l>Vie più che morto, e pur mi lascia in vita;</l>
<l>Ma vita è questa tal, che ha invidia a morte.</l>
<l>Non oso più mirar le piagge e i colli,</l>
<l>Cui bagna intorno il mio bel fiume d'Arno,</l>
<l>Poi ch'io non veggio chi gli amò già tanto.</l>
<l>Gli ornati templi, i gran palazzi alteri</l>
<l>Per cui superba sei, vaga Fiorenza,</l>
<l>Spelonche oscure tra selvaggi scogli</l>
<l>Mi sembran senza lui che gli fea lieti.</l>
<l>Gli spirti pellegrin, gl'ingegni rari,</l>
<l>Ond'è sì ricco il bel fiorito nido,</l>
<l>Ascoltar, né veder non posso omai</l>
<l>Poiché non ci è chi tutti gli altri avanza:</l>
<l>Non so muovere il piè per questi lidi</l>
<l>Or che non ci è chi lo scorgeva in alto,</l>
<l>E mostrava il cammin da gire al cielo.</l>
<l>Non posso più bramar terrena cosa,</l>
<l>Né ricercar quaggiù tranquilla vita,</l>
<l>Poi ch'averla comun dal ciel m'è tolto</l>
<l>Con lui, che mi fea dolce ogn'aspra sorte.</l>
<l>Il tacere, il parlar, l'ozio e l'oprare</l>
<l>Ugualmente mi spiace, e non so bene</l>
<l>Quel che più senza lui mi speri o tema;</l>
<l>Il viver dopo lui m'apporta doglia;</l>
<l>Il cercar di morir biasmo sarìa:</l>
<l>Ch'altro dunque farò, che pianger sempre?</l>
<l>E richiamarlo a noi la notte e il giorno?</l>
<l>Ma perché questo, ohimè! ch'ogni sua pace</l>
<l>Il sentirsi chiamar con tanta pena</l>
<l>Potria forse turbar lassù nel cielo?</l>
<l>Che farò dunque, se il tacer m'è tolto,</l>
<l>Ch'ogni silenzio m'interrompe il duolo,</l>
<l>Che cresce tal, che disfogar conviene,</l>
<l>E mi sforza a voler quel ch'a lui spiace?</l>
<l>Starò così, fin che vorrà fortuna,</l>
<l>In questo nubiloso viver fosco,</l>
<l>Or me medesmo, or annoiando altrui,</l>
<l>Come il fero destin vorrà che sia;</l>
<l>Che or ben m'ha posto de' miei danni in cima,</l>
<l>Né può, volendo, ristorarmi omai,</l>
<l>Ché svelse in un sol dì sì chiaro germe</l>
<l>Che rifar nol potrian mill'anni e mille;</l>
<l>Che tante e tai virtù comporre insieme</l>
<l>Opra è del Ciel, non di natura e d'arte.</l>
<l>Questo è il colpo mortal che morto m'have</l>
<l>O magnanimo Re, poi ch'io cangiai</l>
<l>Con Arno e con Mugnon Durenza e Sorga.</l>
<l>Questo è il colpo mortal che sì m'addoglia,</l>
<l>Che se del voi noiar non fosse tema,</l>
<l>Tant'oltre ancor si stenderia il mio pianto,</l>
<l>Ch'un nuovo Cigno all'onde di Meandro</l>
<l>Oggi sarebbe il vostro servo t¢sco.</l>
</lg>
</div1>

<div1 type="poesia">
<head>SELVA DECIMA.</head>
<lg type="non-definito">
<l>Non posso ben questa mia stanca voce</l>
<l>Tanto ancora affrenar, che fine imponga</l>
<l>Al doglioso parlar dei danni miei.</l>
<l>Deh! come or so, che se medesmo inganna,</l>
<l>Glorïoso mio Re, chi folle crede</l>
<l>Potersi a suo voler dal pianto tôrre,</l>
<l>Ch'aggia dura cagion com'è la mia.</l>
<l>Vedete or voi che quell'antica tema</l>
<l>Di non offender voi più che me stesso,</l>
<l>Quello acceso desir d'esservi caro</l>
<l>E di tôrvi dal cor travaglio e noia,</l>
<l>La data fe di por silenzio omai,</l>
<l>Non mi pôn ritener dal dir con voi,</l>
<l>Piangendo pur, quel che sovente ascolto</l>
<l>Del Buondelmonte mio la notte e il giorno.</l>
<l>E il dirò pur; ma se il dovuto varco,</l>
<l>Voi già lontano al suo fiorito nido</l>
<l>Lo conosceste allor, che, spinti a forza</l>
<l>Dal nativo terren, con tanto amore</l>
<l>Fummo, signor, sì caramente accolti</l>
<l>Sotto l'ombra da voi de' gigli vostri;</l>
<l>E vi può sovvenir quant'oggi sia</l>
<l>Scusa onorata al mio fallir con voi,</l>
<l>E ragionar di lui, che in cielo ascolta.</l>
<l>Se doglioso talor la penna prendo</l>
<l>Per dispiegare altri pensieri in carta,</l>
<l>Mi vien davanti, e dice: Ascolta, e scrivi</l>
<l>Quant'io ti détto, e dal mio dire apprendi</l>
<l>Come spender dovrai quel tempo dato</l>
<l>Al tuo viver quaggiù noioso e fosco.</l>
<l>E se dopo al morir si vive ancora,</l>
<l>Per quell'amor che ne congiunse in vita,</l>
<l>Prego che fuor d'ogni comun vïaggio</l>
<l>Ti metta nel cammin ch'io prendo a dirti.</l>
<l>Drizza la mente in prima a quello eterno</l>
<l>Alto Fattor che l'universo regge;</l>
<l>Dal cui santo valor si muove e spira</l>
<l>Quanto contiene il ciel, la terra e l'acque.</l>
<l>Prendi certezza in te, che mai non more</l>
<l>L'alma, che lasci il suo terrestre velo;</l>
<l>Ma venga in parte, ove dipinto trove</l>
<l>Il bene e il mal della passata vita,</l>
<l>Onde poi ne riporti o premio o pena,</l>
<l>Come piace a chi 'l può, secondo i merti.</l>
<l>T¢rniti spesso in mente, ch'ei ne ha fatti</l>
<l>Di poca terra, e somiglianti a lui,</l>
<l>E ne concede il Ciel cui ben l'acquista.</l>
<l>Volgi ogni tuo desir, ferma ogni speme,</l>
<l>Che ti conduca al porto, in costui solo</l>
<l>Timon, stella e nocchier del nostro mare.</l>
<l>Solo in onor di lui dal suo gran nome</l>
<l>Prendi ogni impresa pur che giusta sia,</l>
<l>Ché perir non può mai chi l'ha per guida.</l>
<l>Non l'altrui crudeltà, non quanti sono</l>
<l>Danni e perigli in questa parte e in quella,</l>
<l>Ti tolgan dal ben far, ché chi l'ha seco</l>
<l>Può sicuro solcar l'irato mare,</l>
<l>Calcar sicuro il basilisco e l'aspe,</l>
<l>Al serpente e 'l leon domar l'orgoglio.</l>
<l>Dunque tutto in costui prima t'accogli,</l>
<l>Grazie rendendo, che t'ha fatto tale.</l>
<l>Poi, seguendo il cammin ch'ei n'ha dimostro,</l>
<l>Ama il tuo buon vicin come te stesso;</l>
<l>Né men cerca l'altrui, che il proprio bene:</l>
<l>E di quanto è quaggiù sopra ogni cosa</l>
<l>Ama il patrio terren, quel nido antico</l>
<l>In cui movesti il piè non fermo ancora.</l>
<l>Pensa, che spender dèi, quand'uopo vegna,</l>
<l>Quanto puoi posseder, la vita stessa,</l>
<l>Per conservargli onor, per dargli pace.</l>
<l>E in tutto quel ch'avrai travaglio e pena</l>
<l>Muovati il vero amor che a lui si deve,</l>
<l>Non vil guadagno, o vil desio d'onore,</l>
<l>Che ci fan travïar dal dritto calle.</l>
<l>Che val, folli, quaggiù quel fumo e pompa</l>
<l>D'avanzare il vicin di forza e stato,</l>
<l>Se sotto giogo altrui la patria giace?</l>
<l>Che val l'esser tra voi signore e duce,</l>
<l>Se poi nel popol tuo, ne' tuoi più cari</l>
<l>Vedi colmi i pensier d'odio e di tema?</l>
<l>Quant'è più bel, quant'è più dolce onore,</l>
<l>Nella sua libertà con sangue e morte</l>
<l>Dritte tener le sacrosante insegne!</l>
<l>Quant'è beato sopr'ogn'altro impero</l>
<l>L'esser di quel, che nel privato albergo</l>
<l>Può le piaghe mostrar, narrare i danni</l>
<l>Sofferti intorno alle onorate mura</l>
<l>Del nido suo, per riportarlo in vita!</l>
<l>Non può tutto l'aver di Dario e Creso,</l>
<l>Non quante ebbe ricchezze e l'Indo e il Tago</l>
<l>Potrian parte agguagliar di quel che sente</l>
<l>Piacer colui, che in solitaria parte</l>
<l>Dopo un ben lungo oprar negletto giace</l>
<l>In chiara povertà, dagli anni stanco.</l>
<l>Pensa la turba vil che sia menzogna</l>
<l>Quel ch'io ti narro, che più là non vede.</l>
<l>Ma s'aggiungesse il suo veder tant'alto,</l>
<l>Che comprender sapesse i bei pensieri</l>
<l>Che un generoso cor dentro a sé pasce,</l>
<l>Meco direbbe allor ch'io dissi il vero.</l>
<l>Ch'altro premio più bel, ch'altro tesoro</l>
<l>Può l'uomo aver di suo sudore e sangue,</l>
<l>Che seco indietro rimirar talora</l>
<l>Con l'occhio del pensier l'opre sue rare?</l>
<l>E ragionar tra sé: Non pompe, o regni,</l>
<l>Fur guida ai passi miei, ma il vero bene,</l>
<l>Che vender non si dee: ricchezze, o stato</l>
<l>Quanto la terra e 'l mar circonda e bagna,</l>
<l>Soggiace al tempo, e di fortuna è preda.</l>
<l>Sol l'intera bontà, che in noi si trove,</l>
<l>Supera il ciel, non pur l'umane tempre,</l>
<l>Tanto al suo gran fattor più s'assomiglia.</l>
<l>Che di più sente chi superbo viva</l>
<l>Nei gran palazzi, e riverir si deggia</l>
<l>Dalla vil turba che dintorno regna?</l>
<l>Che di più sente chi d'argento e d'oro</l>
<l>E di perle e di gemme ornato vada,</l>
<l>Né pur degni mirar la seta e l'ostro?</l>
<l>Che di più sente chi la mensa ingombri</l>
<l>Di cibi peregrin di tanto pregio,</l>
<l>Che quanto mangia ei sol, nutrisse un regno?</l>
<l>Questo tutto non val, quanto una dramma</l>
<l>Del vero onor che da virtù proceda.</l>
<l>Disprezza tutto quel che il vulgo apprezza,</l>
<l>Se quaggiù vuoi trovar quïete e pace,</l>
<l>E lassù posseder l'eterna vita:</l>
<l>E quanto poi del dì tempo t'avanza</l>
<l>Dal bene oprar per la tua patria e madre,</l>
<l>Nol voler consumar tra cose vane,</l>
<l>In lascivi pensier, c'han forza in loro</l>
<l>D'ammorzar di virtù l'acceso raggio,</l>
<l>E dal sommo del ciel tirarne in basso.</l>
<l>Volgi la mente a ricercar tra noi</l>
<l>Le carte antiche e gli onorati inchiostri,</l>
<l>Al bel vïaggio tuo sostegno e lume.</l>
<l>Or come giri il Sol, com'Austro spiri,</l>
<l>Perché ha piogge l'autunno, e ghiaccio il verno,</l>
<l>Onde han l'erbe le rive, i monti l'acque.</l>
<l>Parla, leggi, argomenta, pensa e scrivi.</l>
<l>Ma più ch'in altro, poi l'ore dispensa</l>
<l>In chi descrisse in sì mirabil tempre</l>
<l>Alla vita civil costumi e leggi;</l>
<l>In chi dipinse poi col dotto stile</l>
<l>Nei miglior tempi andati i fatti illustri;</l>
<l>E con quei t'assomiglia, in quei ti specchia,</l>
<l>Di quei produci ognor gli esempli innanti</l>
<l>A' tuoi buon cittadin, che troppo vanno,</l>
<l>E perdoninmi i più, col cor di ghiaccio</l>
<l>A fabbricar tra voi quell'arme sole</l>
<l>Che vi pôn mantener la vita eterna,</l>
<l>Senza, forse, le quai vedrasse un giorno</l>
<l>(E così non sia il ver, com'io mel credo)</l>
<l>La nuova libertà di neve al sole.</l>
<l>Non restar dunque tu per tempo mai</l>
<l>Di ricordarlo a lor, quantunque indarno;</l>
<l>E fa pur sì, che penitenza poi</l>
<l>Non ti sia doppio duol, venuto il danno:</l>
<l>Or per ridurti i miei ricordi in breve,</l>
<l>I quai mi detta amor che mai non muore,</l>
<l>Non temer povertà, fatiche e morte,</l>
<l>Per non lasciar la via che al ciel conduce.</l>
<l>Rèstati in pace. E così detto riede</l>
<l>Lieto nel ciel tra i glorïosi spirti,</l>
<l>Io mi rimango allor doglioso e solo.</l>
</lg>
</div1>

<div1 type="poesia">
<head>SELVA UNDECIMA.</head>
<lg type="non-definito">
<l>Alto Signor, che dal celeste nido</l>
<l>Scerni del gregge tuo gli erranti passi,</l>
<l>Né mai senza pietà, pur ch'uom la chiegga,</l>
<l>Lasci passar quel periglioso varco</l>
<l>Che ne conduce in morte o torna in vita;</l>
<l>Poiché ti piacque di privarne in terra,</l>
<l>Nel suo più bello oprar, di quanta spene</l>
<l>Avesse il bel paese ov'Arno irriga,</l>
<l>Del Buondelmonte, in cui ponesti solo</l>
<l>Tante virtù, quante in molti altri appena,</l>
<l>Apri nel suo venir le sante braccia</l>
<l>Che non fur chiuse al primo antico padre,</l>
<l>Che dannò tutti noi, peccando ei solo:</l>
<l>Truovi riposo al glorïoso albergo</l>
<l>Dalle fatiche sue, che tante e tali</l>
<l>Quaggiù sostenne in la terrena vita.</l>
<l>Chi guarda ben quanto sia frale e leve</l>
<l>La natura mortal, quanto ne toglie</l>
<l>Dal contemplar lassù l'umana scorza,</l>
<l>Non dirà il nostro oprar di scusa indegno.</l>
<l>Guarda, Signor, questo terrestre incarco</l>
<l>Come c'inchina a quel che più ti spiace.</l>
<l>Noi siam di fango, e non possiam per noi,</l>
<l>Senza la grazia tua, levarci al cielo:</l>
<l>Non possiam senza te servare interi</l>
<l>Gli alti comandi al divin vecchio dati</l>
<l>Nel santo monte, e da tua stessa mano.</l>
<l>Senza il tuo lume in questo sentier fosco,</l>
<l>E senza tua pietà nel suo partire</l>
<l>Chi potè mai del ciel trovar le porte?</l>
<l>Ben travïò talor dal dritto calle</l>
<l>Il Buondelmonte tuo, ch'alzò la vista</l>
<l>Alla gloria mortal più ch'al tuo nome.</l>
<l>Ma tu vedesti pur, con quanto zelo</l>
<l>Del comun patrio ben tra tanti affanni</l>
<l>Cercò più libertà, che lunga vita.</l>
<l>Tu lo vedesti pur ch'argento ed oro</l>
<l>Non fur cagion, che alle presenti noie</l>
<l>Più che al viver di poi, la mente volse;</l>
<l>Non desio di montar più che convegna</l>
<l>Allo stato civil, ma giusta voglia</l>
<l>Di non aver maggiori, e tutti pari.</l>
<l>Nol mosse, no, di vendicarsi sprone.</l>
<l>E taccia 'l vulgo, che poi scòrse in esso</l>
<l>Com'anima gentil dal suo nemico</l>
<l>Più ricerchi umiltà, che sangue o morte.</l>
<l>Sol per vera bontà disio lo punse</l>
<l>Di non veder così nel fango avvolto</l>
<l>Sott'altrui giogo il suo fiorito nido,</l>
<l>E di svegliar tra noi le pigre insegne</l>
<l>Di quella Libertà, che morta giacque,</l>
<l>Non pur dormì, press'al quindecim'anno.</l>
<l>Questo fu sol che lo rivolse e spinse</l>
<l>Per questo corso uman tanto, che forse</l>
<l>Il suo troppo voler quaggiù ti spiacque.</l>
<l>Sapea bensì che per tua santa mano</l>
<l>Potea sol derivar quel che poi venne.</l>
<l>Ben tra sé conoscea, che il vento in ramo</l>
<l>Senza il tuo consentir non muove fronda;</l>
<l>Ma sperò ei forse, e i suoi più chiari amici,</l>
<l>Che fosse tuo piacer per l'opra loro</l>
<l>Dar fine a quel che poi durò molt'anni.</l>
<l>Guarda, o sommo Fattor, quant'esche ed ami,</l>
<l>Quante reti e lacciuoi ne stan dintorno</l>
<l>Per questo tenebroso angusto calle.</l>
<l>Tu vedi pur come sovente avviene</l>
<l>Che più saggio di noi s'inveschi l'ali,</l>
<l>Tosto che sol dalla tua scorta resta;</l>
<l>Senza la qual, valor, senno e virtute,</l>
<l>Che non tengan da te le sue radici,</l>
<l>Han men forza che il Sol se piove o neva.</l>
<l>Qual maraviglia, in sul fiorir degli anni,</l>
<l>Se un generoso cor disdegno prese</l>
<l>Di sentirsi gravar dall'empia soma</l>
<l>D'ingiusta servitù che allor n'oppresse?</l>
<l>Qual maraviglia, se con gli altri insieme</l>
<l>S'accinse, ohimè! nell'onorata impresa,</l>
<l>E se gloria mortal lo punse in guisa,</l>
<l>Che gli fece obliar la bassa strada</l>
<l>Più sicura al cammin che a te conduce?</l>
<l>Non dirò già, Signor, che umana mente</l>
<l>Possa al mondo trovar degna cagione</l>
<l>Al fallir contr'a te, che tutto vedi.</l>
<l>Non gloria o libertà, terre e tesoro,</l>
<l>Quant'ebbe il mondo e quant'avrà giammai,</l>
<l>Ci dovrian traviar d'un passo solo</l>
<l>Dal verace sentier che n'hai dimostro.</l>
<l>Il nostro faticar, le ardenti cure,</l>
<l>I desir, le speranze, i van disegni,</l>
<l>Se bene al destinato fin s'arrive,</l>
<l>Ch'altro son poi da dir che fumo ed ombra,</l>
<l>Che di falso parer la vista adugge?</l>
<l>Tu sol sei sommo ben, tu vera pace;</l>
<l>Tu salute d'ogn'uom, tu vita eterna,</l>
<l>Tu riposo a ciascun, tu luce e speglio</l>
<l>Al cieco mondo, che non scorge il vado</l>
<l>Di questo alpestre e misero torrente,</l>
<l>Che chi va senza te conduce a morte.</l>
<l>Oh misero quell'uom che si confida</l>
<l>In aiuto mortal; beato quello</l>
<l>Che ogni cosa sprezzando a te ricorre!</l>
<l>Or se il troppo desio l'addusse in parte</l>
<l>In cui se stesso e 'l tuo gran nome offese;</l>
<l>E se non fu di sofferenza armato</l>
<l>E di quella umiltà che a noi domandi,</l>
<l>E con l'esempio tuo mostrasti in terra;</l>
<l>Non scuso il suo fallir col giusto amore</l>
<l>Ch'ebbe al patrio terren più che a se stesso,</l>
<l>Non col dritto bramar l'alta ruina</l>
<l>Di chi 'l bel nido suo sotterra mise:</l>
<l>Ch'io non vengo oggi al gran giudizio eterno</l>
<l>Teco, o Signor, con la giustizia ignuda;</l>
<l>Anzi sola per lui pietà richiamo.</l>
<l>Chiamo solo per lui quella pietade</l>
<l>Tanta in quel dì, che se medesma vinse,</l>
<l>Che pe' tuoi percussor pregasti il Cielo.</l>
<l>Questa chiamo io, Signor, che teco vegna</l>
<l>A riveder così le andate colpe</l>
<l>Del tuo servo fedel, che t'è davanti,</l>
<l>E del vïaggio suo racconta i passi.</l>
<l>Deh, Signor, la pieta, che per lui chiamo,</l>
<l>Adempia ove mancò l'umana vita,</l>
<l>Che troppo alto di sé gli accese amore.</l>
<l>Non guardar lui, Signor, guarda te stesso,</l>
<l>Non quel che dovea far, ma il pianto nostro,</l>
<l>Chi ti prega per lui, non chi il condanna.</l>
<l>Deh non sian chiuse le celesti strade</l>
<l>Al suo dubbio venir tra tema e spene;</l>
<l>Deh non resti oggi al gran giudicio vinta</l>
<l>Dal suo lungo fallir la tua clemenza.</l>
<l>Deh ricevi, Signor, nel sommo nido</l>
<l>Quest'anima gentil che a te ritorna.</l>
<l>Se mai pianto o dolor di noi mortali,</l>
<l>Se devoto pregar giammai percosse</l>
<l>Di pietoso clamor le sante orecchie,</l>
<l>Tutto oggi insieme il bel paese t¢sco,</l>
<l>Di lagrime e sospir bagnato e cinto,</l>
<l>Per la mia lingua umìl ti prega e chiama</l>
<l>Che 'l Bondelmonte suo con pace accolga.</l>
</lg>
</div1>

<div1 type="poesia">
<head>SONETTO.</head>
<lg type="sonetto">
<lg type="quartina">
<l>Se vi fur care mai, Lari e Durenza,</l>
<l>Quelle rime che udiste, e quei sospiri</l>
<l>Che nascean dagli onesti e bei desiri</l>
<l>Che avea di rivedere Arno e Fiorenza;</l>
</lg>
<lg type="quartina">
<l>Pregate il Ciel ch'io non dimori senza</l>
<l>Voi lungamente, e che con voi rimiri</l>
<l>Quella donna gentil che i miei martìri</l>
<l>Fa dolci e cari con la sua presenza.</l>
</lg>
<lg type="terzina">
<l>Ed io con basso stil per tante carte</l>
<l>Stamperò i vostri nomi ovunque sia,</l>
<l>Che ve n'avranno invidia il Tebro e 'l Xanto.</l>
</lg>
<lg type="terzina"><l>E se ben mancheran l'ingegno e l'arte,</l>
<l>So che il semplice dir, la voglia pia</l>
<l>Talor più val che un onorato canto.</l>
</lg>
</lg>
</div1>

<div1 type="poesia">
<head>SONETTO.</head>
<lg type="sonetto">
<lg type="quartina">
<l>Volgi ad altro sentier la negra insegna</l>
<l>Ch'or mi spieghi all'incontro, irata Morte,</l>
<l>Ché non diè al mio venir l'ore sì corte</l>
<l>Chi sovra il tuo regnar trionfa e regna.</l>
</lg>
<lg type="quartina">
<l>Sommo Fattor del ciel, se mai fu degna</l>
<l>La voce mia con sue divote scorte</l>
<l>Di tua santa pietà trovar le porte,</l>
<l>Or non sia, prego, a questa volta indegna.</l>
</lg>
<lg type="terzina">
<l>Tien da me lunge quell'avara mano</l>
<l>D'esta empia e fera, che la falce orrenda</l>
<l>Pure ha stancata omai dov'Arno irriga;</l>
</lg>
<lg type="terzina">
<l>Né sopra me, Signor, sue forze stenda,</l>
<l>Sì ch'io non senta del mio frutto invano</l>
<l>Nel suo più bel fiorir cader la spiga.</l>
</lg>
</lg>
</div1>

<div1 type="poesia">
<head>SONETTO.</head>
<lg type="sonetto">
<lg type="quartina">
<l>Come spesso col ciel mi doglio indarno</l>
<l>Veggendo, ahi lasso! in che periglio e danno</l>
<l>Son tutti quei, che sulle rive stanno</l>
<l>Ove il piccol Mugnon s'aggiunge ad Arno!</l>
</lg>
<lg type="quartina">
<l>Come temendo ognor mi struggo e scarno</l>
<l>Che d'empia morte, ohimè! crudele inganno</l>
<l>Non mi furi il veder chi d'anno in anno</l>
<l>Sola pingendo levemente incarno!</l>
</lg>
<lg type="terzina">
<l>Temo che 'l voi mirar, leggiadra Pianta,</l>
<l>Non m'involi il morir; poi surge spene</l>
<l>Che senz'altro dubbiar m'ingombra il seno.</l>
</lg>
<lg type="terzina">
<l>Fammi risovvenir che l'ombra santa</l>
<l>Ha tal virtù che fin sopr'Arno viene,</l>
<l>Né può star contra lei peste o veleno.</l>
</lg>
</lg>
</div1>

<div1 type="poesia">
<head>SONETTO.</head>
<lg type="sonetto">
<lg type="quartina">
<l>Se mai per tempo alcun cortese e pia</l>
<l>Fosti all'altrui pregar, rigida Morte,</l>
<l>Tien da me lunge le tue lievi scorte,</l>
<l>Che di vita cangiar mostran la via.</l>
</lg>
<lg type="quartina">
<l>Non troncar, prego, il fin di questa mia</l>
<l>Non ben matura età, che a miglior sorte</l>
<l>Spero condur, se l'ore acerbe e corte</l>
<l>Spronar non sento da fortuna ria.</l>
</lg>
<lg type="terzina">
<l>Posa la falce, ohimè! che intorno miete</l>
<l>Tanti di quei che più vicin mi stanno,</l>
<l>Che la veste talor mi squarcia e 'l pelo.</l>
</lg>
<lg type="terzina">
<l>Fa' ch'io torni a veder l'apriche e liete</l>
<l>Rive, ond'io mi partii, già volge l'anno,</l>
<l>Ove la Pianta mia s'estende al cielo.</l>
</lg>
</lg>
</div1>

<div1 type="poesia">
<head>SELVA DUODECIMA.</head>
<lg type="non-definito">
<l>Sommo Fattor che l'universo intorno</l>
<l>Governi e volgi, e con mirabil tempre</l>
<l>Al nostro corso uman dài vita e morte;</l>
<l>Deh quell'alta pietà ti volga a noi,</l>
<l>Che afflitti e stanchi su le rive d'Arno</l>
<l>Chiamiam piangendo notte e dì il tuo nome.</l>
<l>Non sian più sorde alle dolenti note</l>
<l>Del divoto pregar le sante orecchie;</l>
<l>Non sia secco in vêr noi quel vivo fonte</l>
<l>Di tua clemenza, c'ha sì larga vena</l>
<l>Che mai giusto desir non lascia in sete.</l>
<l>Rivolgi gli occhi al bel fiorito nido,</l>
<l>E guarda, ohimè! con quanti affanni giace.</l>
<l>Ben ti rende ad ognor con alte voci</l>
<l>Grazie infinite che pur l'hai tornato</l>
<l>Al viver primo, in cui non porti pena</l>
<l>Il buon dal rio, ma con tranquilla e vera</l>
<l>Colma di libertà pace e riposo</l>
<l>Or veggia i figli suoi godersi in seno.</l>
<l>Ma dell'ira del ciel che le sue braccia</l>
<l>Tant'oltre stende, che ti resta appena</l>
<l>Chi possa più pregar, ti pregan fine.</l>
<l>Non vedi, alto Signor, l'inferma plebe</l>
<l>Del tuo bell'Arno in questa parte e in quella</l>
<l>Senza soccorso uman, senz'altra aita,</l>
<l>Come corre a morir la notte e il giorno?</l>
<l>Qual è contrada, ove la falce orrenda</l>
<l>Dentro, lassi! e di fuor di noi non mieta?</l>
<l>Forse non fur nei nostri campi spighe</l>
<l>Quanti son or dell'infelice gente,</l>
<l>Che nel primo incontrar soggiace a morte.</l>
<l>Quanti stati già son, che sani e lieti</l>
<l>Stavan contenti all'apparir del sole,</l>
<l>Che all'oscurar del dì sen giro altrove!</l>
<l>Risguarda quei con povertà nodriti</l>
<l>Che potean sostener la vita appena</l>
<l>Qualor più lieto e più felice è il tempo;</l>
<l>E gli vedrai che abbandonati e soli</l>
<l>Dall'altrui carità per tema spenta</l>
<l>Senza numero aver sotterra vanno.</l>
<l>Stassi in povero albergo in sé ristretta</l>
<l>La famigliuola afflitta, e d'ora in ora</l>
<l>Per l'esempio di quei che spenti vede,</l>
<l>L'ultimo punto dei suoi giorni attende:</l>
<l>Che se pure a venir tardasse molto,</l>
<l>Forse di fame alfin preda sarebbe.</l>
<l>Vede il misero padre il figlio infermo,</l>
<l>Vede il marito la diletta sposa,</l>
<l>L'un fratel l'altro che domanda aita,</l>
<l>Che sola aver si può di pianto e strida.</l>
<l>E mentre questo a quel più fisso intende,</l>
<l>Sente di nuovo mal quell'altro punto,</l>
<l>E sé medesmo poi; tal ch'ogni doglia</l>
<l>D'altrui posta in oblio, se stesso piange.</l>
<l>I neri fraticelli, i bianchi, i bigi</l>
<l>Non son lì presso a ricordar ch'uom sia</l>
<l>Tutto a chi ne creò coll'alma vôlto,</l>
<l>Ché della più vil gente corre appena</l>
<l>A ricoprirgli pur di poca terra,</l>
<l>Senza cura tener di tempo o loco.</l>
<l>Che strada abbiam tra le onorate mura</l>
<l>U' non si veggia mille volte il giorno</l>
<l>L'un morto, l'un languir, l'altro dolersi,</l>
<l>E in guisa del monton che il gregge perda</l>
<l>Nel mezzo del cammin si giace e muore?</l>
<l>Ovunque il passo, ovunque il guardo porgi,</l>
<l>Non vedi o incontri mai, che doglia e morte.</l>
<l>Quanti son poi che in gran ricchezze nati,</l>
<l>Di nobiltà, d'onor portando segno,</l>
<l>Dal primiero dolor sorpresi appena</l>
<l>Si ritrovâr d'altrui negletti e soli!</l>
<l>Non la consorte pia, no 'l fido servo</l>
<l>Non cortese vicin, non caro amico</l>
<l>Trovò, che nel suo mal compagno fosse.</l>
<l>Ma quel ch'è molto più, la madre stessa</l>
<l>Abbandonando il figlio, altrove corse;</l>
<l>Né potè ben fuggir, che in breve giorno</l>
<l>Ripiena in sé di penitenza e duolo</l>
<l>Nel cieco mondo a ritrovarlo scese.</l>
<l>Nulla è sì giovin donna e sì leggiadra,</l>
<l>Che, dell'acuto mal sentendo offesa,</l>
<l>Di qualunque uom si sia l'opra rifiute</l>
<l>Quand'offerta le vien, che pure è raro;</l>
<l>E quelle membra fin allor servate</l>
<l>Pur a sé stessa castamente ascose,</l>
<l>Sol che prometta invan la sua salute,</l>
<l>Al più vil uom che il terren nostro porte,</l>
<l>Tanto schiva il morire, aperte mostra.</l>
<l>Vedi or vote restar l'antiche case,</l>
<l>Gli alti palazzi, e rimanersi in preda</l>
<l>Di servi, ove alcun n'è più d'altri avaro.</l>
<l>Quell'ampie strade, che al buon tempo fûro</l>
<l>Di festeggianti voci e turba piene,</l>
<l>Sono or deserte, e in tal silenzio oscuro,</l>
<l>Che a Morte stessa pur terrore apporta.</l>
<l>I ben colti giardin, gli ornati campi,</l>
<l>Pien d'erbe infeste e di nocenti spine,</l>
<l>Senza proprio cultor son fatti selve.</l>
<l>L'arbor senza temer l'acuta falce</l>
<l>Nutrisce a suo voler le fronde e i rami.</l>
<l>Cerer negletta in le campagne stassi,</l>
<l>Ché nessun pensa del futuro omai.</l>
<l>Gli armenti, i greggi a suo diporto vanno,</l>
<l>Senz'altra scorta, ove il desio gli mena</l>
<l>A miglior campi, a più tranquilli fonti,</l>
<l>Tornando a vespro nell'albergo sciolti,</l>
<l>Ove non trovan più chi d'essi cure.</l>
<l>Le sante leggi, i buon ministri d'esse,</l>
<l>Se pur vivi ne son, per téma e duolo</l>
<l>In man d'altrui volere han posto il freno.</l>
<l>I templi chiari e gli onorati altari</l>
<l>Non senton più tra sé dentro e dintorno</l>
<l>Il cantar lieto del tuo eterno nome;</l>
<l>Ma pianto, lamentar, sospiri e preghi</l>
<l>Di quei, cui morte i più congiunti tolse,</l>
<l>O di quei cui timor t'addusse ai piedi.</l>
<l>Ivi non son le belle schiere accolte</l>
<l>Dei ringrazianti Dio, non vedi ornata</l>
<l>Più d'ostro e d'oro la tua santa immago,</l>
<l>Ché il crudo tempo rio per tutto appare.</l>
<l>Or piega, alto Signor, la mente omai</l>
<l>Al divoto pregar, né i nostri falli</l>
<l>Voglia in ciò riguardar più che te stesso.</l>
<l>E noi pur siam di quei, cui già ti piacque</l>
<l>Alla tua simigliante forma dare</l>
<l>Per farne cittadin del tuo bel regno;</l>
<l>E noi pur siam di quei cui tanto amasti,</l>
<l>Che per salute lor del tuo gran Figlio</l>
<l>Sparger lasciasti l'innocente sangue.</l>
<l>Certo il nostro peccar più doglia merta</l>
<l>Di quanta è stata in noi, di quanta avemo;</l>
<l>Ma se vorrai, Signor, con dritta lance</l>
<l>Giustamente punir le colpe umane,</l>
<l>Chi potrà sostener peso sì grave?</l>
<l>Non venga teco al gran giudicio eterno</l>
<l>Giustizia ignuda, anzi l'ammanto vesta</l>
<l>Della pietà che il miser gregge chiama,</l>
<l>Senza la qual mille ricchezze avrebbe</l>
<l>L'empio avversario che n'attende altrove.</l>
<l>Non senti, ohimè! queste divote strida</l>
<l>Della parte minor dell'umil plebe</l>
<l>Ch'è pur tra mille dubbi in vita ancora?</l>
<l>Non senti, ohimè! le verginelle pie,</l>
<l>Che, senza padri aver, fratelli e madri,</l>
<l>Solo hanno in te chiamar posta ogni speme?</l>
<l>Non senti, ohimè! quel doloroso pianto</l>
<l>Delle vedove afflitte, a cui fu tolto</l>
<l>Il fido sposo, ch'or del picciol figlio,</l>
<l>Sol rimaso di molti, in téma stanno?</l>
<l>Le donne antiche, i vecchiarelli stanchi,</l>
<l>Che s'han visto mancar l'amato erede</l>
<l>Nei lunghi giorni lor salda colonna,</l>
<l>Non senti, ohimè! con che dogliosi preghi</l>
<l>Chieggon che invece almen resti il nepote?</l>
<l>Non senti quelle, ohimè! c'han fatto dono</l>
<l>D'invitta castità ne' templi tuoi,</l>
<l>Che, perduta di lor la più gran parte,</l>
<l>Pregan piangendo pur, che morte lasci</l>
<l>Sol d'esse tante, che maestre e guide</l>
<l>Sian nel tempo avvenir di chi t'adora?</l>
<l>Non senti quei che nel tuo santo albergo</l>
<l>Solo hanno in te servir posta ogni cura,</l>
<l>Come, portando in man la sacra insegna,</l>
<l>Morte del tuo Figliuol, del mondo vita,</l>
<l>Pregan che al nostro mal sia fine omai?</l>
<l>Sia fine al nostro mal, Signore, omai.</l>
<l>Non consentir che il bel fiorito nido</l>
<l>Voto d'abitator divenga selva.</l>
<l>Tu, Regina del ciel, figliuola e sposa,</l>
<l>Se mai ti calse o cal di noi mortali,</l>
<l>Deh prega il tuo Signor, Figliuolo e Padre,</l>
<l>Che il pregar nostro omai pietà ritrove.</l>
</lg>
</div1>

<div1 type="poesia">
<head>SONETTO.</head>
<lg type="sonetto">
<lg type="quartina">
<l>Con la croce a gran passi ir vorrei dietro</l>
<l>Al Signor per angusto erto sentiero,</l>
<l>Sì ch'io scorgessi in parte il lume vero,</l>
<l>Che altro che il senso aperse al divin Pietro;</l>
</lg>
<lg type="quartina">
<l>Ma se tanta mercede or non impetro,</l>
<l>Non è ch'ei non si mostri almo e sincero;</l>
<l>Ma non scorgo ancor io con l'occhio intero</l>
<l>Ogni nostra speranza esser di vetro.</l>
</lg>
<lg type="terzina">
<l>Che se lo spirto umìl nudo e mendico</l>
<l>Lo presentassi alla divina mensa,</l>
<l>Ove con dolci ed ordinate tempre</l>
</lg>
<lg type="terzina">
<l>L'Angel di Dio nostro fidato amico</l>
<l>Con man sì larga il suo cibo dispensa,</l>
<l>Sarebbe forse un dì sazia per sempre.</l>
</lg>
</lg>
</div1>

<div1 type="poesia">
<head>SONETTO.</head>
<lg type="sonetto">
<lg type="quartina">
<l>Del mondo e del nemico irrito e vano</l>
<l>Fare il contrasto e dell'iniqua morte,</l>
<l>Signor, aprendo le tartaree porte,</l>
<l>Sol coll'invitta tua piagata mano,</l>
</lg>
<lg type="quartina">
<l>Dei ministri crudeli il fero insano</l>
<l>Furor legar, e l'alme luci scorte</l>
<l>Essere ai Padri santi all'alta corte</l>
<l>U' li condusse il valor soprumano,</l>
</lg>
<lg type="terzina">
<l>Grand'opra fu di re saggio e potente;</l>
<l>Ma legar i contrari miei pensieri</l>
<l>E aprir per forza l'indurato petto,</l>
</lg>
<lg type="terzina">
<l>Far che in me sian le false voglie spente,</l>
<l>Onde vadino al cielo i desir veri,</l>
<l>Sol della tua bontà fu degno effetto.</l>
</lg>
</lg>
</div1>

<div1 type="poesia">
<head>SELVA DECIMATERZA.</head>
<lg type="non-definito">
<l>Or che deggio più far poich'io son lunge</l>
<l>Dall'alma Pianta mia, mia sola spene?</l>
<l>Che deggio io più, poiché m'ha tolto il Cielo</l>
<l>Di sì bei rami il refrigerio e l'ombra,</l>
<l>Che sì dolci mi fêr gli affanni e 'l fuoco?</l>
<l>Ben spero ancor di rivederli un giorno</l>
<l>Più che mai lieti, e più leggiadri in vista;</l>
<l>Ma poi che nel pensier meco ragiono</l>
<l>Quanto terren, quante montagne e fiumi,</l>
<l>Quanto mar, lasso! intra Durenza ed Arno</l>
<l>Per furarmi ogni ben natura pose,</l>
<l>Come ratto è il desir, come il piè tardo,</l>
<l>Ogni caldo sperar ghiaccio diviene.</l>
<l>E dico: ohimè come potrò quest'alma</l>
<l>Per sì lungo cammin condurre in vita</l>
<l>Senza l'esca gentile, ond'ella spira?</l>
<l>Ch'io so per prova omai come più ancida</l>
<l>Desir di cosa, che vicin s'appresse,</l>
<l>Che ove cresce il sperar la voglia abonda.</l>
<l>Ahi crudo, ahi sordo amor, perché non doni</l>
<l>Ali a portar questo terrestre incarco,</l>
<l>O le togli al desir che innanzi vola?</l>
<l>So pur, se non mel toe fortuna o morte,</l>
<l>O non cangia voler la Pianta mia,</l>
<l>Ch'io la vedrò pria che ritorni Apollo</l>
<l>Nel dorato monton suo chiaro albergo.</l>
<l>Ma chi può sicurarmi, ahi lasso! e come?</l>
<l>Ché tanti dubbi intorno all'alma stanno,</l>
<l>Ch'io temo ognor, che la natura il corso</l>
<l>Non fermi, o cangi, e per mio danno solo.</l>
<l>Ahi non certo aspettar dei tristi amanti!</l>
<l>Veggio or le nevi, il gel, la pioggia e 'l vento,</l>
<l>Che han vinto il breve giorno, e dato in preda</l>
<l>Alla lunga ombra che trionfa il cielo;</l>
<l>Il Sol sì chiuso, ch'egli ardisce appena</l>
<l>Trar l'occhio pur dal Capricorno fuore,</l>
<l>Che or Austro or Noto lo riserra intorno</l>
<l>In oscura prigion di fosche nubi,</l>
<l>Onde il ciel di dolor la terra inonda.</l>
<l>Non ha picciol ruscel montagna o colle,</l>
<l>Non ha sì angusto rio campagna o valle,</l>
<l>Ch'oggi non sien di tai ricchezze carchi</l>
<l>Che contender potrian con l'Elsa e l'Arno.</l>
<l>Scendon fremendo in basso, o legge o fede</l>
<l>Data dal buon cultor di ripa o muro</l>
<l>Non curan più che delle vili arene.</l>
<l>Quel drizza il corso a più spediti campi,</l>
<l>E depredando armenti, arbori e gregge,</l>
<l>Doppio il tributo al suo signor riporta.</l>
<l>Quel, seco accolta ogni sua forza estrema,</l>
<l>Cerca solo espugnar questo o quel lito</l>
<l>Che gli chiude il cammin de' suoi desiri;</l>
<l>Che non potendo ei far, lo sdegno e l'ira</l>
<l>Sfoga sopra il vicin, che in alto stassi,</l>
<l>E le fatiche sue, l'albergo caro</l>
<l>Vede all'onde portar, né giova aita.</l>
<l>Sol tra sé, lasso! si lamenta e piange,</l>
<l>Né sa dove scampar la fame e 'l gelo.</l>
<l>Né pur sempre sen sta piovoso il mondo,</l>
<l>Ch'oltre ogni uman veder viene in un punto</l>
<l>Chi l'onde agghiaccia, e le montagne imbianca,</l>
<l>E fa canute le campagne e i colli.</l>
<l>Qual senton l'acque e meraviglia e duolo</l>
<l>In vedersi furar l'usato corso,</l>
<l>E l'antico liquor, che a poco a poco</l>
<l>Senton cangiarsi in cristallina pietra,</l>
<l>E mal grado di lor sicuro il varco</l>
<l>Al mortal piè sopra il suo dorso dànno,</l>
<l>Né si pôn vendicar di chi l'aggreva!</l>
<l>Ove correr solean la vela e il remo,</l>
<l>Rotando i carri pur s'han fatta strada,</l>
<l>Né con più dubbio che di terra o muro.</l>
<l>Vengonsi a pasturar le gregge ai campi,</l>
<l>E pensando trovar l'erbe e le frondi,</l>
<l>Veggion la terra e il ciel conversi in neve.</l>
<l>Non san cibo trovar, ch'ascoso muore;</l>
<l>Non san la vista miserelle appena</l>
<l>Pur tanto alzar, che si riguardi intorno,</l>
<l>Così spessa dal ciel sopr'esse fiocca.</l>
<l>Poi dal gel vinte e di speranza prive,</l>
<l>Cercan l'albergo; e 'l povero pastore</l>
<l>Lunge crollando va questo e quel ramo</l>
<l>Con la man che dal gel non può disciorse,</l>
<l>Finché pur lasso ne riporta ad esse</l>
<l>Tanto la notte poi di scorze e giunchi,</l>
<l>Che in vita le sostien nel nuovo giorno.</l>
<l>Poscia il fero Aquilon riprende il corso,</l>
<l>E i venti che stan fuor, dispoglia, e scaccia</l>
<l>Nei cavi alberghi, e signoreggia i campi.</l>
<l>Con tanto e tal furor commuove e gira</l>
<l>Quant'egli incontra, che sicuro appena</l>
<l>Si trova Giove in ciel dalla sua rabbia;</l>
<l>Or l'altissimo pin disfida in guerra,</l>
<l>Or nel sommo Appennin l'alpestre faggio,</l>
<l>Or nei monti minor la querce annosa,</l>
<l>E rare volte avvien che vinto resti.</l>
<l>Che se non sempre pur la fronte e il piede,</l>
<l>Almen vede di lor le braccia a terra,</l>
<l>Dell'alto suo valor segno e trofeo.</l>
<l>Né ben contento, con l'eccelse cime</l>
<l>D'antiche torri o di possenti mura</l>
<l>Prova il fero poter, tra sé cruccioso</l>
<l>Che argomento mortal gli occupi il corso.</l>
<l>Ma quel che più mi duol, ch'oggi non lascia</l>
<l>Nettuno in posa, anzi lo turba e frange,</l>
<l>Tal che fin sopra il ciel volan le strida.</l>
<l>Or la ricca Anfitrite, e l'altra schiera</l>
<l>Per difender sé stessa indarno prende</l>
<l>L'arme che nulla val contra il suo fiato.</l>
<l>Non Teti, o Galatea, non preghi o forza</l>
<l>Pon sicuro inviar naviglio o barca,</l>
<l>Che di vento o di mar non tornin preda.</l>
<l>Ché il superbo Aquilon poca tien cura</l>
<l>Di beltade o valor, ch'è tutto intento</l>
<l>Al comun danno, al destinato scempio,</l>
<l>Al soggiogarsi il ciel, non l'onde sole.</l>
<l>Il gran Padre del mar s'asconde in seno</l>
<l>Il suo tridente, ché per prova intende</l>
<l>Che 'l mostrarlo a costui poco rileva.</l>
<l>Sente dintorno a sé gli scogli e i lidi</l>
<l>Con miserabil suon chiedergli aita;</l>
<l>Sente in l'ultimo mar l'estreme arene,</l>
<l>Che mal sotto il suo piè sicure stanno,</l>
<l>Né può far sì che non le turbi e volva.</l>
<l>Vede i fidi delfin fuggirsi a schiera,</l>
<l>Né il lunge antiveder, né il ratto corso</l>
<l>Gli pôn tanto giovar, che fuggan morte.</l>
<l>Vede sovente il capidoglio orrendo</l>
<l>Dal più profondo mar condursi a terra,</l>
<l>Ove al popol vicin preda diviene.</l>
<l>Ed io che 'l veggio, e 'l so, con che speranza</l>
<l>Poss'io restar della mia Pianta altera?</l>
<l>Che s'io la deo veder, solcar convienme</l>
<l>Del mio chiaro Tirren non lunge al lito,</l>
<l>Tutto il Liguro Mar, del Gallo parte,</l>
<l>Che dolcemente la circonda e bagna</l>
<l>Presso a' bei campi ove Durenza irriga.</l>
<l>Chi m'assicura, ohimè! dal fero intoppo</l>
<l>Del crudele Aquilon, ch'ei non mi porte</l>
<l>In parte, lasso! ov'io men gir vorrei,</l>
<l>O nel seno african che incontra giace?</l>
<l>Chi mi assicura, ohimè, che torni 'l tempo</l>
<l>Nei miglior giorni alla stagion novella,</l>
<l>E l'usato cammin non perda Apollo</l>
<l>E 'l suo caro Monton ponga in oblio?</l>
<l>Ahi soverchio dubbiar de' tristi amanti,</l>
<l>Or non degg'io pensar, s'io fossi ancora</l>
<l>Il più fero animal nemico ai vènti</l>
<l>Che lor mostrando l'amorosa doglia,</l>
<l>E l'alma Pianta mia che lunge attende,</l>
<l>Che n'arian tal pietà, ch'entro 'l suo seno</l>
<l>Sicur mi porterian nel grembo a lei</l>
<l>Che può sola affrenar la rabbia loro</l>
<l>E metter pace in tra Nettuno e Giove?</l>
<l>Ben lo degg'io sperar, se già la vidi</l>
<l>Sotto il più torbo ciel, ne' più gran geli,</l>
<l>Far le biade spigar, fiorir le piagge,</l>
<l>E l'aria e i venti serenar dintorno,</l>
<l>E fare un nuovo april sol con la vista.</l>
<l>Voglio adunque sperar, né temo il verno.</l>
</lg>
</div1>

<div1 type="poesia">
<head>SELVA DECIMAQUARTA.</head>
<lg type="non-definito">
<l>Almo beato Sol, sei mai ti calse</l>
<l>D'alcun prego mortal, se mai ti piacque</l>
<l>Virtù, senno e valor che in donna fusse,</l>
<l>Se mai per tempo alcun t'accese amore</l>
<l>In soverchio desir d'esserle caro,</l>
<l>Se ti sovvien delle tessalich'onde,</l>
<l>Se ancor t'aggrada il sempre verde alloro</l>
<l>Della tua cetra onor, delle tue chiome,</l>
<l>Deh! prendi il corso più veloce alquanto,</l>
<l>Deh! lascia indietro star l'Aquario e i Pesci,</l>
<l>E fuggi nel Monton, che più t'onora.</l>
<l>Deh! se il tosco cantar può luogo avere</l>
<l>Tra i molti o pochi in le tue sante orecchie,</l>
<l>Pungi i levi corsier di tale sprone,</l>
<l>Che un breve giorno sol compia il viaggio</l>
<l>Che ti suol ingombrar dell'anno il sesto.</l>
<l>Deh, lucente signor, che allumi e scaldi</l>
<l>L'aria, la terra e l'onde, e vita apporti</l>
<l>Al corso natural che per te dura;</l>
<l>Deh, sommo occhio del ciel rendi oggi al mondo</l>
<l>Con più chiara stagion quel dolce aprile</l>
<l>Che mi dee ritornar la Pianta mia!</l>
<l>Deh! fa' ch'io scerna le campagne intorno</l>
<l>Bianche, verdi, vermiglie, perse e gialle</l>
<l>Contender di beltà coi colli a prova,</l>
<l>Né men vaghe di lor le piagge e i prati.</l>
<l>L'altissimo Appennin la fronte sgombre</l>
<l>Dal canuto color, che in alto mostra</l>
<l>Minacciar il vicin d'eterno gelo,</l>
<l>E i vènti richiamar dal chiuso albergo.</l>
<l>Vestansi liete omai le selve e i boschi</l>
<l>Il verde ammanto che l'autunno spoglia;</l>
<l>Tessan fra i rami lor leggiadri alberghi</l>
<l>Ai lascivetti augei, che tornin fuore</l>
<l>I dolci amori a ripigliarsi e 'l canto.</l>
<l>Torni Progne a ridir per gli alti tetti</l>
<l>Del suo sposo infedel gli antichi inganni;</l>
<l>E la sorella sua di fronda in fronda</l>
<l>Narri a chi 'l vuole udir la notte e 'l giorno</l>
<l>Quanto in donna talor di doglia rechi</l>
<l>Bellezza e castità congiunte in uno.</l>
<l>Le vaghe tortorelle a paro a paro</l>
<l>Vadan godendo in più riposta valle</l>
<l>I suoi segreti amor, dove non vegna</l>
<l>Chi lor possa involar la pace o il nido.</l>
<l>Il solitario augel per l'alte torri</l>
<l>Solo e pensoso a se medesmo conti</l>
<l>L'amoroso desir, ch'ei porta ascoso</l>
<l>Per la compagna sua che altrove attende.</l>
<l>I peregrini augei che vanno a schiera</l>
<l>Di lor tessendo in ciel forme sì strane</l>
<l>Al stato popular dien fine omai;</l>
<l>Ciascun segua il cammin che più gli aggrada</l>
<l>Con la sposa ch'ei vuol dal gregge sciolto.</l>
<l>Or doni i dolci baci a mille a mille</l>
<l>Al suo caro tesor la pia colomba,</l>
<l>Che non più Citerea ridente porse</l>
<l>Al suo diletto Adon tra i monti e i boschi.</l>
<l>Chiari e correnti i ruscelletti, e i rivi</l>
<l>Lieti, che 'l passo lor del ghiaccio scarco</l>
<l>Possa dolce rigar le valli e i prati,</l>
<l>Ragionando d'amor chiamin le Ninfe.</l>
<l>Gli spogliati arbuscei, le piante ignude</l>
<l>Si faccian tai, che non pur sempre sia</l>
<l>Verde nel mondo sol l'edra e l'uliva.</l>
<l>L'amoroso pensier ripunga il core</l>
<l>Dei selvaggi animai, d'armenti e greggi,</l>
<l>Tal che al lupo e al leon più cara vegna</l>
<l>La sua compagna allor che agnella e cerva,</l>
<l>Come al toro e al monton più dolce sia</l>
<l>Cornuta vacca o pecorella inerme,</l>
<l>Che di querce o di prato erbette e fronde.</l>
<l>I leggiadri pastor, le ninfe agresti,</l>
<l>E quant'altre ne son tra i monti e i fiumi,</l>
<l>Lascin le mandre quei, queste dien pace</l>
<l>Alle cacce seguir ai giorni e all'ombre.</l>
<l>Ma in questa e in quella riva in lieti cori</l>
<l>Chi lodi amor, chi dolcemente 'l punga</l>
<l>Con simulato dir mostrando fuore</l>
<l>Cosa che dentro pur contraria senta,</l>
<l>Dolce furando, e poi rendendo spene;</l>
<l>Quinci d'acuto suon mille zampogne</l>
<l>Faccian sempre gridar le valli intorno.</l>
<l>L'avaro villanel riprenda l'arme,</l>
<l>E cominci a tagliar dall'umil vite</l>
<l>Le inutil braccia, e dei frondosi rami</l>
<l>Quei che soverchi son dal frutto spoglie.</l>
<l>Col torto aratro poi rigando i campi</l>
<l>Apra la terra al ciel, che al lungo giorno</l>
<l>Ben purgata dal Sol fino all'ottobre</l>
<l>Con più speranza la sementa accoglia.</l>
<l>Venga la bella Clori, e fugga il gelo,</l>
<l>Venga Zefiro fuor, fugga Aquilone;</l>
<l>Aggia coi vènti omai Nettuno pace,</l>
<l>Non s'alzi, o turbi, e solamente intorno</l>
<l>Percotendo talor lo scoglio e 'l lito</l>
<l>Con chiaro mormorìo sormonti e scenda.</l>
<l>Vadan senza timor per tutto errando</l>
<l>I muti pesci ove desio gli mena.</l>
<l>Lieto e sicuro il navigante ardito</l>
<l>Dal chiuso porto la sua barca scioglia,</l>
<l>E la vela maggior commetta ai venti</l>
<l>Senza sospetto aver, che 'l troppo sforzi.</l>
<l>Or io che tardo pur? non veggio omai</l>
<l>Che il Sol pietoso ci riporta aprile,</l>
<l>Perch'io vada a veder la Pianta mia?</l>
<l>Fido nocchier che in sulla riva alberghi</l>
<l>Ove bagna il Tirren le piagge tosche,</l>
<l>Sveglia il pigro dormir, cerca il tuo legno</l>
<l>Che lasciasti a posar dall'onde fuore,</l>
<l>Allor che trionfò del giorno l'ombra.</l>
<l>Guardal dintorno, se di pioggia o verme</l>
<l>O le spalle, o la fronte, o i fianchi, o 'l petto</l>
<l>Han di dente o d'umor magagna o piaga;</l>
<l>Pon opra sì, che a penetrar non vaglia</l>
<l>L'onda che al suo passar si senta offesa.</l>
<l>Ritorna a visitar le sarte antiche,</l>
<l>E dov'ha consumato il tempo o l'uso,</l>
<l>Taglia e rammenda, e le rinnuova in parte.</l>
<l>Prendi il filo e la tela, e guarda insieme</l>
<l>Con la consorte pia, nei giorni a dietro</l>
<l>Se di vento furor, se d'altrui forza</l>
<l>Aggia alle vele tue squarciato il seno;</l>
<l>Va' numerando ben, se i remi e i seggi</l>
<l>Son quei che fan mestier, se son sì frali</l>
<l>Che non possin portar dell'acque il pondo;</l>
<l>Pon mente all'arbor tuo, s'ai lunghi affanni</l>
<l>Sia travagliato, tal che o fronte o piede</l>
<l>Non vaglia a sostener fatiche nuove;</l>
<l>Risguarda ancor, se poi saran bastanti</l>
<l>Delle tue antenne le robuste braccia</l>
<l>Da spiegar sopra a contrastar coi venti,</l>
<l>Del marittimo augel le più grandi ali;</l>
<l>Fa' pruove, se il timon nel mezzo siede,</l>
<l>E s'egli è tal, che a viva forza vaglia</l>
<l>A drizzar o girar del legno il corso;</l>
<l>Provedi al viver poi, ch'alquanti giorni</l>
<l>Possa teco nutrir chi teco viene.</l>
<l>Chiama i compagni, e fa' che ogni uom ritrove</l>
<l>L'antico seggio, e lì componga il remo,</l>
<l>Cerchi il sostegno se ben saldo stia,</l>
<l>Guardi il nodo che 'l tien, se troppo stringa,</l>
<l>O pur sì lento sia che indarno adopre.</l>
<l>Or sia, fido nocchier, del tempo avaro,</l>
<l>Monta alla poppa in alto, e grida e chiama:</l>
<l>Scendan le antenne omai, leghin la vela,</l>
<l>Torninla in alto, spanda ai venti il seno;</l>
<l>Prenda 'l remo ciascun, percuota il mare,</l>
<l>E con misura ugual s'assegga e levi.</l>
<l>Chiama, conforta, di' che il tempo fugge,</l>
<l>Seguasi al buon cammin con remo e vela;</l>
<l>E tu stringi il timon, drizza la prora</l>
<l>Ove s'asconde il Sol, ché n'è ben tempo</l>
<l>Ch'io torni a riveder la Pianta mia.</l>
</lg>
</div1>

<div1 type="poesia">
<head>SELVA DECIMAQUINTA.</head>
<lg type="non-definito">
<l>Lasciate, alme sorelle, il sacro monte</l>
<l>Del bel vostro Parnaso, e i lauri e i mirti</l>
<l>Che tien dintorno alle famose tempie;</l>
<l>Lasciate il fiumicel, che le chiare acque</l>
<l>Sparge rigando l'onorate rive</l>
<l>C'hanno al più freddo ciel l'erbette e i fiori;</l>
<l>Lasciate lunge star chi Smirne adora,</l>
<l>E 'l chiaro Mantovan che con lui giostra,</l>
<l>E 'l mio gran Fiorentin che Italia illustra;</l>
<l>Venite or meco ove Durenza e Larco</l>
<l>Bagnan fuggendo il più beato seggio</l>
<l>Che l'arabico sen vedesse o l'indo.</l>
<l>Ivi ritroverem la Pianta mia,</l>
<l>Che nel vago giardin soletta stassi,</l>
<l>E dolcemente ognor tra l'aure muove</l>
<l>Con sì dolce armonia sì dolci rime,</l>
<l>Che nulla son quante n'udiste ancora.</l>
<l>Ella chiama talor, talor si lagna</l>
<l>Del crudo verno rio che le tien lunge</l>
<l>Il suo t¢sco cultor, che ovunque vada</l>
<l>Altro non sa pensar che farle onore;</l>
<l>Il suo t¢sco cultor, che all'ombra e al giorno,</l>
<l>Benché di rozzo stil, quantunque ei sia,</l>
<l>Sol desia d'innalzar le frondi e i rami,</l>
<l>Che volin sopra il ciel, stendan l'odore</l>
<l>Ovunque alluma il Sol, la notte affosca.</l>
<l>Ella teme talor, talora spera,</l>
<l>Talor si sdegna che l'altera cima</l>
<l>A sì bassi pensier lo sguardo inchini;</l>
<l>E drizza al suo Fattor la mente in alto</l>
<l>D'ogni gloria mortal selvaggia e schiva.</l>
<l>Poi ritorna a pensar, che amore e fede</l>
<l>Tengon nel suo cultor sì caro albergo,</l>
<l>Che la sua indegnità far degna ponno</l>
<l>Di ricovrar da lei qualche sospiro.</l>
<l>E dice seco allor: Come io vorrei</l>
<l>Poter del ciel cangiar le usate tempre,</l>
<l>E far sì col pregar, che Febo andasse</l>
<l>Secondo i miei desir movendo il piede</l>
<l>A riportarne il mio amoroso aprile</l>
<l>Che qui render mi dee la tosca cetra,</l>
<l>E poi far sì che si fermasse il tempo!</l>
<l>Anima non ha il ciel così contenta,</l>
<l>Quant'io sarei quel dì, cangiando un'ora</l>
<l>In così lieto il mio doglioso stato.</l>
<l>Quinci parla coi venti: In questa notte,</l>
<l>Euro, che in Arno dolcemente spiri,</l>
<l>E poi qui torni a riveder Durenza,</l>
<l>Cerca, ti prego, il bel fiorito nido</l>
<l>Che tien de' miei pensier l'oggetto in seno.</l>
<l>Digli quante or per lui pene sostegno</l>
<l>Dopo il suo dipartir di giorno in giorno,</l>
<l>Chiamando al mio sperar soccorso omai.</l>
<l>Deh! se mai t'aggradar dell'Indo l'acque,</l>
<l>Vento famoso e dell'Aurora amante,</l>
<l>Del suo dubbio restar novelle apporta</l>
<l>Poi ch'altro messagger mi vieta il cielo,</l>
<l>E sì pigra è per me la penna tosca.</l>
<l>Nessun pensi trovar più in terra fede,</l>
<l>Poiché non è in colui ch'io già pensava</l>
<l>Che non avesse il ciel prodotto unquanco</l>
<l>Di virtù, di valor più chiaro nido.</l>
<l>Deh! come indarno e con mia doglia sento</l>
<l>Quanto possa ingannar soverchio amore,</l>
<l>E dolce ragionar d'alma gradita!</l>
<l>Quanto fui lunge al ver, mentre io pensai</l>
<l>Che tal raggio d'onor nel sen gli ardesse,</l>
<l>Ch'ivi a nuovo peccar non fosse loco!</l>
<l>Or veggio, ohimè! quante menzogne e frodi</l>
<l>Fûro al mio travagliar dannose scorte;</l>
<l>Onde levando al ciel la mente inferma,</l>
<l>A quel sommo Fattor, che mai non erra</l>
<l>E che al ben nostro oprar dà giusto merto,</l>
<l>I divoti pensier drizzo e la spene.</l>
<l>Ei sol può ristorar gli avuti danni,</l>
<l>Col santo cibo suo, che mai non manca;</l>
<l>E tu, ingrato cultor, prendi altro stile.</l>
<l>Così sfogando il duol l'alma mia Pianta</l>
<l>Preda spesso divien d'ira e di sdegno.</l>
<l>Poi rivolgendo il cor nei tempi andati,</l>
<l>In cui nel suo cultor giammai non vide</l>
<l>Se non di vero amor saldezza e fede,</l>
<l>Ben si ripente allor, ben dice allora:</l>
<l>Altra nuova cagion mel tien lontano,</l>
<l>Altra nuova cagion tarda il suo stile,</l>
<l>Che rigate per lui non veggio carte</l>
<l>Onde il duro temer da me dispoglie.</l>
<l>Creder non posso, e s'io 'l vedessi ancora,</l>
<l>Ch'altra Pianta giammai, ch'altro pensiero</l>
<l>Adombri, e ingombri la mia tosca cetra,</l>
<l>Che non torni a cantar tra l'onde meco.</l>
<l>O santo giorno, che quel dolce aprile</l>
<l>Tornar mi dêi che qui tornar mi deve</l>
<l>Il buon sostegno mio, vien tosto omai;</l>
<l>Forse non fosti ancor chiamato al mondo</l>
<l>Dal gelato terren, dai boschi ignudi,</l>
<l>Quanto or da me che per te solo ho speme</l>
<l>Di tosto rivestir diletto e gioia,</l>
<l>D'ornar di rose e fior l'almo giardino</l>
<l>Ch'è senza il suo cultor ripien di spine,</l>
<l>E che in riso e piacer si volga il pianto.</l>
<l>Vien, santo giorno, vien, ché a te ti serva</l>
<l>Il far d'inferno un nuovo paradiso,</l>
<l>Se qui riduci quel ch'io bramo solo,</l>
<l>E che, s'ei disse il ver, me sola adora.</l>
</lg>
</div1>

<div1 type="poesia">
<head>SONETTO.</head>
<lg type="sonetto">
<lg type="quartina">
<l>Or che ritorna il bel leggiadro Aprile</l>
<l>Da me con tal desio chiamato ognora,</l>
<l>L'aria, la terra, l'acqua, e il cielo onora</l>
<l>La novella stagion che ha il ghiaccio a vile.</l>
</lg>
<lg type="quartina">
<l>Cantan gli augelli in più soave stile,</l>
<l>Vien fresco e chiaro il bel cristallo fuora,</l>
<l>Zeffir le verdi piagge imperla e indora</l>
<l>E gli arbor veste in abito gentile.</l>
</lg>
<lg type="terzina">
<l>Io, quanto ancor giammai, tranquillo e scarco,</l>
<l>Dispoglio il pianto, e di dolcezza adorno</l>
<l>Spero tosto veder la Pianta mia.</l>
</lg>
<lg type="terzina">
<l>Né venenoso stral di tuo fero arco,</l>
<l>Morte crudel che ne minacci intorno,</l>
<l>Temer so più, né di fortuna ria.</l>
</lg>
</lg>
</div1>

<div1 type="poesia">
<head>SONETTO.</head>
<lg type="sonetto">
<lg type="quartina">
<l>Sommo lume divin che in ciel le stelle</l>
<l>Di tuo vago splendor fai liete e chiare,</l>
<l>Ch'or la terra addolcisci, i venti e 'l mare,</l>
<l>Visitando il Monton di Frisso e d'Elle;</l>
</lg>
<lg type="quartina">
<l>Non portar, prego, le stagion novelle</l>
<l>Colme per noi di lagrime sì amare,</l>
<l>Come fur l'altre, ohimè! pur troppo avare</l>
<l>Del tosco sangue in queste rive e in quelle.</l>
</lg>
<lg type="terzina">
<l>Tornin sì dolci in noi, che in dolce oblio</l>
<l>Possa il tempo avvenir l'andato porre,</l>
<l>E di Saturno omai trionfi Giove.</l>
</lg>
<lg type="terzina">
<l>Io con la Pianta mia lungo il bel rio</l>
<l>Mi possa all'ombra de' suoi rami accôrre,</l>
<l>Lieto cantando sue bellezze nuove.</l>
</lg>
</lg>
</div1>

<div1 type="poesia">
<head>SELVA DECIMASESTA.</head>
<lg type="non-definito">
<l>Notturno Dio, che al gran silenzio oscuro</l>
<l>Dal suo terrestre vel l'alma disciogli</l>
<l>E la fai dimorar dove a te piace,</l>
<l>Poi la ritorni al rischiarar del giorno;</l>
<l>Ai miseri mortai dal ciel non venne,</l>
<l>Se conoscesser ben quel che tu vali,</l>
<l>Più bel, più dolce, e più soave pegno</l>
<l>Di te, che tanto puoi quanto t'aggrada.</l>
<l>Tu sol puoi ristorar le membra stanche</l>
<l>E render forza agli affannati spirti,</l>
<l>Che senza il tuo valor sen vanno a morte.</l>
<l>Non può star senza te cosa mortale,</l>
<l>E la natura pur sé stessa ancide,</l>
<l>Senza soccorso aver dal tuo gran regno.</l>
<l>Ma quel ch'è più, tu sol puoi far beato,</l>
<l>E malgrado d'altrui, qual uom più sia</l>
<l>Miseramente da Fortuna oppresso.</l>
<l>Qual scettro, quale onor, qual gemma ed auro,</l>
<l>Son possenti a sgombrar le ardenti cure,</l>
<l>I pungenti desir, l'accesa sete,</l>
<l>Che ci fan travïar dal dritto calle?</l>
<l>Quello è dei servi suoi soggetto e servo</l>
<l>Che ha di segno real le tempie ornate.</l>
<l>Quell'altro ne' trionfi e nelle spoglie</l>
<l>Quanto più in alto va, più d'ora in ora</l>
<l>Gli va in alto il desir, che tanto sale</l>
<l>Che con danno e sudor gli adduce il fine.</l>
<l>Quell'altro in posseder terre e tesori</l>
<l>Pensa sbramar la scellerata fame,</l>
<l>Che più pascendo in noi più pasto agogna.</l>
<l>Non saggio ricordar, non dotto esempio,</l>
<l>Non certa prova pôn mostrarne il vero;</l>
<l>Tal che chi punto sia da questi strali,</l>
<l>Possa al dritto sentier drizzar la mente.</l>
<l>Tu sol puoi richiamar, notturno Dio,</l>
<l>I fallaci pensier dai danni loro,</l>
<l>E riportargli in più sicuro porto</l>
<l>Dal periglioso mar che s'hanno eletto.</l>
<l>Tu, dolce sonno, con tranquillo oblio</l>
<l>Chiudi in un punto le miserie umane.</l>
<l>Non amor, non dolor, non sdegno od ira,</l>
<l>Non speranza, o timor, non povertade,</l>
<l>Non invidia crudel, non mille sproni,</l>
<l>Che senza mai posar ne pungon l'alma,</l>
<l>Posson lor forze oprar nel tuo bel regno.</l>
<l>Tu puoi solo adeguar l'ingiusta lance</l>
<l>D'empia Fortuna, che qui dona e toglie</l>
<l>Senza riguardo aver di tempo o loco.</l>
<l>Sotto il governo tuo son quello stesso,</l>
<l>Il superbo rettor d'arme e d'impero,</l>
<l>E il semplice cultor di piccol orto.</l>
<l>Così felice è quel che viva fuore</l>
<l>D'ogni suo ben, come colui che il goda;</l>
<l>E sovente addivien che fai beato</l>
<l>Coi dolci inganni tuoi chi vive in doglia,</l>
<l>E nel contrario suo contrario mesci.</l>
<l>Ben, lasso! il so, ché mentre qui dimoro</l>
<l>Lunge da' miei desir, s'io fossi privo</l>
<l>Del tuo cortese oprar, polve sarei.</l>
<l>Ben, lasso! il so, ché mi dimostri ognora</l>
<l>Che mi concede il ciel posarmi teco,</l>
<l>Il mio caro tesor ovunque sia.</l>
<l>La bella Pianta mia quand'a te piace</l>
<l>Veggio al mio sospirar dogliosa in vista,</l>
<l>E parlar meco in così dolci note,</l>
<l>Ch'io non ho invidia a chi possegga il vero.</l>
<l>O cara Pianta mia, se voi sapeste</l>
<l>Spesso che largo don mi fa di voi,</l>
<l>Dir non saprei, qual più si fosse allora</l>
<l>O il vostro alto disdegno o il mio diletto.</l>
<l>Ben giuro a voi per gli onorati rami</l>
<l>C'hanno in le frondi sue tutto il mio bene,</l>
<l>Ch'io non l'oso pensar, non che ridire,</l>
<l>Così m'estimo a tanta altezza indegno.</l>
<l>Pur ne ringrazio il Sonno, e spesso il prego</l>
<l>Che mi riduca a tal, ch'io veggia come</l>
<l>Il bello Endimïon fu già beato.</l>
<l>Poi ripensando a voi, tanta m'assale</l>
<l>Riverenza e timor, che ben vorrei</l>
<l>Potermi ripentir; ma s'egli è fallo,</l>
<l>Accusatene Amor, che, a dirne il vero,</l>
<l>Nuovo desir, non penitenza adduce.</l>
<l>Almo notturno Dio, chi non t'adora,</l>
<l>Chi non ti brama ognor, ben torto vede</l>
<l>E mal sa ragionar dei frutti tuoi.</l>
<l>Corregga pur chi può cittadi e imperi,</l>
<l>Conduca pur chi può l'armate squadre,</l>
<l>Cerchi chi vuol che sia natura e il cielo,</l>
<l>Aduni pur chi vuol gemme e tesori,</l>
<l>Che s'io ti debbo odiar, sian da me lunge</l>
<l>Regni, trionfi, onor, ricchezze, e quanto</l>
<l>Il vulgo infermo scioccamente agogna.</l>
<l>Né pur vorrei della mia intera etade</l>
<l>Donarti il mezzo, anzi i miei giorni ancora</l>
<l>Teco partir, non pur le notti sole.</l>
<l>Taccia chi te fratel di morte estima;</l>
<l>Che s'ei sapesse il ver, direbbe meco</l>
<l>O che vita immortal sia tua sorella,</l>
<l>O che dolce è morir più d'altra vita!</l>
<l>Che può di più donar nei lieti campi,</l>
<l>Ove chi vuol andar trapassa Lete,</l>
<l>Giove a color che gli onorati ingegni</l>
<l>Drizzâr vivendo a glorïosa lode?</l>
<l>Che può di più sentir l'invitto Alcide,</l>
<l>Che di più il forte che dintorno a Troia</l>
<l>Fece più sol che tutti gli altri insieme?</l>
<l>Non han tanta laggiù dolcezza e pace</l>
<l>Anchise e il figlio, e chi solcando il mare</l>
<l>Fece troppo aspettar la casta sposa,</l>
<l>Quant'io talor che mi dimoro teco,</l>
<l>Sonno gentil, che mi ritogli a morte,</l>
<l>E mi conduci a più tranquilla vita,</l>
<l>Che si possa gustar la notte almeno.</l>
<l>Ivi non han poter gli sdegni e l'ire;</l>
<l>Non l'altere sembianze, e il crudo orgoglio,</l>
<l>Ligura Pianta mia, c'han fatto spesso</l>
<l>L'ardenti voglie in me di ghiaccio e pietra.</l>
<l>Ivi non mi pôn tôr montagne e fiumi</l>
<l>Il voi sempre mirar, né forza avete,</l>
<l>O superbo Appennin, Varo, e Durenza,</l>
<l>Di furar tanto bene agli occhi miei.</l>
<l>Né mi convien, per ritrovarla, gire</l>
<l>Tutto il liguro mar cercando e il gallo</l>
<l>Con mio tanto sudor, tempo e periglio;</l>
<l>Ch'ivi un momento sol mi porta a lei,</l>
<l>E là mi fa sentir quanto io più bramo.</l>
<l>Notturno Dio, così durasse eterno</l>
<l>L'esser con teco, e mai non fosse l'alba,</l>
<l>O tu del Sol non paventassi i raggi,</l>
<l>Com'io stando lontan, te solo adoro,</l>
<l>Te sol chiamo ad ognor, te vorrei solo</l>
<l>Aver compagno a' miei tormenti, e guida,</l>
<l>Fin che m'adduca il ciel dove Durenza</l>
<l>Di quel ch'io piango qui s'allegra in seno.</l>
<l>Ma s'io la veggio un dì, ti prego allora</l>
<l>Che mi torni aspettar tra l'onde d'Arno,</l>
<l>Ché quand'io sono ov'è la Pianta mia,</l>
<l>Chi mi chiude il veder, m'ancide e strugge.</l>
</lg>
</div1>

<div1 type="poesia">
<head>SONETTO.</head>
<lg type="sonetto">
<lg type="quartina">
<l>Euro gentil, s'onestamente aspiri</l>
<l>Sempre a cortese oprar, come ho credenza,</l>
<l>Quando giunto sarai dove Provenza</l>
<l>Fa che Liguria in lei pianga e s'adiri,</l>
</lg>
<lg type="quartina">
<l>Cerca ove sia chi così dolce miri,</l>
<l>Ch'ivi adorna il terren d'ogni eccellenza</l>
<l>E può far sol con l'alta sua presenza,</l>
<l>Che il ciel a suo voler si fermi e giri.</l>
</lg>
<lg type="terzina">
<l>E dirai: Tal che un tempo fu beato,</l>
<l>Né dopo il suo partir fu mai contento,</l>
<l>Vive senza gustar che vita sia;</l>
</lg>
<lg type="terzina">
<l>E s'or non fosse il ciel che l'ha negato,</l>
<l>A raccontarvi se il suo foco è spento,</l>
<l>La voce stessa il messaggier sarìa.</l>
</lg>
</lg>
</div1>

<div1 type="poesia">
<head>SONETTO.</head>
<lg type="sonetto">
<lg type="quartina">
<l>Non fu giammai con tal diletto fuora</l>
<l>Combattuto nocchier dall'onde irate,</l>
<l>Quant'io quel dì che le stagion più grate</l>
<l>Nascer vedrò, che il pigro verno mora.</l>
</lg>
<lg type="quartina">
<l>Il t¢sco sen, che senza altrui m'accora,</l>
<l>Spero lasciar nella novella estate,</l>
<l>E invêr Ponente a rive più beate</l>
<l>Spero, piacendo al ciel, drizzar la prora.</l>
</lg>
<lg type="terzina">
<l>Ben cred'io dispogliar tormento e noia,</l>
<l>Saziar la vista di splendor divino,</l>
<l>E rasciugar dal lungo pianto il viso.</l>
</lg>
<lg type="terzina">
<l>Ben converrà che chi la vita annoia</l>
<l>Stia lunge dal mio cor, che un sol mattino</l>
<l>Ivi entro avrà quanto l'aggrava anciso.</l>
</lg>
</lg>
</div1>

<div1 type="poesia">
<head>SONETTO.</head>
<lg type="sonetto">
<lg type="quartina">
<l>Ove splende ora il mio lucente sole?</l>
<l>Ove stan vôlti i duo celesti lumi?</l>
<l>Quai boschi adombra, o quai selvaggi dumi</l>
<l>La bella pianta che Liguria côle?</l>
</lg>
<lg type="quartina">
<l>U' suonan or l'angeliche parole,</l>
<l>Da tôr dal corso suo le stelle e i fiumi?</l>
<l>Ove son or gli altissimi costumi</l>
<l>Che il Ciel fra noi per solo esempio vuole?</l>
</lg>
<lg type="terzina">
<l>Lasso! io nol so; so ben ch'io son lontano,</l>
<l>So ben ch'io non la sento e non la veggio;</l>
<l>So come il tristo cor si strugga e stempre.</l>
</lg>
<lg type="terzina">
<l>So ch'io la chiamo ognor più volte invano,</l>
<l>So ben ch'io cerco morte e trovo peggio,</l>
<l>So ch'io mi struggo in disusate tempre.</l>
</lg>
</lg>
</div1>

<div1 type="poesia">
<head>SONETTO.</head>
<lg type="sonetto">
<lg type="quartina">
<l>Così sempre veggia io, dovunque miri,</l>
<l>Quelle onorate frondi, altere e chiare,</l>
<l>Come al mio fido amar nel mondo pare</l>
<l>Non scorge il Sole, ovunque allumi e giri:</l>
</lg>
<lg type="quartina">
<l>Così sempre al mio cor dolcezza spiri</l>
<l>Amor; così mi sien cortesi e care</l>
<l>L'oneste fiamme altrui, come cangiare</l>
<l>Non dee l'alma voler che altrove aspiri.</l>
</lg>
<lg type="terzina">
<l>E se più tempo, ohimè! ch'io non pensai</l>
<l>Son qui lunge da voi, questi occhi lassi</l>
<l>Vi sapran ben narrar s'io piango o rido.</l>
</lg>
<lg type="terzina">
<l>Non sarò quel che gli amorosi lai</l>
<l>Sprezzò fuggendo in sì dubbiosi passi,</l>
<l>Ma più fedel che mai non vide Abido.</l>
</lg>
</lg>
</div1>

<div1 type="poesia">
<head>SONETTO.</head>
<lg type="sonetto">
<lg type="quartina">
<l>T¢sco cultor, ch'entro il natio confino</l>
<l>Menando i giorni di tua età novella,</l>
<l>Già scarco e lieto, trapassasti in ella</l>
<l>Lungo il chiaro Arno dolce tuo vicino,</l>
</lg>
<lg type="quartina">
<l>Deh! come tosto, ahi lasso! in un mattino</l>
<l>Si fe l'antica vita amara e fella!</l>
<l>Come del crudo arcier l'empie quadrella</l>
<l>T'han fatto ir solitario e peregrino!</l>
</lg>
<lg type="terzina">
<l>Dal bel t¢sco terren portato ha fuore</l>
<l>Quella de' tuoi pensier sola beatrice</l>
<l>Ligure Pianta ogni tuo dolce e bene.</l>
</lg>
<lg type="terzina">
<l>Or ti convien solcar, seguendo Amore</l>
<l>Fin nel gallico lido, ogni pendice,</l>
<l>Se qui viver non vuoi mai sempre in pene.</l>
</lg>
</lg>
</div1>

<div1 type="poesia">
<head>SONETTO.</head>
<lg type="sonetto">
<lg type="quartina">
<l>Rime leggiadre, che dal tronco ornato</l>
<l>Veniste con Amor ch'è sempre vosco,</l>
<l>Ragionando di quel ch'è fatto fosco</l>
<l>Poich'il lume gentil non ebbe a lato;</l>
</lg>
<lg type="quartina">
<l>Sappiate, ohimè! che quando il giorno è nato</l>
<l>Tra le più oscure selve mi rimbosco;</l>
<l>Tanto odio il giorno, e tutto assenzio e tosco</l>
<l>Mi sembra il dolce che ho di poi gustato!</l>
</lg>
<lg type="terzina">
<l>Ditele pur, che sempre il viso chino</l>
<l>Tengo per lei dond'io mi struggo e scarno,</l>
<l>Né degno verso il ciel levar la fronte.</l>
</lg>
<lg type="terzina">
<l>Sol penso a riveder l'almo giardino,</l>
<l>Sol canto i rami suoi, né pure incarno</l>
<l>Col mio stil basso sue bellezze conte.</l>
</lg>
</lg>
</div1>

<div1 type="poesia">
<head>SONETTO.</head>
<lg type="sonetto">
<lg type="quartina">
<l>Quandunque io sento in me nuovo dolore,</l>
<l>Ché il sento notte e dì, che il cor m'assale,</l>
<l>Solo un rimedio truovo al mio gran male,</l>
<l>Che i dogliosi pensier pasco d'errore;</l>
</lg>
<lg type="quartina">
<l>Torno meco a contar l'antico onore,</l>
<l>Che mi fe il Cielo allor più che mortale,</l>
<l>In farmi voi veder, Pianta immortale,</l>
<l>E nudrir l'alma in sì soave odore.</l>
</lg>
<lg type="terzina">
<l>Poi fra me dico: forse al tempo vegno</l>
<l>Ov'io deggio incontrar tutte compiute</l>
<l>L'alte avventure nostre, e non le scerno.</l>
</lg>
<lg type="terzina">
<l>Son presso forse, e già ne veggio il segno,</l>
<l>Ché or si spoglian dal gel l'alpi canute,</l>
<l>E 'l mio bramato april discaccia il verno.</l>
</lg>
</lg>
</div1>

<div1 type="poesia">
<head>SONETTO.</head>
<lg type="sonetto">
<lg type="quartina">
<l>Dolce t¢sco terren, ch'io toccai pria</l>
<l>Quando veste mortal quaggiù mi diede</l>
<l>Quella stella crudel che amore e fede</l>
<l>Non han fatta giammai più dolce e pia;</l>
</lg>
<lg type="quartina">
<l>Tu il nome solo avrai, ma l'alma mia</l>
<l>Lunge trova da te novella sede:</l>
<l>Tu mi nutristi, un altro mi possiede:</l>
<l>Tu la mia patria, altri il mio albergo fia.</l>
</lg>
<lg type="terzina">
<l>Né mai sì sconsolato peregrino</l>
<l>Lasciò i suoi figli e il suo natio paese,</l>
<l>Com'io qui lascerei l'altrui contrade.</l>
</lg>
<lg type="terzina">
<l>Né ciò mio fallo il fa, ma mio destino,</l>
<l>Che altrove mi mostrò largo e cortese</l>
<l>Virtù, senno, valor, grazia e beltade.</l>
</lg>
</lg>
</div1>

<div1 type="poesia">
<head>SONETTO.</head>
<lg type="sonetto">
<lg type="quartina">
<l>Specchio divin, se l'onorato alloro</l>
<l>La cetra intorno e le tue tempie adombra,</l>
<l>Se amorosa pietà quaggiù t'ingombra</l>
<l>Di chi sol canti al tuo leggiadro coro;</l>
</lg>
<lg type="quartina">
<l>Spiega oggi alle campagne i bei crin d'oro,</l>
<l>E il nubiloso ciel di pioggia sgombra,</l>
<l>Ch'io torni a riveder la Pianta e l'ombra,</l>
<l>Ov'è posto il mio dolce, il mio tesoro.</l>
</lg>
<lg type="terzina">
<l>Tosto spero passar l'Arno e 'l Tirreno,</l>
<l>Se chi può tutto far non mel contende,</l>
<l>E il mio Ligure Mar, la Magra e 'l Varo;</l>
</lg>
<lg type="terzina">
<l>E del gallo giardin ridurmi in seno,</l>
<l>Ch'oggi con tal desio forse m'attende,</l>
<l>Che il mio troppo tardar gli sembra amaro.</l>
</lg>
</lg>
</div1>

<div1 type="poesia">
<head>SONETTO.</head>
<lg type="sonetto">
<lg type="quartina">
<l>Quante grazie oggi al Ciel divoto rendo,</l>
<l>Che pur sento appressar la dolce aurora,</l>
<l>Che del mio dipartir m'adduce l'ora</l>
<l>Per riportarmi ove ogni bene attendo!</l>
</lg>
<lg type="quartina">
<l>Com'or me stesso e il mio temer riprendo</l>
<l>Che mi fea già biasmar la sua dimora!</l>
<l>E l'ardente desio, che c'innamora,</l>
<l>Com'è duro a frenar per me comprendo!</l>
</lg>
<lg type="terzina">
<l>Beato, avventuroso, amico e chiaro</l>
<l>Giorno in guisa cotal nell'alma sculto,</l>
<l>Ch'indi tôr nol potrà vecchiezza e morte;</l>
</lg>
<lg type="terzina">
<l>Fosse or qui teco insieme a paro a paro</l>
<l>Chi mi debbe mostrar l'amato e culto</l>
<l>Giardin, cui venne la mia Pianta in sorte!</l>
</lg>
</lg>
</div1>

<div1 type="poesia">
<head>SONETTO.</head>
<lg type="sonetto">
<lg type="quartina">
<l>Quando mi torna in mente il giorno e l'ora</l>
<l>Ch'io deggio riveder la Pianta mia,</l>
<l>Tanta dolcezza al tristo cor s'invia</l>
<l>Che l'alma è quindi di suo albergo fuora.</l>
</lg>
<lg type="quartina">
<l>Poi fra 'l dubbio sperar m'assal talora</l>
<l>Dubbio temer che la fortuna ria</l>
<l>Mi contenda il partir, o che tra via</l>
<l>Franga il mar adirato e turbi l'ôra.</l>
</lg>
<lg type="terzina">
<l>E se non fosse pur ch'io so per pruova</l>
<l>Come al suo richiamar cedan le stelle,</l>
<l>M'estimerei di tanta grazia indegno.</l>
</lg>
<lg type="terzina">
<l>Son certo adunque che alla fresca e nuova</l>
<l>Stagion sarò dove le verdi e belle</l>
<l>Frondi fann'ombra all'amoroso regno.</l>
</lg>
</lg>
</div1>

<div1 type="poesia">
<head>SONETTO.</head>
<lg type="sonetto">
<lg type="quartina">
<l>Quanto più s'avvicina il tempo amato</l>
<l>Che a ricercar le mie famose fronde</l>
<l>Mi fa d'Arno lasciar le rive e l'onde</l>
<l>Per condur gli occhi al lor felice stato.</l>
</lg>
<lg type="quartina">
<l>L'uno e l'altro del Sol corsiero alato</l>
<l>Tanto mi par più lento, e più s'asconde,</l>
<l>Acciò che sempre il cor di doglia abbonde,</l>
<l>Del mio dolce partir quel dì beato.</l>
</lg>
<lg type="terzina">
<l>E ben veggio or che quanto accresce spene,</l>
<l>Tanto monta il desio, che un giorno, un'ora</l>
<l>Più che mill'anni, altrui sovente annoia.</l>
</lg>
<lg type="terzina">
<l>Presta al ciel l'ali, Amor, che al nostro bene</l>
<l>Più s'affretti a portar l'amica Aurora</l>
<l>Che può sola addolcir l'avuta noia.</l>
</lg>
</lg>
</div1>

<div1 type="poesia">
<head>SONETTO.</head>
<lg type="sonetto">
<lg type="quartina">
<l>Rive, colli, campagne, selve, e dumi</l>
<l>Che il mio bello Arno coronando irrora,</l>
<l>Oggi sper'io d'andare ove dimora</l>
<l>Il Sol, che i foschi miei pensieri allumi.</l>
</lg>
<lg type="quartina">
<l>Son, quanto scerno in voi, nebbie, ombre e fumi,</l>
<l>Né trovo pur con voi tranquilla un'ora.</l>
<l>Non è con voi chi la mia lingua onora,</l>
<l>E chi a volare al ciel lo ingegno impiumi.</l>
</lg>
<lg type="terzina">
<l>Io me n'andrò dove superba siede</l>
<l>L'alma mia Pianta a le tre Grazie intorno</l>
<l>A dimostrar quanto il suo Tosco è fido;</l>
</lg>
<lg type="terzina">
<l>E giurar poscia a lei, se ben nol crede,</l>
<l>Che il mio servir fia tal, che l'Austro e il Corno</l>
<l>E l'Atlante e l'Aurora udranno il grido.</l>
</lg>
</lg>
</div1>

<div1 type="poesia">
<head>SONETTO.</head>
<lg type="sonetto">
<lg type="quartina">
<l>Cieco sperar, che dalla Libra al Tauro</l>
<l>Quello ingordo desir, che l'alma rode,</l>
<l>Nodrito hai sempre con tue dolci frode,</l>
<l>Che a sì lungo tardar sarìa restauro;</l>
</lg>
<lg type="quartina">
<l>E ch'assai tosto il ricco suo tesauro</l>
<l>Lunge vedrebbe ove Durenza il gode,</l>
<l>L'alta sua Pianta, ch'ogni pregio e lode</l>
<l>All'edra, al pino invola, al mirto, al lauro;</l>
</lg>
<lg type="terzina">
<l>Pur già riporta il tuo cortese aprile</l>
<l>A' colli, a' boschi suoi l'erbe e le fronde,</l>
<l>E il sereno e il cristallo all'aria, all'onde;</l>
</lg>
<lg type="terzina">
<l>A me non già quella che a me s'asconde</l>
<l>Primavera leggiadra, alma e gentile,</l>
<l>Che ogni cosa mortal mi face a vile.</l>
</lg>
</lg>
</div1>

<div1 type="poesia">
<head>SONETTO.</head>
<lg type="sonetto">
<lg type="quartina">
<l>Se si ragiona il ver, benigna luce,</l>
<l>Donna del terzo ciel, madre d'Amore,</l>
<l>Che il tuo giorno natal venisse fuore</l>
<l>Dall'ampio seno, ove Nettuno è duce;</l>
</lg>
<lg type="quartina">
<l>Deh! fa' che l'aura e il mar, che ne conduce</l>
<l>Dritto alla Pianta che m'adombra il core,</l>
<l>Compia questo cammin con sì poche ore</l>
<l>Che muora il duol che la tardanza adduce.</l>
</lg>
<lg type="terzina">
<l>Deh! fa', cortese Dea, che il tardo occaso</l>
<l>Taccia all'incontro, e la vermiglia Aurora</l>
<l>Pur dolcemente e con amor sospiri.</l>
</lg>
<lg type="terzina">
<l>E quando a' miei desir sia giunta l'ora,</l>
<l>Canterò tal di te, ch'Ida e Parnaso</l>
<l>Sentiran quanta altrui dolcezza spiri.</l>
</lg>
</lg>
</div1>

<div1 type="poesia">
<head>SONETTO.</head>
<lg type="sonetto">
<lg type="quartina">
<l>Lasso! ch'io veggio omai, che il Ciel non vuole</l>
<l>Darne compiutamente alcun mai bene!</l>
<l>Nasce ogni dolce, ohimè! fra tante pene,</l>
<l>Che sempre è il più di noi quel che più duole.</l>
</lg>
<lg type="quartina">
<l>Non fu mai cera al foco, o neve al sole,</l>
<l>Qual io pensando a chi lontan mi tiene</l>
<l>L'alma mia, la mia vita e la mia spene,</l>
<l>Colei che il mondo riverisce e cole,</l>
</lg>
<lg type="terzina">
<l>Pregava il tempo che adducesse in breve</l>
<l>Del quinci dipartir l'ora beata</l>
<l>Per gir volando ove mi scorge Amore.</l>
</lg>
<lg type="terzina">
<l>Or m'è, partendo, sì noioso e greve</l>
<l>Il voi lunge lasciar, coppia onorata,</l>
<l>Che del contento suo si lagna il core.</l>
</lg>
</lg>
</div1>

<div1 type="poesia">
<head>SONETTO.</head>
<lg type="sonetto">
<lg type="quartina">
<l>Colli, piagge, campagne, valli e fiumi,</l>
<l>Ben lasso dietro a me di giorno in giorno,</l>
<l>Movendo i pronti passi a far ritorno</l>
<l>Ov'io spero veder gli amati lumi.</l>
</lg>
<lg type="quartina">
<l>Ma voi, coppia gentil, di bei costumi,</l>
<l>Di valor, di virtù chiaro soggiorno,</l>
<l>Sempre ho davanti, ovunque io miri intorno</l>
<l>Per mezzo i boschi e i più spinosi dumi.</l>
</lg>
<lg type="terzina">
<l>Né potran tempo far, fortuna o loco,</l>
<l>Ch'io non sia sempre vostro, e così fia</l>
<l>Fin ch'avrò intero il mio terrestre velo.</l>
</lg>
<lg type="terzina">
<l>E se il don ch'io vi fo par nulla, o poco,</l>
<l>Nol schernite però; la voglia pia,</l>
<l>Più che l'opra e il poter, vien grata al Cielo.</l>
</lg>
</lg>
</div1>

<div1 type="poesia">
<head>SONETTO.</head>
<lg type="sonetto">
<lg type="quartina">
<l>Oggi al chiaro sentiero addrizzo il passo</l>
<l>Che dee portarmi ov'è la Pianta altera:</l>
<l>Oggi è il principio a quell'amica sera</l>
<l>Ch'io son di richiamar già vinto e lasso.</l>
</lg>
<lg type="quartina">
<l>Non ave onda il cammino, o sterpo, o sasso</l>
<l>Che non mi sembri mar, bosco, alpe. O vera</l>
<l>De' miei spirti aura, luce e primavera,</l>
<l>Perché sì lunge stai, che a gir m'allasso?</l>
</lg>
<lg type="terzina">
<l>Ohimè, ch'egli è ben ver ch'io son più presso</l>
<l>Al ben ch'io cerco ch'io non fui l'altr'ieri;</l>
<l>Ma tanto è più il desio, che è più la doglia.</l>
</lg>
<lg type="terzina">
<l>Oh d'ingannato cor ciechi pensieri!</l>
<l>Sappiate omai, se lo sentiste spesso,</l>
<l>Che il tosto è tardi all'amorosa voglia.</l>
</lg>
</lg>
</div1>

<div1 type="poesia">
<head>SONETTO.</head>
<lg type="sonetto">
<lg type="quartina">
<l>Qualor più spera d'addrizzar la prora</l>
<l>Il cortese nocchier de' miei desiri</l>
<l>Vêr l'occidente, ei par che sempre spiri</l>
<l>Vento, che 'l torna, ohimè! verso l'Aurora.</l>
</lg>
<lg type="quartina">
<l>Deh, come prego Amor divoto allora</l>
<l>Che altrui faccia sentir com'io sospiri,</l>
<l>E quante senta il cor pene e martìri</l>
<l>Che del segnato dì trapassi l'ora!</l>
</lg>
<lg type="terzina">
<l>Lasso! ch'io mi credea che fosse il Cielo</l>
<l>Mortal nimico a quel ch'io chiegga e brami,</l>
<l>Ma più d'ogni estimar lo trovo assai.</l>
</lg>
<lg type="terzina">
<l>Pascomi di sperar tra 'l caldo e il gelo</l>
<l>Di tosto ritrovar gli amati rami,</l>
<l>E muovomi ad ognor, né parto mai.</l>
</lg>
</lg>
</div1>



<div1 type="poesia">
<head>SONETTO.</head>
<lg type="sonetto">
<lg type="quartina">
<l>Poich'altrui rabbia e mia crudel ventura</l>
<l>Il mio fiorito albergo, il natio loco</l>
<l>M'han tolto, e dato alla Fortuna in gioco</l>
<l>Lunge al mio nido, a cui mi diè natura;</l>
</lg>
<lg type="quartina">
<l>Non avria loco in me, stato e misura</l>
<l>La doglia che or mi fa piangendo fioco,</l>
<l>Se son che pure in me, qual acqua il foco,</l>
<l>Il sol pensare a voi spegne ogni cura.</l>
</lg>
<lg type="terzina">
<l>Il sol pensare a voi, gran re de' Franchi,</l>
<l>Queta e ristora l'affannata vita,</l>
<l>Ch'oggi col Rodan ragionando sfogo.</l>
</lg>
<lg type="terzina">
<l>Fate pur voi, che l'onorata aita</l>
<l>Ch'oggi speriam da voi, quel dì non manchi,</l>
<l>Che per voi si sciorrà lo indegno giogo.</l>
</lg>
</lg>
</div1>

<div1 type="poesia">
<head>SONETTO.</head>
<lg type="sonetto">
<lg type="quartina">
<l>Io pur attendo e bramo il giorno e l'ora</l>
<l>Ch'io ritorni a veder l'alta speranza</l>
<l>Ch'oggi soletta ai nostri danni avanza,</l>
<l>Il gran Gallico Re che il mondo onora.</l>
</lg>
<lg type="quartina">
<l>Almo Giove e Signor, cui il cielo adora,</l>
<l>Che noi creasti con la tua sembianza,</l>
<l>Sia di lui vita, impero e rimembranza</l>
<l>Mentre che 'l verno agghiaccia, e il maggio infiora.</l>
</lg>
<lg type="terzina">
<l>Resti il pio nome suo, com'egli è degno,</l>
<l>Quanto il Sol girerà le notti e i giorni,</l>
<l>Né vivan dopo lui cose mortali.</l>
</lg>
<lg type="terzina">
<l>Ricco, lieto, tranquillo, il suo bel regno</l>
<l>Di palme e lauri i sacri templi adorni,</l>
<l>Sì che il Greco e il Roman non abbia tali.</l>
</lg>
</lg>
</div1>

<div1 type="poesia">
<head>SONETTO.</head>
<lg type="sonetto">
<lg type="quartina">
<l>Glorïoso Francesco, in cui risplende</l>
<l>Quanto si vide mai chiaro splendore,</l>
<l>Ferma speme di noi, de' Galli onore,</l>
<l>Guida e sostegno a chi gir alto intende;</l>
</lg>
<lg type="quartina">
<l>Deh! per quella virtù che v'orna e incende</l>
<l>Del poetico ardor l'invitto core,</l>
<l>Non ponete in oblio colui che l'ore</l>
<l>Tutte a cantar di voi sì lieto spende.</l>
</lg>
<lg type="terzina">
<l>Deh! quella regia man, quel regio nome</l>
<l>Qui dentro scriva, perch'io possa in parte</l>
<l>Alle fatiche mie dar loco e vita.</l>
</lg>
<lg type="terzina">
<l>E sì vedrete poi per mille carte</l>
<l>Stampati vostri onor, che diran come</l>
<l>Sola in voi si trovò virtù gradita.</l>
</lg>
</lg>
</div1>

<div1 type="poesia">
<head>SONETTO.</head>
<lg type="sonetto">
<lg type="quartina">
<l>Ben puoi, Borea crudel, con ghiaccio e neve</l>
<l>Serrarmi il passo, e ritardar la strada,</l>
<l>E ritenermi qui più giorni a bada,</l>
<l>E far lungo il cammin che m'era breve.</l>
</lg>
<lg type="quartina">
<l>Ben puote esser, com'è, noiosa e greve</l>
<l>Alle membra di fuor l'acuta spada</l>
<l>Del tuo freddo furor, che fa ch'io vada</l>
<l>Chiuso, ristretto, perché men m'aggreve.</l>
</lg>
<lg type="terzina">
<l>Ma far non potrai già che quinci e sempre</l>
<l>Io non canti il mio Re, se col tuo gelo</l>
<l>Dal suo peso terren non scacci l'alma.</l>
</lg>
<lg type="terzina">
<l>La qual poi forse dall'umane tempre</l>
<l>Disciolta e scarca narrerà su in cielo,</l>
<l>Come di ogn'altro re questo è la palma.</l>
</lg>
</lg>
</div1>

<div1 type="poesia">
<head>SONETTO.</head>
<lg type="sonetto">
<lg type="quartina">
<l>Or che il vento fra noi, la neve e il gelo</l>
<l>Spoglia, lega, discaccia, imbianca e ingombra</l>
<l>Gli arbor, l'onde, gli augei, la terra e il cielo,</l>
<l>E la luce del dì soggiace all'ombra,</l>
</lg>
<lg type="quartina">
<l>Ti prego, almo pastor, signor di Delo,</l>
<l>Che con la tua virtù che il ghiaccio sgombra</l>
<l>Salvo conduca il mio terrestre velo</l>
<l>Sotto il gran colle che la Senna adombra;</l>
</lg>
<lg type="terzina">
<l>Perch'io possa cantar poi sempre teco</l>
<l>L'alto valor del tuo famoso Franco,</l>
<l>Specchio, gloria, splendor del mondo cieco.</l>
</lg>
<lg type="terzina">
<l>E se tu non sarai d'aitarmi stanco,</l>
<l>Spero un giorno per te, che il Lazio e il Greco,</l>
<l>Senza sdegno di lor, ci avranno al fianco.</l>
</lg>
</lg>
</div1>

<div1 type="poesia">
<head>SONETTO.</head>
<lg type="sonetto">
<lg type="quartina">
<l>Or, magnanimo Re, le piagge intorno</l>
<l>Vedove e nude son, canuti i monti,</l>
<l>Torbi i fiumi e i ruscei, gelati i fonti,</l>
<l>Breve, aspro, freddo e nubiloso il giorno.</l>
</lg>
<lg type="quartina">
<l>Eolo crudel dall'uno e l'altro corno</l>
<l>Destando i figli, minacciose fronti</l>
<l>Mostra fra noi, quandunque scenda o monti</l>
<l>Febo sdegnoso al suo minor soggiorno.</l>
</lg>
<lg type="terzina">
<l>E le fere e gli augelli, il passo e il volo</l>
<l>Volgendo altrove, chi sotterra schiva</l>
<l>L'empio avversario, e chi s'asconde in valle.</l>
</lg>
<lg type="terzina">
<l>Io pur men vo per la ghiacciosa riva</l>
<l>Di voi cantando, e il vostro nome solo</l>
<l>Mi fa sicuro andar per ogni calle.</l>
</lg>
</lg>
</div1>

<div1 type="poesia">
<head>SONETTO.</head>
<lg type="sonetto">
<lg type="quartina">
<l>Almo sacrato Re, splendor de' Galli,</l>
<l>Tanto più i vostri onor distendo in carte,</l>
<l>Quanto più veggio e sento a parte a parte</l>
<l>Di quanti altri ne son gli estremi falli.</l>
</lg>
<lg type="quartina">
<l>Già del sangue cristian le nostre valli</l>
<l>Son sì ripiene, ohimè! che nulla parte</l>
<l>Trovan sicura i buon dall'empio marte</l>
<l>Che macchia e lorda i più onorati calli.</l>
</lg>
<lg type="terzina">
<l>Or chi si sente crudelmente offeso</l>
<l>Dall'aspro giogo che ne fu lontano</l>
<l>Mentre avea men poter la gente vile,</l>
</lg>
<lg type="terzina">
<l>A voi ricorre, e giorno e notte umìle</l>
<l>Prega porgiate la cortese mano</l>
<l>Per sollevar da lui l'indegno peso.</l>
</lg>
</lg>
</div1>

<div1 type="poesia">
<head>SONETTO.</head>
<lg type="sonetto">
<lg type="quartina">
<l>Quante grazie degg'io, celeste scorta,</l>
<l>All'alta tua bontà render sovente</l>
<l>Che in me frenasti quella voglia ardente</l>
<l>Di gir sopr'Arno ove pietade è morta!</l>
</lg>
<lg type="quartina">
<l>Di gir sopr'Arno, ove dolor riporta</l>
<l>Del suo chiaro valor l'ardita gente</l>
<l>Dall'empie fere, in cui sono oggi spente</l>
<l>Le virtù vere e chi la gloria apporta.</l>
</lg>
<lg type="terzina">
<l>Or poi che lunge al gran periglio fui</l>
<l>Fra le galle campagne, o sommo Giove,</l>
<l>S'io 'l riconosco ben, tu vedi il core.</l>
</lg>
<lg type="terzina">
<l>Donami forza ancor, ch'io possa altrui</l>
<l>Con l'opre e con lo stil, che da te muove,</l>
<l>Come tu dentro il sai, narrar di fuore.</l>
</lg>
</lg>
</div1>

<div1 type="poesia">
<head>EGLOGA.</head>
<head>ADMETO SECONDO.</head>
<stage>MELIBEO E TITIRO.</stage>
<sp><speaker>Melibeo</speaker><l>Lassi! che pur veggiam per prova omai</l>
<l>Che dove il ciel contrasta e la fortuna,</l>
<l>Non può ragion, virtù, né forza umana.</l>
<l>Chi pensò mai che all'empio Ibero e al Reno</l>
<l>Dovesser soggiacere Arno e il Mugnone,</l>
<l>Titiro mio, che pur de' t¢schi lidi</l>
<l>Son la palma e l'onore, or giunti a tale</l>
<l>Che ogni vil fiumicel li turba e frange?</l>
</sp>
<sp><speaker>Titiro</speaker><l>Troppo a lingua mortal si disconviene</l>
<l>Di soverchio dannar quaggiù tra noi</l>
<l>Danno o disnor, che di lassù n'è dato,</l>
<l>Perché colui che il fa, sol vede il fine.</l>
<l>Noi siam qui ciechi, e non miriam tant'alto.</l>
<l>Soffrir n'è forza, e se non fosse questo,</l>
<l>Cotai fuor manderei detti e sospiri</l>
<l>Che ogn'uom pianger farei del pianto mio.</l>
</sp>
<sp><speaker>Melibeo</speaker><l>Io pur mi doglio, e mi perdoni il Cielo</l>
<l>Ch'io non posso altro, quando io sento e veggo</l>
<l>Sfrondato e secco il mio fiorito nido;</l>
<l>E le rive e le piagge, i monti e i colli</l>
<l>Di dolcezza e d'odor ripien dintorno,</l>
<l>Fatti oggi albergo alle rabbiose fere,</l>
<l>Sì lorde e brutte d'innocente sangue,</l>
<l>Che omai fino a Pluton n'è giunto il lezzo.</l>
<l>Dogliomi, ahi lasso! ancor ch'io resti in vita,</l>
<l>Né fossi un di color, che avanti il padre</l>
<l>Con più gloria che duol corresse a morte.</l>
<l>Né so dove scamparmi possa omai</l>
<l>Quel picciol, magro ed affamato gregge,</l>
<l>Che di sì ricchi pria, sì grassi armenti,</l>
<l>Sol dai rapaci lupi oggi m'avanza.</l>
<l>Fra i dolci campi miei restar non oso,</l>
<l>E dubbioso mi par l'andare altrove;</l>
<l>Ché chi viene in timor del proprio albergo,</l>
<l>Come può nell'altrui posar sicuro?</l>
</sp>
<sp><speaker>Titiro</speaker><l>Ben sarìa di pietà più d'altro ignudo</l>
<l>Chi potesse soffrir così dappresso</l>
<l>I lunghi strazi del natio terreno;</l>
<l>Ma tanto lunge andrem, che appena udire</l>
<l>Si possa il ragionar dei danni nostri.</l>
</sp>
<sp><speaker>Melibeo</speaker><l>O dolce amico mio, chi sa per prova</l>
<l>Come lo star lontan sia dura cosa,</l>
<l>Povero e peregrin nell'altrui case,</l>
<l>Troppo amara dirìa la vita nostra.</l>
<l>Qual bifolco si trova o qual pastore,</l>
<l>Che se gli avanzin ben le biade e il latte,</l>
<l>All'altrui povertà ne sia cortese?</l>
<l>Chi possiede oggi assai terre e tesoro,</l>
<l>Quel solo è in pregio, e la virtù sbandita</l>
<l>Dagli avari pensier negletta giace.</l>
<l>Sai pur che tai non son le nostre gregge</l>
<l>Che l'altrui rabbia ci ha lasciate in vita</l>
<l>Che ne possin nutrir la state e il verno.</l>
<l>Però novo pensier cangiar conviene,</l>
<l>E piuttosto restar fra tanto duolo,</l>
<l>Che cercando così le altrui contrade</l>
<l>Farsi di servitù vil preda e scherno.</l>
</sp>
<sp><speaker>Titiro</speaker><l>Oltr'a quello onorato e sacro monte</l>
<l>Onde il nivoso altissimo Appennino</l>
<l>A divider l'Italia il corso prende,</l>
<l>Un sì beato giace e bel paese,</l>
<l>Ch'oggi invidia ed onor gli porta il mondo.</l>
<l>Dopo il ligure sen, quanto il mar bagna,</l>
<l>Fin sotto i Pirenei stende i confini,</l>
<l>E lungo quei sen va, finché li trova</l>
<l>Nell'estremo oceàn tuffare il piede.</l>
<l>Poi volge a destra, e quanto ghiaccia il Reno,</l>
<l>Quanto fuor mostran la canuta fronte</l>
<l>L'Alpi onde scese il gran Cartaginese,</l>
<l>Col suo nome regal dintorno abbraccia.</l>
<l>Ivi piagge, campagne, selve e colli,</l>
<l>Son sì fiorite, apriche, erbose e verdi,</l>
<l>Ch'ogni tempo han le gregge agnelli e latte.</l>
<l>Quante e quai ricche, belle onde famose</l>
<l>Ogni sua lieta parte adorna fanno!</l>
<l>Ivi è il rapido re degli altri fiumi</l>
<l>Rodan superbo, e la sua sposa umìle</l>
<l>L'alta Garonna, l'onorata Senna,</l>
<l>E con mille altri poi l'Era felice,</l>
<l>Che il più bel che si trovi inonda e parte.</l>
<l>Ma dove lascio a dir l'altera e chiara</l>
<l>Pura, vaga, tranquilla, alma Ceranta?</l>
<l>Che alle poche onde sue più rende onore</l>
<l>Il gran Nettuno assai che al Tebro e al Xanto.</l>
<l>O dolce Melibeo, questo è quel loco</l>
<l>Là dove tregua mi promette spene</l>
<l>Che doviam ritrovar sicura e vera</l>
<l>D'ogni acerbo dolor, che l'alma ancide.</l>
</sp>
<sp><speaker>Melibeo</speaker><l>Spesso addivien, che sotto i verdi prati</l>
<l>Ove più ricchi son di fiori e d'erbe</l>
<l>Si vede il nido aver la serpe e l'aspe,</l>
<l>E dentro i più frondosi e lieti boschi,</l>
<l>Ove più trova l'uom castagne e ghiande,</l>
<l>Ivi il lupo e il leon talora incontra.</l>
<l>Ben sovente veggiam che i campi aprici</l>
<l>Di sì crudi pastor son fatti albergo,</l>
<l>Che avanti andrei dove più ghiaccia il cielo,</l>
<l>O dove ancide il Sol l'erbe e le frondi:</l>
<l>E chi nol crede, or miri i t¢schi lidi,</l>
<l>E l'empia gente che li adduce a tale.</l>
</sp>
<sp><speaker>Titiro</speaker><l>Come tu dica il ver, la prova il mostra</l>
<l>Non pur fra noi, ma fra molti altri ancora,</l>
<l>Danno eterno e disnor di questa etade.</l>
<l>Ma spoglia ogni timor che ciò n'avvegna</l>
<l>Dentro il paese ch'io dipingo, e parlo.</l>
<l>Ivi con sommo onor governa e impera</l>
<l>Il re de' buon pastori, il grande Admeto,</l>
<l>Di cui già tanto tra Durenza e Sorga</l>
<l>Il passato dolor piansi e cantai.</l>
<l>Ivi per prati, per campagne e colli</l>
<l>Senza il suo fido can, senz'altra guida,</l>
<l>Posson sicuri andare armenti e gregge,</l>
<l>Ché il rapace pastor né il fero lupo</l>
<l>Arditi son di riguardarli appena,</l>
<l>Sì del giusto signor temon lo sdegno.</l>
<l>Questo è il pastor, cui se fortuna eguale</l>
<l>All'alto suo valor donasse il cielo,</l>
<l>Già le Colonne, il Nil, la Tana e il Gange</l>
<l>Sotto l'ombra sarien de' Gigli d'oro.</l>
<l>Chi vuol vedere onde l'esempio tôrre</l>
<l>Deve al lodato oprar chi regge impero,</l>
<l>Venga questo a mirar di ch'io ragiono.</l>
<l>Nei teneri anni suoi che il piccol piede</l>
<l>Non ben fermo premea la terra ancora,</l>
<l>Di sì raro valor tai segni dava,</l>
<l>Che empìa ciascun di maraviglia e gioia.</l>
<l>Ivi tempo e virtù crescendo insieme,</l>
<l>Spronando il corso suo faceano a prova</l>
<l>Chi di lor più con lui poggiasse in alto.</l>
<l>Quante opre degne di memoria e lodo</l>
<l>Fece or lunge, or presente quello, il quale</l>
<l>Questo scettro, ch'ei tien, davanti tenne,</l>
<l>Troppo lungo a narrar fra noi sarìa.</l>
<l>Poscia che aggiunse all'onorato impero,</l>
<l>Quel che facesse trapassando il monte</l>
<l>Che dal nostro terren Francia scompagna,</l>
<l>Dical l'Adda e il Tesin, che fur vicini,</l>
<l>Ma più l'Elvezio, che allor vide come</l>
<l>Furor contro a virtù sta poco in piede.</l>
<l>Carco tornando poi d'ostili spoglie,</l>
<l>Portò il trionfo suo principi e duci,</l>
<l>E in sì giovine età, che il vanto tolse</l>
<l>Al Macedone antico, all'Africano,</l>
<l>Che l'un Dario domò, l'altro Anniballe,</l>
<l>E in così breve andar, che ben potea</l>
<l>Il magnanimo re, quant'altri forse,</l>
<l>Con ragion dire: e venni e vidi e vinsi.</l>
<l>Poi che il santo Pastor l'empia congiura</l>
<l>Col Tedesco e l'Ispan sì dura feo</l>
<l>Per farsi al gregge suo lupo rapace,</l>
<l>Quel che potea la valorosa mano</l>
<l>Dell'ardito rettor non lungi al Reno</l>
<l>Troppo il sentì la belgica campagna.</l>
<l>Ivi, al primo apparir del fero Gallo,</l>
<l>L'ali stese a fuggir l'uccel di Giove</l>
<l>Che per più divorar due bocche porta.</l>
<l>Ma che voglio io più dir? che tanto avrei</l>
<l>Da narrar di costui, che il giorno e l'ombra</l>
<l>Prima all'occaso fien ch'io venga al fine.</l>
<l>Ma la fortuna, ch'è mai sempre avara</l>
<l>Del suo favor dove virtù si mostra,</l>
<l>Tal sopra a lui versò sdegno e veleno</l>
<l>Lungo 'l Tesin, che tutto il mondo poi</l>
<l>Altro non vide mai che doglia e pianto.</l>
<l>Ma non seppe ella far sì, che non fosse</l>
<l>Vie più l'onor del glorïoso vinto</l>
<l>Che del suo vincitor, che mentre lunge</l>
<l>Dormia posando oltra l'Ibero e il Tago,</l>
<l>Tale insperato ben si vide in seno:</l>
<l>Né Marte pur, ma il biondo Apollo, e quello</l>
<l>Che già l'occhiuto augel dormente ancise,</l>
<l>Ogni favor dai lor più cari alberghi</l>
<l>Sopra il suo dì natal versaro insieme.</l>
<l>Per qual dritto sentier convegna andare</l>
<l>Al cammin di giustizia, e con quai passi,</l>
<l>Lo sa vie men di lui chi più ne intese.</l>
<l>Dello stato civil, del regio impero</l>
<l>Quanto mai ne parlasse Atene e Roma</l>
<l>Così ben sa, come sappiam qui noi</l>
<l>Quanti fa il gregge nostro agnelli e latte.</l>
<l>L'alte leggi, i costumi, i detti ornati</l>
<l>Del saggio antico che divin s'appella,</l>
<l>O del gran successor che fu nel dire</l>
<l>Accorto più, che al suo maestro grato,</l>
<l>Così ben sa come qual altro mai</l>
<l>L'Accademico stuol seguìo dappresso,</l>
<l>O quel che andando e ragionando impara.</l>
<l>L'altro scrittor che del famoso Ciro</l>
<l>L'opre e il valor sì dottamente pinse,</l>
<l>Non men rivolge da mattina a sera</l>
<l>Che già il grande African, che al Duce Mauro</l>
<l>Primo mostrò che non invitto fosse,</l>
<l>E quanto la virtù potesse e Roma.</l>
<l>Poi nel patrio sermon, nel lazio e t¢sco</l>
<l>A sì chiaro parlar la lingua scioglie,</l>
<l>Che in Atene e in Arpin fu tale appena.</l>
<l>Narra, insegna, conforta, affrena e muove</l>
<l>Con tanta gravità, con tal dolcezza</l>
<l>I suoi duci e gli eroi, l'inferma plebe</l>
<l>All'arme, all'ozio, ove il bisogno sprona;</l>
<l>E taccia il vate che la Grecia onora,</l>
<l>Che il figliuol di Laerte e il grande Atride,</l>
<l>Vivendo oggi con lui men pregio avrieno.</l>
<l>Poiché cessando fuor tutte altre cure,</l>
<l>Senza proprio disnor, senz'altrui danno,</l>
<l>Può nell'ozio ripor la regia soma.</l>
<l>Con le sue muse d'Elicona al fonte</l>
<l>Così dolce talor ragiona e scrive,</l>
<l>Che tal si estima assai che indietro resta.</l>
<l>Ed or che ogni altro e il bel paese gallo</l>
<l>Per ristorare il mondo ha posto in pace,</l>
<l>Benché noi soli abbiam da pianger sempre,</l>
<l>Dei sette a Tebe e di Creonte il fero</l>
<l>Nel tragico sermon distende l'opra,</l>
<l>Che il sofocleo coturno invidia n'aggia.</l>
<l>Poi così caro e sì cortese accoglie</l>
<l>Chi vien cantando di Parnaso al monte,</l>
<l>Che s'oggi il gran Maron tornasse in vita,</l>
<l>O il Venosin poeta, o il Sulmonese,</l>
<l>Augusto e Mecenate in lui vedrebbe.</l>
<l>E qual si sia la rozza mia zampogna,</l>
<l>L'altr'ier davanti a lui sonando a caso,</l>
<l>Già non gli fu, per quel ch'io vidi, a schivo.</l>
<l>Vedi tu dunque omai se sotto l'ombra</l>
<l>Di sì giusta, onorata e chiara pianta</l>
<l>Potran sicure star le gregge nostre.</l>
<l>Alma Ceranta, che vedesti in prima</l>
<l>Nascer fra l'onde tue sì chiaro germe,</l>
<l>Qual fia l'onor che ti si serba ancora?</l>
<l>Non ha il padre Nettuno ninfa in seno,</l>
<l>Non Anfitrite, o Teti, o Galatea,</l>
<l>Che più del tuo venir si tenga care.</l>
<l>Ah se fortuna pia quaggiù concede</l>
<l>Al mio fuso fatal più lungo corso,</l>
<l>Sopra l'ali del ver mio basso stile</l>
<l>Porterà il nome tuo tant'alto forse</l>
<l>Ch'odio e sdegno n'avran l'Ibero e il Reno.</l>
</sp>
<sp><speaker>Melibeo</speaker><l>Quanto dentro sent'io diletto e gioia,</l>
<l>Vero estimando quel che m'hai narrato!</l>
<l>E grazie al Ciel divotamente rendo</l>
<l>Che l'infelice età de' giorni nostri</l>
<l>Così colma d'error, però non lascia</l>
<l>In quella povertà ch'io mi pensava.</l>
<l>Anzi se vive pur sì bel tesoro,</l>
<l>Dirò ben, che noi qui mendici siamo;</l>
<l>Ma che tante ricchezze han quelle parti</l>
<l>Che l'arabico mar n'ha invidia e 'l Gange.</l>
</sp>
<sp><speaker>Titiro</speaker><l>Nuove ricchezze ancor si trova in seno,</l>
<l>Oltra quel che ti ho detto, il bel paese,</l>
<l>Ch'oggi chiamar si può beato solo.</l>
<l>Ivi è la Madre pia, che al mondo diede</l>
<l>Con tal favor questa onorata prole,</l>
<l>Dell'età faticata alto restauro.</l>
<l>Venne costei dal generoso tronco</l>
<l>Che sì profonde tien le sue radici,</l>
<l>Che a quella nobiltà null'altra aggiunge.</l>
<l>Il gran padre di lei sotto il suo impero</l>
<l>L'allobrogo terren tenne in gran parte,</l>
<l>Né pur l'Alpe frenò, che il corso stese</l>
<l>Nel piè de' monti ove il Po riga i campi.</l>
<l>Chi vorrà di costei cantare appieno,</l>
<l>Potrà contar quante han le notti stelle,</l>
<l>Quanti ha fior primavera, e il mare arene.</l>
<l>Bàstiti udirne sol, che quante mai</l>
<l>Fur dall'antico e dal moderno stile</l>
<l>Onorate sin qui donne e regine,</l>
<l>Fian poco o nulla, ove sarà il suo nome.</l>
<l>Nel giorno amaro in cui fortuna volle</l>
<l>Mostrar lungo il Tesin, che il suo potere</l>
<l>Più che umana virtù fra noi potea,</l>
<l>Visto il mondo cangiar l'usate forme,</l>
<l>L'onde addietro tornar verso il suo fonte,</l>
<l>E il ciel quasi lasciar l'antico corso;</l>
<l>Visto colmo restar di doglia e téma</l>
<l>Il chiaro regno suo che il buon rettore,</l>
<l>Che troppo lunge avea, chiamava indarno;</l>
<l>La magnanima Donna entro il suo core</l>
<l>Ogni materno affetto, ogni alto duolo</l>
<l>Chiuso tenendo, l'onorata mano</l>
<l>Al gran gallico freno ardita porse.</l>
<l>E quinci e quindi poi reggendo il morso</l>
<l>Al verace sentier di sua salute,</l>
<l>Né il German, né l'Ispan, né il gran ribelle</l>
<l>La poteo spaventar, fin ch'ella trasse</l>
<l>Il sommo suo tesor di forza altrui.</l>
<l>Poi seguitando ancor l'antica lite</l>
<l>Dietro al danno comun l'Ibero e il Gallo,</l>
<l>Onde già pianse il Po, Tebro e Sebeto;</l>
<l>Quanti re, quanti duci, e quanti Eroi</l>
<l>Han posto intenti ogni pregar, ogn'arte</l>
<l>Per ricovrar la già smarrita pace!</l>
<l>Ed ogni loro oprar fu sempre indarno;</l>
<l>Finché costei, di tutte l'altre il pregio,</l>
<l>Col lunge antiveder la strinse al varco</l>
<l>Ove men si credea che fosse pace.</l>
<l>E i maligni pensier di chi non volle,</l>
<l>Tutti tornâr contra 'l suo senno vani;</l>
<l>Ch'ella ridusse alfin nel proprio albergo</l>
<l>Il gran pegno regal d'uliva cinta.</l>
<l>E se noi qui piangiam, forse un dì fia</l>
<l>Per noi sereno il ciel, tranquillo il mare,</l>
<l>Ché i disegni lassù ci sono ascosi.</l>
<l>Noi pur veggiam, che tutto l'altro ride</l>
<l>Per costei sola, e si ristora in pace.</l>
<l>Vedesi il buon pastor sicuro e lieto</l>
<l>Menar le gregge alle campagne, ai fiumi,</l>
<l>Lodando il nome suo, che il fe' cotale.</l>
<l>L'avaro zappator la terra aprica</l>
<l>Rivolge, e rompe, e grazie rende a lei</l>
<l>Che il fiero predator non cura omai.</l>
<l>Il buon nocchier, che può, qual più gli aggrada,</l>
<l>Senza tema cercar questo e quel lido,</l>
<l>Narra all'onde, ai delfin le sue virtudi.</l>
<l>Ma che più dire? in terra, in mare, in cielo</l>
<l>Fia dell'alta Luisa il nome eterno.</l>
</sp>
<sp><speaker>Melibeo</speaker><l>O felice paese, alme contrade,</l>
<l>Che di tanta virtù sostegno siete,</l>
<l>Come aveste nel ciel le stelle amiche!</l>
<l>Più non temete omai sott'ombra tale</l>
<l>Col furor di lassù grandini e nevi,</l>
<l>Né di venti o di pioggia offesa alcuna.</l>
<l>Senza cura tener d'estate o verno</l>
<l>Le liete gregge vostre, i grassi armenti</l>
<l>Vi daran d'ogni tempo il latte e i figli.</l>
<l>Così vegga i suoi dì lunghi e felici</l>
<l>L'altera Donna, che vi ha fatti tali,</l>
<l>Come degna sarìa d'eterna vita.</l>
</sp>
<sp><speaker>Titiro</speaker><l>Una mi resta a dir tra l'altre ancora</l>
<l>Del gallico terreno alta ventura,</l>
<l>Atta ella sola a far beato il cielo.</l>
<l>Costei che il mondo sua salute appella,</l>
<l>Oltra il Re de' pastor quel grande Admeto,</l>
<l>Produsse ancor l'altissima regina,</l>
<l>Il cui consorte, e dell'Ispan mal grado,</l>
<l>Sopra i gran Pirenei comanda e regge.</l>
<l>Dir non saprei di lei chi più simiglie</l>
<l>O la madre o 'l fratel; so ben ch'è degna</l>
<l>Di esser suora dell'un, dell'altra figlia.</l>
<l>Le Grazie, le Virtù, le Muse e l'Ore,</l>
<l>Dal primo dì che questa gemma nacque,</l>
<l>Furon dintorno a lei la notte e il giorno.</l>
<l>Castità, leggiadria, senno e valore</l>
<l>Quanto il Sol gira, e quanto cinge il mare,</l>
<l>Non troveran giammai più degno albergo.</l>
<l>Chi desia di veder la propria immago</l>
<l>Di quelle antiche che già fûro in pregio,</l>
<l>Tal che ancor oggi ne ragiona e canta</l>
<l>Sparta, Atene, Cartagin, Roma e Troia;</l>
<l>Venga questa a veder, ché tutto appare</l>
<l>Congiunto in questa che fu sparto in loro.</l>
<l>La chiara alma gentil di questa Diva</l>
<l>Di sì rare eccellenze ha ricco il seno,</l>
<l>Che a volerle narrar già stanca fôra</l>
<l>La Grecia e il Lazio, e l'una e l'altra lira.</l>
<l>Non lo stato regal, non quella altezza</l>
<l>Ch'ogni grado mortal tra noi trapassa,</l>
<l>Dell'altrui indegnità la fanno schiva.</l>
<l>Anzi a quanto più onor la porta il cielo,</l>
<l>Questo spirto sovran più dolce allora</l>
<l>Umiltà, cortesia, pietà riveste.</l>
<l>A quale uom veggia dalla ruota oppresso</l>
<l>Della inimica instabile fortuna,</l>
<l>Colma di carità la mano stende</l>
<l>Per riportarlo a più felice stato.</l>
<l>Le Muse, e le virtù nude, e neglette</l>
<l>Dal cieco mondo, che le fugge e sprezza,</l>
<l>Han ricetto ed onor da questa sola,</l>
<l>Tal che dall'opre lor per ogni parte</l>
<l>L'alte lodi di lei saranno eterne.</l>
<l>E quel chiaro terren dov'ella nacque,</l>
<l>A Creta, a Delo, a Cipro il pregio invola.</l>
<l>L'Etiopia, l'Arabia, il Perso e l'Indo</l>
<l>Han smeraldi, rubin, zaffiri e perle:</l>
<l>La Francia ha fatta questa gemma sola.</l>
<l>Ma mentre ch'ella avrà tal Margherita,</l>
<l>Ceda Etiopia, Arabia, il Perso e l'Indo.</l>
<l>Viva ella adunque, e non le noccia unquanco</l>
<l>Tempo avaro, fortuna, e il ciel cruccioso:</l>
<l>Questa unica de' buon fida colonna</l>
<l>E di quanto è lassù perpetuo esempio.</l>
</sp>
<sp><speaker>Melibeo</speaker><l>Io rendo grazie al ciel, che pur riserva</l>
<l>A' suoi cari pastor qualche soccorso,</l>
<l>Poich'è sì ricco il buon paese gallo.</l>
<l>Le Dee, le Ninfe, i Satiri, i Silvani</l>
<l>Tutti saran, dove sta il grande Admeto</l>
<l>Con quelle due che di', ché udir mi sembra</l>
<l>L'una l'alma Giunon, l'altra Minerva.</l>
<l>Andrem là dunque, ché ne scorge il cielo.</l>
<l>Ma ritorniamci ormai ne' nostri alberghi,</l>
<l>Ché già la notte le campagne imbruna.</l>
<l>E tu pur dêi saper che in questi colli</l>
<l>E fra genti cotai le nostre gregge</l>
<l>Posson sicure star di giorno appena.</l>
</sp>
</div1>

<div1 type="poesia">
<head>SONETTO.</head>
<lg type="sonetto">
<lg type="quartina">
<l>Oggi è il beato dì ch'io torno il volto</l>
<l>Al magnanimo re, da cui lontano</l>
<l>Fui sì gran tempo, i lunghi giorni invano</l>
<l>Contando, ahi lasso! in mille cure avvolto.</l>
</lg>
<lg type="quartina">
<l>Già sento il cor d'ogni pensier disciolto,</l>
<l>E l'amaro pensier soave e piano</l>
<l>Già di dolcezza pien; che il suo sovrano</l>
<l>Sente obietto real non lunge molto.</l>
</lg>
<lg type="terzina">
<l>Deh con quanto diletto, in quanta gioia</l>
<l>Mi s'appresenta innanzi il giorno e l'ora</l>
<l>Che riverente umìl mi mostri a lui!</l>
</lg>
<lg type="terzina">
<l>L'antico affanno e la passata noia</l>
<l>Ben da me lunge se n'andranno allora;</l>
<l>Ben sarò lieto allor, s'unquanco fui.</l>
</lg>
</lg>
</div1>

<div1 type="poesia">
<head>SONETTO.</head>
<lg type="sonetto">
<lg type="quartina">
<l>Io vo pur di dì in dì contando l'ore,</l>
<l>E ciascuna di lor mill'anni parme,</l>
<l>Che dênno, al ciel piacendo, riportarme</l>
<l>Al gran sostegno dell'aurato fiore;</l>
</lg>
<lg type="quartina">
<l>Al mio Gallico Re, degli altri onore,</l>
<l>Che con mille virtù, non con altr'arme,</l>
<l>Fa dolce preda, ed io non posso aitarme,</l>
<l>Di qualunque oggi sia leggiadro core.</l>
</lg>
<lg type="terzina">
<l>Già di mirar e d'ascoltar mi sembra</l>
<l>La presenza real, l'alte parole,</l>
<l>Che all'esempio di sé fe Giove in terra.</l>
</lg>
<lg type="terzina">
<l>Vestin mai sempre l'onorate membra</l>
<l>Quel chiaro spirto, e la feconda prole</l>
<l>Sia lieta in pace, e vincitrice in guerra.</l>
</lg>
</lg>
</div1>

<div1 type="poesia">
<head>SONETTO.</head>
<head>Alla Senna.</head>
<lg type="sonetto">
<lg type="quartina">
<l>Già mi parto io da te, Durenza amata,</l>
<l>Per trovar lunge un più felice fiume,</l>
<l>Ov'oggi siede il pio sostegno e lume</l>
<l>Di queste oscura età crudele e ingrata.</l>
</lg>
<lg type="quartina">
<l>Sena chiara e gentil, Sena beata!</l>
<l>Deh! s'uguali al desio trovassi piume,</l>
<l>Oggi vedrei sovra l'uman costume</l>
<l>Teco il mio re, che più ti face ornata.</l>
</lg>
<lg type="terzina">
<l>E già teco ordirei novel lavoro,</l>
<l>Pur cantando di lui, ché di altro vago</l>
<l>Poscia non fui ch'io lo conobbi appieno.</l>
</lg>
<lg type="terzina">
<l>Ha il Tago occidentale argento ed oro;</l>
<l>Ha l'Indo gemme, tu, Francesco in seno,</l>
<l>Che ti fa più gradir che l'Indo e il Tago.</l>
</lg>
</lg>
</div1>

<div1 type="poesia">
<head>SONETTO.</head>
<lg type="sonetto">
<lg type="quartina">
<l>Se di servo fedel preghiera umìle</l>
<l>Dentro un petto real trovò mai loco,</l>
<l>Dentro un petto real, ch'è tutto foco</l>
<l>In levar alto ogni anima gentile,</l>
</lg>
<lg type="quartina">
<l>Fate, signor, che di tal gente vile</l>
<l>La qual raggio d'onor scalda sì poco,</l>
<l>Che tutte altre virtù si prende a gioco</l>
<l>Fuor che del guadagnar l'abietto stile,</l>
</lg>
<lg type="terzina">
<l>Più non sia preda, e sol per vostra aita</l>
<l>Possa godermi, senza cura, in pace</l>
<l>Pur tra le muse mie l'ozio e la piuma.</l>
</lg>
<lg type="terzina">
<l>A Febo, ahi lasso! e alle sorelle spiace</l>
<l>Basso pensier di sostentar la vita:</l>
<l>La troppa povertà l'ingegno spiuma.</l>
</lg>
</lg>
</div1>

<div1 type="poesia">
<head>SONETTO.</head>
<lg type="sonetto">
<lg type="quartina">
<l>Quante io trovo campagne, piagge e monti</l>
<l>Quinci, alle valli e ai colli rassomiglio</l>
<l>Che la città del pio purpureo giglio</l>
<l>Cingon dintorno con l'erbose fronti.</l>
</lg>
<lg type="quartina">
<l>Quanti onorati fiumi, rivi e fonti</l>
<l>Rigar veggio il terren verde e vermiglio,</l>
<l>Quasi l'Arno e il Mugnon, con lieto ciglio</l>
<l>Gli accolgo, e chiamo a consolarne pronti.</l>
</lg>
<lg type="terzina">
<l>Quante io scorgo di qua donne e donzelle,</l>
<l>Mi par Silvia veder tra Cintia e Flora</l>
<l>Con quante ivi ne son leggiadre e belle.</l>
</lg>
<lg type="terzina">
<l>Così trapasso il duolo ad ora ad ora;</l>
<l>Pur vo biasmando le mie crude stelle</l>
<l>Che dal mio vero ben mi tengon fuora.</l>
</lg>
</lg>
</div1>

<div1 type="poesia">
<head>SONETTO.</head>
<lg type="sonetto">
<lg type="quartina">
<l>Verde bosco frondoso, erbose rive,</l>
<l>Lieti colli, campagne e piagge apriche,</l>
<l>Deh! se tepido il Sol, se l'aure amiche</l>
<l>Sentiate il verno e le stagioni estive;</l>
</lg>
<lg type="quartina">
<l>Il mio famoso Re, che con voi vive,</l>
<l>Nudrite tal, che di mortai fatiche</l>
<l>Non senta incarco, e l'aspre cure antiche</l>
<l>Sian nell'alma real di forza prive.</l>
</lg>
<lg type="terzina">
<l>Quanto mai dolce e ben nel mondo vide,</l>
<l>Gli torni innanzi, e nel futuro senta</l>
<l>Gli alti disegni suoi ripien di spene.</l>
</lg>
<lg type="terzina">
<l>E se Fortuna ria, che ai pravi arride</l>
<l>I migliori oltraggiando, lo spaventa,</l>
<l>Prenda l'arme virtù che a fren la tiene.</l>
</lg>
</lg>
</div1>

<div1 type="poesia">
<head>SONETTO.</head>
<lg type="sonetto">
<lg type="quartina">
<l>Almo paese e bel, riposo fido</l>
<l>De' miei stanchi pensier ch'asconde il core,</l>
<l>Alto, chiaro, real, perfetto amore</l>
<l>Da voi mi scorge in più lontano lido</l>
</lg>
<lg type="quartina">
<l>Verso il Gallico Re, che dolce nido</l>
<l>Di voi m'ha fatto in sì cortese onore,</l>
<l>Che spender deggio le fatiche e l'ore</l>
<l>Solo alzando di lui la gloria e il grido.</l>
</lg>
<lg type="terzina">
<l>Spero ben tosto rivedervi ancora</l>
<l>Pria che Libra crudel le frondi spoglie,</l>
<l>Che or veste allegro il più cortese Tauro.</l>
</lg>
<lg type="terzina">
<l>E in questo tempo le bramose voglie</l>
<l>Sazierò di veder chi il mondo onora,</l>
<l>Il pio Francesco, il sommo mio tesauro.</l>
</lg>
</lg>
</div1>

<div1 type="poesia">
<head>SONETTO.</head>
<lg type="sonetto">
<lg type="quartina">
<l>Sacrata aurora, che l'aurato crine</l>
<l>Di un bel candido vel t'hai fatto adorno,</l>
<l>E di purpurea veste hai cinto intorno</l>
<l>Le chiarissime membra e pellegrine:</l>
</lg>
<lg type="quartina">
<l>Già ti veggio io che ne dimostri il fine</l>
<l>Dell'ombra oscura, e rappresenti il giorno.</l>
<l>Già richiami le genti a far ritorno</l>
<l>Delle sue cure alle pungenti spine.</l>
</lg>
<lg type="terzina">
<l>Già veloce e crudel m'apporti l'ora,</l>
<l>Che tôr mi dee dal mio più caro amico,</l>
<l>Dal più fido e gentil che scorga il Sole.</l>
</lg>
<lg type="terzina">
<l>Pur me stesso conforto, ahi lasso! e dico:</l>
<l>Ben tosto il rivedrò dove dimora,</l>
<l>Quel glorïoso Re, che il mondo côle.</l>
</lg>
</lg>
</div1>

<div1 type="poesia">
<head>SONETTO.</head>
<lg type="sonetto">
<lg type="quartina">
<l>E' mi par d'ora in ora aver presente,</l>
<l>E pur m'è lunge, oimè! quel sacro e divo</l>
<l>Chiaro aspetto real, sì pronto e vivo</l>
<l>Lo porto notte e dì scolpito in mente.</l>
</lg>
<lg type="quartina">
<l>Odol parlar sì scorto e sì sovente,</l>
<l>Che d'ogn'altro pensier son fatto schivo;</l>
<l>E se non fosse ciò, sarei ben privo</l>
<l>Del più caro piacer che in uom si sente.</l>
</lg>
<lg type="terzina">
<l>So che mel crederà chi 'l sa provando</l>
<l>Quanto abbia forza in anima gentile</l>
<l>Di sì gran maestà l'oprar cortese.</l>
</lg>
<lg type="terzina">
<l>Ben sarìa basso, rozzo, ingrato e vile</l>
<l>Chi non avesse ogni altra cura in bando,</l>
<l>E sole a lui lodar le voglie intese.</l>
</lg>
</lg>
</div1>

<div1 type="poesia">
<head>SONETTO.</head>
<lg type="sonetto">
<lg type="quartina">
<l>O felice cammin, come or vorrei,</l>
<l>Quale ho dentro il desir, veloce il piede,</l>
<l>Per più tosto veder chi l'alma vede,</l>
<l>Ed è tolto il mirarlo agli occhi miei!</l>
</lg>
<lg type="quartina">
<l>Or non qui, no, ma più lontan sarei</l>
<l>Là dove scarco a suo diporto siede</l>
<l>Il magnanimo re de' gigli erede,</l>
<l>Che m'ha fatti sì dolci i giorni rei.</l>
</lg>
<lg type="terzina">
<l>Non per boschi, campagne, colli e rive,</l>
<l>Or bifolchi, pastori, armenti e gregge</l>
<l>In sì lungo sentier vedrei dintorno,</l>
</lg>
<lg type="terzina">
<l>Ma il gran Francesco pio, che in alto regge</l>
<l>Il gallico splendor, ch'esempio vive</l>
<l>Di virtù in terra, e di valor soggiorno.</l>
</lg>
</lg>
</div1>

<div1 type="poesia">
<head>SONETTO.</head>
<lg type="sonetto">
<lg type="quartina">
<l>Come talor nel gran calore ardente</l>
<l>Fresca, spessa, minuta pioggia viene</l>
<l>Per al mondo acquetar l'avute pene</l>
<l>Che del vitale umor la morte sente,</l>
</lg>
<lg type="quartina">
<l>De' languidetti fior, dell'erbe spente</l>
<l>Il mancato vigor ratto riviene,</l>
<l>E con voci gli augei d'amor ripiene</l>
<l>Fan le valli sonar più dolcemente</l>
</lg>
<lg type="terzina">
<l>Ride ogni pianta, e dell'antica sete</l>
<l>Prende il ristoro, e lo converte in latte</l>
<l>Per poter poi nutrir la pia famiglia.</l>
</lg>
<lg type="terzina">
<l>Tale all'Italia, in cui fortuna abbatte</l>
<l>I miglior sempre e coi peggior s'appiglia,</l>
<l>Glorïoso Francesco, un dì sarete.</l>
</lg>
</lg>
</div1>

<div1 type="poesia">
<head>SONETTO.</head>
<lg type="sonetto">
<lg type="quartina">
<l>Ben m'accorgo io quanto disdegno e duolo,</l>
<l>Era vaga e gentil, dimostri fuore</l>
<l>A me dicendo: U' vai senza il tuo core</l>
<l>E senza l'alma tua pensoso e solo?</l>
</lg>
<lg type="quartina">
<l>Ov'è colei che l'uno e l'altro polo</l>
<l>Fa lieto e ricco del suo santo odore?</l>
<l>Ov'è il valore, ov'è il pregio e l'onore</l>
<l>Che il liguro terren solleva a volo?</l>
</lg>
<lg type="terzina">
<l>Com'esser può che quella pianta altera,</l>
<l>Che pur m'era l'altr'ier sì dolce incarco,</l>
<l>Qui non sia teco, o tu con ella altrove?</l>
</lg>
<lg type="terzina">
<l>Non son con lei, che sua fortuna fera</l>
<l>E il mio fero destin crudele e parco</l>
<l>Lei ritien lunge, e me di là rimuove.</l>
</lg>
</lg>
</div1>

<div1 type="poesia">
<head>SONETTO.</head>
<lg type="sonetto">
<lg type="quartina">
<l>Chiare acque e fresche che rigando andate</l>
<l>Del gallico terren la miglior parte,</l>
<l>Troppo è fero il destin che noi diparte</l>
<l>Dal mio caro tesor che meco amate.</l>
</lg>
<lg type="quartina">
<l>Onde più ricche e rive più beate</l>
<l>Ci nascondon colei, che a parte a parte</l>
<l>Mi va struggendo, e ch'io dipingo in carte;</l>
<l>L'alma mia Pianta, e le mie frondi ornate.</l>
</lg>
<lg type="terzina">
<l>La bella Pianta mia lungo la Sena</l>
<l>Si sta lontana, e pur di noi la preme</l>
<l>Talor breve desio, dicendo forse:</l>
</lg>
<lg type="terzina">
<l>Deh come fu d'ogni dolcezza piena</l>
<l>L'Era, quel dì che sì tranquilla corse</l>
<l>Portando il mio cultor con meco insieme!</l>
</lg>
</lg>
</div1>

<div1 type="poesia">
<head>SONETTO.</head>
<lg type="sonetto">
<lg type="quartina">
<l>Ben muovo i tristi passi, e drizzo il volto</l>
<l>Verso le piagge tue, vago Orïente;</l>
<l>Ma il gire ov'Arno mormorar si sente,</l>
<l>Lasso! novellamente il ciel m'ha tolto.</l>
</lg>
<lg type="quartina">
<l>Resti il tosco terren fra i lacci avvolto</l>
<l>Che han tutte in lui le sue dolcezze spente;</l>
<l>Ch'io non posso altro, e 'l Gallico Ponente</l>
<l>Sarà il mio nido omai fiorito e c¢lto.</l>
</lg>
<lg type="terzina">
<l>Sarà il mio albergo, e con la cetra ognora</l>
<l>Del gran Francesco mio l'opre leggiadre</l>
<l>Starò cantando in questa parte e in quella,</l>
</lg>
<lg type="terzina">
<l>Gli atti e 'l valor dell'onorata madre</l>
<l>Talor pingendo, e le virtù talora</l>
<l>Della chiara regal diva sorella.</l>
</lg>
</lg>
</div1>

<div1 type="poesia">
<head>SONETTO.</head>
<lg type="sonetto">
<lg type="quartina">
<l>Qual fu mai della mia più greve doglia</l>
<l>Qualor veggio fra me ch'io son lontano</l>
<l>Dai toschi lidi, e m'affatico invano</l>
<l>Per riveder tra lor la patria soglia!</l>
</lg>
<lg type="quartina">
<l>Deh come, ahi lasso! di morir m'invoglia</l>
<l>Il rimembrar ch'una medesma mano</l>
<l>Mi spinge a forza in tal paese strano,</l>
<l>E di sua libertà Fiorenza spoglia!</l>
</lg>
<lg type="terzina">
<l>Ma l'invitta speranza, e l'alta aita,</l>
<l>Che da voi sol mi vien, gran Re de' Franchi</l>
<l>Pur mal grado del duol mi tiene in vita;</l>
</lg>
<lg type="terzina">
<l>E fa gli spirti sbigottiti e stanchi</l>
<l>Prender riposo, onde la mia infinita</l>
<l>Pena convien che a voi pensando manchi.</l>
</lg>
</lg>
</div1>

<div1 type="poesia">
<head>SONETTO.</head>
<lg type="sonetto">
<lg type="quartina">
<l>Al tuo padre Oceàn, che abbraccia intorno</l>
<l>Con sì tenero amor la Gallia amata</l>
<l>Fra l'Occidente e il Polo, Era beata,</l>
<l>Riporti il sen di bei cristalli adorno.</l>
</lg>
<lg type="quartina">
<l>Io che dopo gran tempo omai ritorno</l>
<l>A quell'alma real che vive ornata</l>
<l>D'ogni altera virtù, che a' buoni è nata,</l>
<l>Lume e ristoro come Febo al giorno;</l>
</lg>
<lg type="terzina">
<l>Che le deggio portar che degno sia</l>
<l>Del mio fido servir, del suo valore,</l>
<l>Sendo l'uno immortal, l'altro divino?</l>
</lg>
<lg type="terzina">
<l>Altro non porterò che un puro core</l>
<l>Colmo, o famoso Re, di voglia pia:</l>
<l>Vostro mill'anni son per suo destino.</l>
</lg>
</lg>
</div1>

<div1 type="poesia">
<head>SONETTO.</head>
<lg type="sonetto">
<lg type="quartina">
<l>Io pur vo giorno e notte, e non so dove,</l>
<l>Ché mi si nega il gire ov'io vorrei.</l>
<l>Nuova tempesta ne' miei giorni rei</l>
<l>Veggio apparir che d'ogn'intorno piove.</l>
</lg>
<lg type="quartina">
<l>Deh! quando mai sarà, pietoso Giove,</l>
<l>Ch'io veggia il fin de' miei infiniti omei?</l>
<l>Or che deggio più dir? tu giusto sei,</l>
<l>Né senza il tuo voler fronda si muove.</l>
</lg>
<lg type="terzina">
<l>Pur, se più del dover gli avuti danni</l>
<l>Mi fan doler, perdona alla terrena</l>
<l>Spoglia, che il vero e la ragione adombra.</l>
</lg>
<lg type="terzina">
<l>Grazie ti rendo io ben, che in tanti affanni</l>
<l>M'hai fatto degno che la sua dolce ombra</l>
<l>Non mi neghi il gran re che i Galli affrena.</l>
</lg>
</lg>
</div1>

<div1 type="poesia">
<head>SONETTO.</head>
<head>A Luisa di Savoia madre di Francesco.</head>
<lg type="sonetto">
<lg type="quartina">
<l>Alma chiara e gentil, madre onorata</l>
<l>Del glorïoso re, fido sostegno</l>
<l>Non pur del suo natìo francesco regno,</l>
<l>Ma di quanta è bontà là su pregiata;</l>
</lg>
<lg type="quartina">
<l>Come siete da dir fra noi beata</l>
<l>Nol potrebbe narrar mortale ingegno.</l>
<l>O felice terren, che fosti degno</l>
<l>Di produrre e nutrir cosa sì grata!</l>
</lg>
<lg type="terzina">
<l>Rare volte dà il ciel congiunte insieme</l>
<l>Con sì rare virtù sì rara altezza,</l>
<l>Perché simili a voi si trovan rare.</l>
</lg>
<lg type="terzina">
<l>Sia lunga, lieta e colma di dolcezza</l>
<l>La vostra vita insino all'ore estreme,</l>
<l>O spene, o fin di nostre doglie amare!</l>
</lg>
</lg>
</div1>

<div1 type="poesia">
<head>SONETTO.</head>
<head>Alla città di Parigi.</head>
<lg type="sonetto">
<lg type="quartina">
<l>Alma città che con materno amore</l>
<l>Abbracci e ingombri la famosa Sena,</l>
<l>Quanto più d'altra sei dal ciel ripiena,</l>
<l>La sua santa mercè, d'eterno onore!</l>
</lg>
<lg type="quartina">
<l>Siede al tuo gran timon quel buon Rettore</l>
<l>La cui chiara virtù per forza affrena</l>
<l>L'empia fortuna, che già mai serena</l>
<l>Non rivolse la fronte al suo valore!</l>
</lg>
<lg type="terzina">
<l>Vivi contenta, e porgi preghi a Giove</l>
<l>Che faccia lunghi i dì tranquilli e chiari</l>
<l>Del gran Francesco tuo, tuo lume e speglio.</l>
</lg>
<lg type="terzina">
<l>Né sian con teco i tuo' buon figli avari</l>
<l>Di render grazie a lui, che ha posto il meglio</l>
<l>Nel tuo ricco terren, negato altrove.</l>
</lg>
</lg>
</div1>

<div1 type="poesia">
<head>SONETTO.</head>
<lg type="sonetto">
<lg type="quartina">
<l>Quanto felice sei, tranquilla Sena!</l>
<l>Quanto andrà il nome tuo fra gli altri altero!</l>
<l>Poiché d'un sì gran re sostien l'impero</l>
<l>A cui simìl qua giù si vide appena.</l>
</lg>
<lg type="quartina">
<l>Oggi sei più d'onor che d'onde piena;</l>
<l>E ben ch'entro 'l suo cor superbo e fero,</l>
<l>Ceda il superbo Ren, ceda l'Ibero,</l>
<l>L'Oceano, e il mar che l'uno e l'altro affrena.</l>
</lg>
<lg type="terzina">
<l>Né sia che teco il suo valor conforme;</l>
<l>Ché come il vecchio pin l'umil ginebro,</l>
<l>Così gli altri fra noi la Sena avanza:</l>
</lg>
<lg type="terzina">
<l>Il cui divino oprar mi dà speranza,</l>
<l>E sia con pace tua, famoso Tebro,</l>
<l>Che ancor passi di te l'antiche forme.</l>
</lg>
</lg>
</div1>

<div1 type="poesia">
<head>SONETTO.</head>
<head>Al Sole.</head>
<lg type="sonetto">
<lg type="quartina">
<l>Almo Sol, che il calor riporti e il giorno</l>
<l>Con le celesti aurate e lucid'ali</l>
<l>Ai foschi e freddi miseri mortali</l>
<l>Rendendo il ciel, la terra e il mare adorno;</l>
</lg>
<lg type="quartina">
<l>Volgi gli occhi divin, risguarda intorno</l>
<l>L'un polo e l'altro, e quanto scendi e sali;</l>
<l>Sì dirai ben di non vedere eguali</l>
<l>Al mio re di valor, vita e soggiorno.</l>
</lg>
<lg type="terzina">
<l>Sì dirai bene allor Tempe e Parnaso,</l>
<l>Le Grazie e Muse ad abitar venute</l>
<l>Nel gallico terreno ove esso nacque;</l>
</lg>
<lg type="terzina">
<l>E il tuo sacrato fonte di Pegaso</l>
<l>Nome cangiato aver, loco e virtute</l>
<l>Con la fontana sua delle bell'acque.</l>
</lg>
</lg>
</div1>

<div1 type="poesia">
<head>SONETTO.</head>
<lg type="sonetto">
<lg type="quartina">
<l>O fontana gentil, che la bell'onda</l>
<l>Non fra negletti fior vermigli e persi,</l>
<l>Ma tra bei marmi riccamente versi</l>
<l>Sotto il tetto regal che ti circonda;</l>
</lg>
<lg type="quartina">
<l>Quell'altra fonte, che il Parnaso inonda</l>
<l>Dolce stillando i suoi cristalli tersi,</l>
<l>Quella cui tante prose e rime e versi</l>
<l>Fan che di lode eternamente abonda;</l>
</lg>
<lg type="terzina">
<l>Quella, obliando ogni valore antico,</l>
<l>A te dona oramai la palma e il pregio,</l>
<l>Poich'al gallo terren soggiace il greco.</l>
</lg>
<lg type="terzina">
<l>E tale avendo il tuo Francesco amico,</l>
<l>Sì famosa ti vien corona e fregio,</l>
<l>Che Febo, il padre, e le sorelle hai teco.</l>
</lg>
</lg>
</div1>

<div1 type="poesia">
<head>SONETTO.</head>
<lg type="sonetto">
<lg type="quartina">
<l>Or non t'accorgi tu, cieca Fortuna,</l>
<l>Come, malgrado tuo, sopra il ciel vola</l>
<l>La gloria del mio re, che il pregio invola</l>
<l>A quanti fur già mai sotto la luna?</l>
</lg>
<lg type="quartina">
<l>Chi sapesse narrar di lui ciascuna</l>
<l>Virtù formata in la celeste scuola,</l>
<l>Ben potria di costui la lingua sola</l>
<l>Contar tutte le stelle ad una ad una.</l>
</lg>
<lg type="terzina">
<l>Quanto fôra il miglior, fallace Dea,</l>
<l>Che omai tornassi alle sue voglie amica;</l>
<l>E farlo di tuo ben l'esempio in terra!</l>
</lg>
<lg type="terzina">
<l>Ché disnor ti fia poi che il mondo dica:</l>
<l>Questo è quel re che tal valore avea,</l>
<l>Che la Fortuna invan gli fece guerra!</l>
</lg>
</lg>
</div1>

<div1 type="poesia">
<head>SONETTO.</head>
<lg type="sonetto">
<lg type="quartina">
<l>Quand'io vidi l'altr'ier negli occhi vostri,</l>
<l>Signor, quella pietà che larga viene</l>
<l>Dal naturale amor che aggiunti tiene</l>
<l>I pensieri, i desir, gli affetti nostri,</l>
</lg>
<lg type="quartina">
<l>Dissi: o Fortuna ria, come pur mostri</l>
<l>D'esser contraria sempre ad ogni bene</l>
<l>Del maggior Gallo, al cui valor conviene</l>
<l>Oggi il più bel dei più lodati inchiostri.</l>
</lg>
<lg type="terzina">
<l>Né potendo, crudel, nel regio petto</l>
<l>Stampar più d'altra omai profonda piaga,</l>
<l>Al materno tesor volgesti l'arme.</l>
</lg>
<lg type="terzina">
<l>E così ti foss'ei dal ciel disdetto,</l>
<l>Come messo il suo cor sotterra parme,</l>
<l>Se il tuo fero desir di lei s'appaga!</l>
</lg>
</lg>
</div1>

<div1 type="poesia">
<head>SONETTO.</head>
<lg type="sonetto">
<lg type="quartina">
<l>Se del vostro dolor lontan mi doglio,</l>
<l>Le piagge il sanno e i colli e l'erbe e i sassi!</l>
<l>Onde convien che desïoso passi</l>
<l>Per ritornarmi a voi qual esser soglio.</l>
</lg>
<lg type="quartina">
<l>Non bagna così il mar lito né scoglio,</l>
<l>Come oggi il lacrimar quest'occhi lassi;</l>
<l>Né men sono i sospir che i pronti passi,</l>
<l>Quando il vostro languir nell'alma accoglio.</l>
</lg>
<lg type="terzina">
<l>Pur giunto è il tempo da por fine omai,</l>
<l>Sommo Francesco, al lungo pianger pio,</l>
<l>Che non giovando altrui, vien danno a voi.</l>
</lg>
<lg type="terzina">
<l>Quell'anima gentil davanti a Dio</l>
<l>Deposto ha il fascio de' terrestri guai;</l>
<l>Né vorria rivenir, potendo, a noi.</l>
</lg>
</lg>
</div1>

<div1 type="poesia">
<head>SONETTO.</head>
<lg type="sonetto">
<lg type="quartina">
<l>Piangete tutte, ohimè! campagne e rive</l>
<l>Che il gallico terren circonda intorno;</l>
<l>Volgete in tristo il lieto volto adorno,</l>
<l>Siate di frondi e fior gran tempo prive.</l>
</lg>
<lg type="quartina">
<l>Lasse! ché con voi più, con voi non vive</l>
<l>Quella che v'onorò la notte e il giorno,</l>
<l>Quella che ne ha lasciati in pianto e scorno,</l>
<l>E salita è nel ciel tra l'altre dive.</l>
</lg>
<lg type="terzina">
<l>Piangete tutti voi, correnti fiumi,</l>
<l>E il chiaro argento e il mormorar soave</l>
<l>Prendan voce e color d'angoscia e doglia.</l>
</lg>
<lg type="terzina">
<l>Pianga oggi il mondo sconsolato e solo,</l>
<l>Senza i santi, leggiadri, alti costumi,</l>
<l>Ch'altro pari a costei tesor non àve.</l>
</lg>
</lg>
</div1>

<div1 type="poesia">
<head>SONETTO.</head>
<lg type="sonetto">
<lg type="quartina">
<l>Alma beata, che il terrestre velo</l>
<l>Hai spogliato fra noi con tanto onore</l>
<l>Per ritornar felice al tuo Fattore,</l>
<l>Ove t'accolse caramente in cielo;</l>
</lg>
<lg type="quartina">
<l>Or non t'offende più caldo né gelo,</l>
<l>Non speranza, desir, tema e dolore,</l>
<l>Non mill'altri pensier, che a tutte l'ore</l>
<l>Qui cangiar fanno innanzi tempo il pelo.</l>
</lg>
<lg type="terzina">
<l>Volgi gli occhi materni al tuo gran figlio,</l>
<l>Che del tuo dipartir si duol sì forte,</l>
<l>Che ogni cosa per te gli sembra amara.</l>
</lg>
<lg type="terzina">
<l>Mostragli lieto il cor, gioioso il ciglio,</l>
<l>Mostragli, o madre pia, che la tua morte</l>
<l>T'ha posta in vita assai più dolce e cara.</l>
</lg>
</lg>
</div1>

<div1 type="poesia">
<head>SONETTO.</head>
<lg type="sonetto">
<lg type="quartina">
<l>Mille lingue, mill'occhi, e mille poi</l>
<l>Sarien poco a narrar quel ch'io vorrei,</l>
<l>E sfogar lagrimando i tristi omei</l>
<l>Glorïoso mio Re, ch'io scorgo in voi.</l>
</lg>
<lg type="quartina">
<l>Invida Morte, che co' colpi tuoi</l>
<l>Hai fatti i nostri dì dogliosi e rei,</l>
<l>E ricco e bello il regno degli Dei</l>
<l>Di così bel tesor furato a noi.</l>
</lg>
<lg type="terzina">
<l>Tu ne hai tolto il miglior di noi mortali,</l>
<l>L'onorata, gentil, famosa madre</l>
<l>Del più chiaro figliuol che fosse in terra.</l>
</lg>
<lg type="terzina">
<l>Ma il gran nome di lei, l'opre leggiadre</l>
<l>Non ci tôrrai, crudel, che son cotali</l>
<l>Che non curan di tua né d'altrui guerra.</l>
</lg>
</lg>
</div1>

<div1 type="poesia">
<head>SONETTO.</head>
<lg type="sonetto">
<lg type="quartina">
<l>Quanto il duro partir dell'alma pia</l>
<l>Fu di pianto e di duol più d'altro degno,</l>
<l>Le stelle il sanno, che n'han mostro il segno,</l>
<l>Come vide ciascun, più giorni pria.</l>
</lg>
<lg type="quartina">
<l>Pur, bene o mal che sia, convien che sia,</l>
<l>Poich'ordinato è su nel sommo regno;</l>
<l>Né per nostro doler, per nostro sdegno</l>
<l>Si può preda ritrar da morte ria.</l>
</lg>
<lg type="terzina">
<l>Prendete dunque omai, prendete in pace</l>
<l>Glorïoso mio Re; secca è la pianta</l>
<l>Che qui seppe produr sì chiaro il frutto.</l>
</lg>
<lg type="terzina">
<l>Siedesi verde in ciel, beata e santa,</l>
<l>Né teme caldo o gel, ma sol le spiace</l>
<l>Quando scorge di voi l'amaro lutto.</l>
</lg>
</lg>
</div1>

<div1 type="poesia">
<head>SONETTO.</head>
<lg type="sonetto">
<lg type="quartina">
<l>Ben potrai, Morte, dir d'aver offeso</l>
<l>Con un tuo colpo sol quant'avea spene</l>
<l>Lo sconsolato mondo, e posto in pene</l>
<l>Ogni leggiadro cor di gloria acceso.</l>
</lg>
<lg type="quartina">
<l>Oggi hai discarco del terrestre peso</l>
<l>Lo spirto eletto, ahi lasso! al nostro bene,</l>
<l>Ben farai lieto il ciel, ch'a lui riviene</l>
<l>Quel che fu a lui più che a sé stesso inteso.</l>
</lg>
<lg type="terzina">
<l>Ahi, Morte cruda e ria, qual porti doglia</l>
<l>Al suo gran figlio, che piangendo in seno</l>
<l>Chiama fero il destin, le stelle avare!</l>
</lg>
<lg type="terzina">
<l>Ahi, Morte acerba, che alla terra spoglia,</l>
<l>Quant'ha di dolce, e il pio Francesco ha pieno</l>
<l>Di pensier, di sospir, di voci amare!</l>
</lg>
</lg>
</div1>

<div1 type="poesia">
<head>CANZONE.</head>
<lg type="canzone">
<l>Poi che il fero destin dal mondo ha tolto</l>
<l>Quanta dolcezza avea,</l>
<l>E posta in povertà l'umana vita,</l>
<l>Bagni ciò ch'è mortal di pianto il volto;</l>
<l>E l'empia morte rea</l>
<l>Pianger dovria con noi la sua partita,</l>
<l>Ché sì bella e gradita</l>
<l>Non troverà più mai nel mondo preda.</l>
<l>E se non fia chi 'l creda,</l>
<l>Guardi quante ne fur nel mondo e sono,</l>
<l>Che a lei par non vedrà di ch'io ragiono.</l>
<l>Al supremo valor non vedrà pare</l>
<l>Dell'onorata madre</l>
<l>Del gran Gallico Re, che morte ha spenta.</l>
<l>Spenta non già, ché fien pur sempre chiare</l>
<l>Quelle virtù leggiadre</l>
<l>Che l'han guidata a Dio dov'era intenta:</l>
<l>E di lassù contenta</l>
<l>Quinci e quindi sonar l'altero nome</l>
<l>Udirà sempre, e come</l>
<l>Viva si sta quaggiù, con l'alma in cielo</l>
<l>La memoria fra noi, sotterra il velo.</l>
<l>Mentre si gireran dintorno a noi</l>
<l>Fosca la notte, il giorno</l>
<l>Chiaro, ardente l'estate, e freddo il verno,</l>
<l>Mentre cortese il Sol coi raggi suoi</l>
<l>Al dolce aprile adorno</l>
<l>Delle fronde e dei fior darà il governo,</l>
<l>Viverà in terra eterno</l>
<l>Di quest'alma gentil l'invitto onore,</l>
<l>E fia d'ogn'alto core</l>
<l>Per la strada miglior fidata scorta</l>
<l>Da far ben ritrovar del ciel la porta.</l>
<l>Rive, piagge, campagne, boschi e colli</l>
<l>Cui cingon l'Alpi e il Reno,</l>
<l>E fra i gran Pirenei l'Oceano e il figlio,</l>
<l>Tutti pien di dolor, di pianto molli,</l>
<l>Vestite a negro il seno,</l>
<l>Ché a voi si disconvien verde e vermiglio,</l>
<l>E con l'aurato Giglio</l>
<l>Contate al mondo al ciel gli avuti danni</l>
<l>Che per rivolger d'anni</l>
<l>Mal si puôn ristorar, ché tanto bene,</l>
<l>Quanto allor visse in voi, di raro viene.</l>
<l>Raro nasce, o non mai, sì bella pianta</l>
<l>Come fu questa in terra</l>
<l>Che il gran frutto regal prodotto n'àve,</l>
<l>Saggia casta, gentil, pietosa e santa.</l>
<l>Ah ciel, che a noi la serra,</l>
<l>Come il suo dipartir ti fu soave!</l>
<l>Come noioso e grave</l>
<l>A noi che senza lei fuggiam noi stessi!</l>
<l>Alti sospiri e spessi</l>
<l>Sono il conforto che ci lascia omai,</l>
<l>Poi che più non possiam che tragger guai.</l>
<l>Deh porgine, o dolor, lagrime tali</l>
<l>Che agguaglin l'alta piaga</l>
<l>Che n'ha fatta il passar di questa Diva.</l>
<l>Ma, lassi! ove saran che sieno eguali?</l>
<l>Non mortal pianto appaga</l>
<l>Doglia mortal, né fra le stelle arriva.</l>
<l>Or di lauro e d'uliva</l>
<l>Sta coronata in ciel la ben nata alma,</l>
<l>E dell'umana salma</l>
<l>Che ha spogliata quaggiù nïente cura,</l>
<l>E noi lascia dogliosi in vita oscura.</l>
<l>Come fu frale, ohimè! quella dolcezza</l>
<l>Mortal, caduca e breve,</l>
<l>Che ci prestò quaggiù l'eterno Duce!</l>
<l>Misera e fosca età! la tua ricchezza</l>
<l>Siccome al Sol, di neve</l>
<l>Distrutta e guasta in miglior parte luce.</l>
<l>Or ne' cor nostri adduce</l>
<l>Invece, ahi morte! dell'antica speme,</l>
<l>Desir che annoda e preme,</l>
<l>E la lingua, e la voce, e il core ancide,</l>
<l>E più beato fu chi non la vide.</l>
<l>Ma chi mai non la vide udì sì chiaro</l>
<l>Di lei sonar il grido,</l>
<l>Che ovunque scalda il Sol, battè le piume,</l>
<l>Ch'oggi, com'or qui noi, con pianto amaro</l>
<l>Ciascun per ogni lido</l>
<l>Chiama morte crudel c'ha per costume</l>
<l>Ogni più dolce lume</l>
<l>Spegner quaggiù perché s'accenda altrove;</l>
<l>Ché chi governa e muove</l>
<l>La terra e il ciel, l'accoglie al suo gran regno,</l>
<l>Perché il mondo di lui gli pare indegno.</l>
<l>Alma beata che i superni chiostri</l>
<l>Fai di te lieti, e vedi</l>
<l>Quante e quai son queste miserie umane,</l>
<l>Or ti tocchi pietà dei danni nostri,</l>
<l>Che qui n'hai fatti eredi</l>
<l>Di oscuro lagrimar da sera a mane.</l>
<l>Deh! volgi umili e piane</l>
<l>Sopra il figlio regal le luci sante;</l>
<l>S'ei ti fu caro innante,</l>
<l>Or ti fie più che mai scorgendo in esso</l>
<l>Come al perder di te, perde sé stesso.</l>
<l>Deh! digli con amor che più non versi</l>
<l>Pianto e sospiri, ahi lasso!</l>
<l>Né più si doglia omai di tanta pace;</l>
<l>Mostragli, alma gentil, ch'eterni fersi</l>
<l>Per quello estremo passo</l>
<l>I chiari giorni suoi là dove giace</l>
<l>Quel sommo ben verace</l>
<l>Al qual chi dritto va beato aspira,</l>
<l>Là dove angoscia ed ira</l>
<l>Desir, tema e dolor non hanno loco,</l>
<l>E le cure mortai son fumo e gioco.</l>
<l>Ivi nel gran Fattor si scerne aperta</l>
<l>Quella dolcezza intera</l>
<l>Da cui nasce ogni dolce e mai non manca;</l>
<l>Ivi è il vero gioïr, la vita certa</l>
<l>Che per mattino e sera</l>
<l>Non può stato cangiar né il tempo imbianca,</l>
<l>Ché la vecchiezza stanca</l>
<l>Indarno sopra lei sue forze stende.</l>
<l>Ivi si scorge e intende</l>
<l>Che più felice è quel ch'amica sorte</l>
<l>Per più breve cammin conduce a morte.</l>
<l>Canzon, nata di pianto,</l>
<l>Al più gran re che sia n'andrai dolente,</l>
<l>E dirai riverente:</l>
<l>Il soverchio dolersi il ciel annoia;</l>
<l>E chi nasce mortal, convien che muoia.</l>
</lg>
</div1>

<div1 type="poesia">
<head>SONETTO</head>
<lg type="sonetto">
<lg type="quartina">
<l>Quand'io veggio talor nel caldo giorno</l>
<l>Che dal meridional si muove un fiato</l>
<l>Ratto in un punto, e di tempeste armato</l>
<l>Leva in alto la polve e gira intorno;</l>
</lg>
<lg type="quartina">
<l>Priva di lume il Sol, fa danno e scorno</l>
<l>Al buon villan, che alla ricolta allato</l>
<l>Dal fero grandinar vede spogliato</l>
<l>Il suo campo che avea di spighe adorno.</l>
</lg>
<lg type="terzina">
<l>Poi le stelle miglior, con Febo a paro,</l>
<l>Riprendendo vigor, malgrado altrui,</l>
<l>Tosto rifanno il ciel benigno e chiaro:</l>
</lg>
<lg type="terzina">
<l>Allor mi risovvien del tempo, in cui,</l>
<l>Lasso! a morte correa, Signor mio caro;</l>
<l>Ma dal vostro valor servato fui.</l>
</lg>
</lg>
</div1>

<div1 type="poesia">
<head>SONETTO</head>
<lg type="sonetto">
<lg type="quartina">
<l>Come ti veggio andar superba in vista,</l>
<l>Or che scorgi vicin quel gran rettore,</l>
<l>Era gentil, che al suo gran nido onore</l>
<l>Più per virtù che per fortuna acquista!</l>
</lg>
<lg type="quartina">
<l>Quanto poi ti vedrò sdegnosa e trista,</l>
<l>Partendo lui! ché non fian lunghe l'ore</l>
<l>Del suo star teco; ahi come tosto muore</l>
<l>L'allegrezza mortal che alfine attrista!</l>
</lg>
<lg type="terzina">
<l>Non senti tu chiamar mill'altre rive</l>
<l>Di te invidiose e di sì nobil salma,</l>
<l>Il suo gran re che a rivederle torni?</l>
</lg>
<lg type="terzina">
<l>Ma se pur del tuo re fien l'onde prive,</l>
<l>Ti racconsolerai pascendo l'alma</l>
<l>D'un dolce rimembrar gli andati giorni.</l>
</lg>
</lg>
</div1>

<div1 type="poesia">
<head>SONETTO</head>
<lg type="sonetto">
<lg type="quartina">
<l>Io non posso negar, Francesco altero,</l>
<l>Di non sentir dell'amoroso foco</l>
<l>Qualche favilla ancor, ch'a poco a poco</l>
<l>Già mi trarrebbe al suo noioso impero.</l>
</lg>
<lg type="quartina">
<l>Ma perché voi seguir sol bramo e spero,</l>
<l>E con l'alma e col piè per ogni loco,</l>
<l>Or contrastando, or rivolgendo in gioco,</l>
<l>Non le do del mio cor l'arbitrio intero.</l>
</lg>
<lg type="terzina">
<l>Pur mi fanno temer l'antiche prove</l>
<l>Che la Fortuna al mio voler nemica</l>
<l>Non mi ritorni un dì fra i lacci avvolto.</l>
</lg>
<lg type="terzina">
<l>Almen faccia ella tal, ch'io canti e dica:</l>
<l>Io servo al più gran re, che fosse altrove,</l>
<l>E rilegato son dal più bel volto.</l>
</lg>
</lg>
</div1>

<div1 type="poesia">
<head>SONETTO</head>
<lg type="sonetto">
<lg type="quartina">
<l>Se non fosse talor ch'io pure spero</l>
<l>Di veder tosto in voi tutto il mio bene,</l>
<l>In voi, Francesco, che di doglie e pene</l>
<l>Mi féste carco e di dolcezza altero;</l>
</lg>
<lg type="quartina">
<l>Oggi il crudele Amor, pronto e leggero</l>
<l>M'anciderebbe il cor, che lunge tiene</l>
<l>Una donna gentil tra téma e spene</l>
<l>Or di ghiaccio, or di fuoco, or falso, or vero.</l>
</lg>
<lg type="terzina">
<l>Ma fra tanto mio ben ch'io trovo in voi,</l>
<l>Questo vi trovo ancor, che per voi sciolto</l>
<l>Son più ch'io fossi mai dai lacci suoi.</l>
</lg>
<lg type="terzina">
<l>Servo son pur, che ancor mi tiene avvolto,</l>
<l>Ma giustissime leggi aviam tra noi</l>
<l>Riformate, Signor, tra il poco e il molto.</l>
</lg>
</lg>
</div1>

<div1 type="poesia">
<head>SONETTO</head>
<lg type="sonetto">
<lg type="quartina">
<l>S'io potessi mostrar qual dentro porto,</l>
<l>O gallico terreno, ardente amore</l>
<l>Al tuo sommo sostegno, e mio signore,</l>
<l>De' peregrini ingegni albergo e porto;</l>
</lg>
<lg type="quartina">
<l>Già ti saresti e chiaramente accorto,</l>
<l>Che nullo ebbe già mai più degno core</l>
<l>Di star sempre ove sia, ch'essendo fuore</l>
<l>Dello aspetto real, vivendo è morto.</l>
</lg>
<lg type="terzina">
<l>Ma poich'esser non può, da' fede almeno</l>
<l>Alle parole mie, che notte e giorno</l>
<l>Tu sai pur che di lui, non d'altri parlo.</l>
</lg>
<lg type="terzina">
<l>Deh! sentiss'ei come sovente torno</l>
<l>Col pensier seco, e me gli asseggo in seno,</l>
<l>Ma perché, lasso? ché potrei noiarlo!</l>
</lg>
</lg>
</div1>

<div1 type="poesia">
<head>SONETTO</head>
<lg type="sonetto">
<lg type="quartina">
<l>Cristianissimo re, da voi mi viene</l>
<l>Quant'io posso sentir dolcezza e pace;</l>
<l>Solo a voi ripensar m'ha fatto e face</l>
<l>Scarco, lieto, tranquillo e pien di spene.</l>
</lg>
<lg type="quartina">
<l>Fate pur voi che povertà che tiene</l>
<l>Virtù sepolta, e i bei pensier disface,</l>
<l>Non mi tronchi il cammin che al vulgo spiace,</l>
<l>Per l'orme antiche al glorïoso bene.</l>
</lg>
<lg type="terzina">
<l>E sì vedrete poi la tosca lira</l>
<l>Tanto in alto salir col vostro nome,</l>
<l>Che real maestà non l'aggia a sdegno.</l>
</lg>
<lg type="terzina">
<l>Dall'acceso desir che solo aspira</l>
<l>Ai vostri chiari onor, di tante some</l>
<l>Il mio indegno poter fia fatto degno.</l>
</lg>
</lg>
</div1>

<div1 type="poesia">
<head>SONETTO</head>
<lg type="sonetto">
<lg type="quartina">
<l>Come vien caro alle campagne, ai prati,</l>
<l>Alle fere, agli augelli, all'aria intorno,</l>
<l>Primavera felice, il tuo ritorno,</l>
<l>Coi tuoi compagni di vaghezza armati!</l>
</lg>
<lg type="quartina">
<l>D'erbe e di frondi e di fioretti ornati</l>
<l>Fai ricco il mondo, e giri il cielo adorno</l>
<l>Con più vaghe aure, con più chiaro giorno,</l>
<l>Con più dolce calor de' raggi aurati.</l>
</lg>
<lg type="terzina">
<l>Di qualunque animal sì l'alma incendi</l>
<l>D'amoroso desir, che tèma e noia</l>
<l>Sgombran dal cor d'ogn'altra cura schivo.</l>
</lg>
<lg type="terzina">
<l>Ma più il tuo rivenir m'apporta gioia</l>
<l>Che alla terra, che al ciel, poi ch'or mi rendi</l>
<l>Il mio famoso re Francesco divo.</l>
</lg>
</lg>
</div1>

<div1 type="poesia">
<head>SONETTO</head>
<lg type="sonetto">
<lg type="quartina">
<l>Io riconosco già l'alme contrade</l>
<l>Del mio sommo tesor chiaro ricetto,</l>
<l>Del mio sommo tesoro al mondo eletto</l>
<l>Per un Sol di virtù leggiadre e rade.</l>
</lg>
<lg type="quartina">
<l>Chi non sa ritrovar del ciel le strade,</l>
<l>Guardi pur del mio re l'altero aspetto;</l>
<l>E come aggiunte sien nel sacro petto</l>
<l>Fede, giustizia, onor, senno e pietade.</l>
</lg>
<lg type="terzina">
<l>O beato terren, ben puoi lodarte</l>
<l>Sovra ogni uso mortal, che immortal gloria</l>
<l>Il monarca divin per lui ti diede.</l>
</lg>
<lg type="terzina">
<l>Spenda ogni suo poter natura ed arte</l>
<l>A farti tal, ch'eterna sia memoria</l>
<l>Del buon frutto gentil che in te si vede.</l>
</lg>
</lg>
</div1>

<div1 type="poesia">
<head>IL DILUVIO ROMANO</head>
<epigraph><p>AL CRISTIANISSIMO RE FRANCESCO PRIMO.</p></epigraph>
<lg type="non-definito">
<l>Io volea già cantar, gran re de' Franchi,</l>
<l>L'arte, l'opre, gl'ingegni, e le stagioni</l>
<l>Che fan verdi le piagge, i frutti ombrosi,</l>
<l>Colmi i prati, e' pastor d'erbe e di gregge;</l>
<l>E ricco il cacciator d'augelli e fere.</l>
<l>Già prendeva io lo stil, già m'era intorno</l>
<l>La turba agreste; e la spigosa madre</l>
<l>Mi scorgeva il sentier tra Bacco e Pane:</l>
<l>Già mi porgea la man succinta e snella</l>
<l>La vergin cacciatrice, e i boschi e i calli</l>
<l>Mi volea disegnar, dov'ha più preda:</l>
<l>Ma quando era a cantar più l'alma intenta</l>
<l>Tra i dolci lidi vostri, in cui bramoso</l>
<l>Rodan superbo la sua sposa abbraccia,</l>
<l>E 'n sen la porta vergognosa e schiva,</l>
<l>Ove il gallico mar suo dritto attende;</l>
<l>Ecco lunge venir nunzio, che parte</l>
<l>Dal bel paese, che già visse un tempo</l>
<l>Gloria del mondo, onor, virtute e 'mpero:</l>
<l>E quel che disse allor mi détta Apollo,</l>
<l>Ch'io 'l debba a voi narrar, gran re de' Galli;</l>
<l>Se può luogo trovar fra tanta altezza</l>
<l>La bassa musa mia, che per voi spera</l>
<l>Tanto un giorno salir, che venga paro</l>
<l>Di cotal, ch'a dirlo io vergogna fôra.</l>
<l>Or, se 'l petto regal sia tutto vòlto</l>
<l>Al fabbricar per noi nuovi sostegni</l>
<l>Da tener salda in piè l'invitta pace,</l>
<l>Che porìa ristorar l'Europa sola,</l>
<l>La qual misera, stanca, afflitta e nuda,</l>
<l>Sozza la fronte e i piè di sangue e piaghe,</l>
<l>Tal che nuovo dolor non ha più loco,</l>
<l>Or si straccia i capei, percuote il petto,</l>
<l>E 'n voce orrenda e trista grida e chiama,</l>
<l>Pace, signor, dopo sì lunga guerra,</l>
<l>Dopo sì lunga guerra, o pace, o morte:</l>
<l>O pur sia per drizzar la torta lite</l>
<l>Tra 'l buon nome cristian, sì che non goda</l>
<l>L'empio avversario; e le sue sante leggi</l>
<l>Il gran Padre del ciel divise veggia</l>
<l>Tra 'l Germano e 'l Roman, tanto che forse</l>
<l>L'uno e l'altro di lor venga in dispregio</l>
<l>Al cieco mondo, che non scorge il guado</l>
<l>Mai per se stesso, e già dubbioso teme</l>
<l>Di non tosto smarrir l'antica guida:</l>
<l>O se pur sète a contemplar rivolte</l>
<l>Gli antichi onor de' primi semidei,</l>
<l>Che 'l glorioso Xanto e 'l Simoenta</l>
<l>Già de' corvi troian preda e de' cani</l>
<l>(Ché la chiara virtù vuol pregio e lode,</l>
<l>Non pompe e marmi) tra la polve e 'l sangue</l>
<l>Vide a terra giacer negletti e nudi:</l>
<l>O se vi pascan pur la regia mente</l>
<l>Del Macedone invitto i fatti illustri,</l>
<l>O di quel gran roman, che primo sparse</l>
<l>Sopra il nostro terren sì crudo seme,</l>
<l>Ch'ancor vive tra noi l'amaro frutto,</l>
<l>Sì che 'l nome, la fama, il pregio e l'opre</l>
<l>Già gradite d'altrui mille e mille anni</l>
<l>Come poscia devesse amarle il mondo</l>
<l>Drittamente il mostrò Catone e Bruto:</l>
<l>O s'altro oggi voler seco vi tira</l>
<l>A più chiaro pensier, ch'io non vi mostro;</l>
<l>Non vi sia (prego) per alquanto a sdegno</l>
<l>Lasciarlo in dietro, e ragionar con meco</l>
<l>Di quel ch'esso dicea, che (s'io non erro)</l>
<l>Cosa non fia però d'udirla indegna.</l>
<l>Dicea costui, ch'avea lasciato in guisa</l>
<l>Quanto il Lazio contien coi campi toschi</l>
<l>(E qui tremava ancor) dall'onde involto,</l>
<l>Ch'ivi temea ciascun, che 'l tempo fusse</l>
<l>Che sol vivi lasciò Pirra e il suo sposo.</l>
<l>Già pareggiando il ciel le luci e l'ombre,</l>
<l>La notte vincitrice in Libra ascose</l>
<l>Avea del maggior dì l'aurate spoglie:</l>
<l>Già la stanca vecchiezza (ahi nulla eterno</l>
<l>Si trova sotto 'l ciel) vista cangiava</l>
<l>Alle rive, alle piagge; i frutti e i boschi</l>
<l>I biondi e verdi crin, pria vaghi e lieti,</l>
<l>Fatti d'altro color vedeano a terra:</l>
<l>Già s'ascondeva l'amorosa stella,</l>
<l>Ch'alla verde stagion ci mostra il giorno;</l>
<l>E la rabbia e 'l velen dei feri mostri,</l>
<l>E del crudo Orion, ch'allor minaccia,</l>
<l>Sotto i raggi del Sol fuggìa veloce:</l>
<l>Già riprendea l'ardir, che giacque un tempo,</l>
<l>Eolo, e i suoi figli dai sonanti alberghi</l>
<l>A turbar le campagne, a franger l'onde,</l>
<l>A combatter gli scogli, a crollar boschi</l>
<l>Col rabbioso furor mandava fuore;</l>
<l>Or Austro, or Aquilone, or Euro, or Noto</l>
<l>Contrastando tra lor faceano a pruova</l>
<l>Chi portasse al suo re più ricche spoglie:</l>
<l>La vaga rondinella, e gli altri inseme</l>
<l>Peregrini animai, che il caldo alletta,</l>
<l>Schifando il breve dì, che indietro torna,</l>
<l>Già commiato prendean dal nostro cielo,</l>
<l>E varcando del mar gli estremi lidi,</l>
<l>In più dolce seren si feano albergo;</l>
<l>Altri restando pur fra noi vicini,</l>
<l>Chi per chiuse spelonche, e chi sotterra,</l>
<l>Chi tra l'ombrose valli e folte spine</l>
<l>Al preveduto gel cercava scampo:</l>
<l>Fuor del suo tetto e la formica e l'ape</l>
<l>Non si vedean uscir, ma dentro il frutto</l>
<l>Dello estivo sudor godeano pace,</l>
<l>Onorando tra lor con dritte leggi,</l>
<l>Quella i publici ben, questa il suo regno:</l>
<l>L'avaro zappator solcando i campi,</l>
<l>Di fatica ripien, carco di spene,</l>
<l>Cerer pregando che con larga mano</l>
<l>Alla calda stagion tornasse il frutto,</l>
<l>Commetteva al terren la sua sementa:</l>
<l>Già lasciate il pastor l'alpi lontane,</l>
<l>Ove meno Aquilon sue forze adopre,</l>
<l>E dove Apollo e 'l mar più il ghiaccio ancide,</l>
<l>Avea le gregge sue condotte al piano:</l>
<l>Smarrita il mar la sua tranquilla pace,</l>
<l>Non un momento sol trovava posa,</l>
<l>Ch'ora in vêr l'Oriente, or allo Occaso,</l>
<l>Ier nel libico seno, oggi a Boote</l>
<l>Furiando correa spumoso e torbo:</l>
<l>Le care Ninfe sue, Teti e Talia,</l>
<l>Melite, Galatea, Panope, Agave,</l>
<l>E quante altre ne son di Nereo figlie,</l>
<l>Gli antri carcando e i più segreti alberghi,</l>
<l>Tutte lasse temean del verno l'ira:</l>
<l>I veloci delfin sotto acqua e sopra</l>
<l>Givan correndo levemente a schiera,</l>
<l>Cercando (e 'ndarno pur) parte sicura,</l>
<l>Ove il mar non gli rompa e spinga al lito.</l>
<l>Così l'onde, la terra, l'aria e 'l cielo</l>
<l>Già cominciava a sostener l'assalto</l>
<l>Del crudo tempo rio, ch'avea vicino.</l>
<l>In sì fatta stagion tra 'l Lazio e 'l Tosco</l>
<l>Aspra guerra e crudel menando insieme</l>
<l>Tutti i rabbiosi venti, al fine avvenne</l>
<l>(Col favor di Giunon, che dal suo sposo</l>
<l>Impetrò grazia allor, che così fusse)</l>
<l>Ch'Austro spogliando il suon, le forze e l'arme</l>
<l>Agli inimici suoi che dier le spalle,</l>
<l>Si restò vincitor del mondo e donno.</l>
<l>Euro, Borea, Aquilon, Zefiro e Coro,</l>
<l>Nudi tutti d'onor, di sdegno colmi,</l>
<l>Si rifuggîr sotterra, a pena arditi</l>
<l>Di mostrar al suo re la fronte aperta.</l>
<l>L'altro superbo delle spoglie ostili,</l>
<l>Lungo il chiaro terren, che 'l Tebro inriga,</l>
<l>Terminò d'addrizzar ricco trofeo:</l>
<l>E per memoria di sue forze eterna</l>
<l>Ivi ancor volle nel medesmo loco</l>
<l>Menar trionfo, ove con seco accolse</l>
<l>Tutti i servi e vicin, ch'ei pasce e regge:</l>
<l>E 'n tra molti altri, ch'a dir lungo fôra,</l>
<l>Ebbe l'eletta sua compagna e fida,</l>
<l>Che mai non lo lasciò l'estate o 'l verno.</l>
<l>Nebbie, grandini, tuon, nubi e procelle,</l>
<l>E le più care a lui folgori e piogge</l>
<l>Venner liete a gradir l'altero giorno.</l>
<l>Il ghiaccio pur, le nevi e le pruine,</l>
<l>Che son di Borea figlie e d'Aquilone,</l>
<l>Al gran trionfo suo furon lontane.</l>
<l>Febo poggiando al chiaro suo diporto,</l>
<l>Per l'usato sentier menava il giorno,</l>
<l>Tranquillo in vista, e non presago ancora</l>
<l>Di quel che esser devea: quando in un punto</l>
<l>Le antiche sue guerriere ebbe d'intorno,</l>
<l>Le quai senza pietà la luce e i raggi</l>
<l>Dalla fronte regal ratte spogliaro;</l>
<l>Poi con più fosco vel chiusero il volto</l>
<l>All'aria tale, e 'l ciel, che chiaro o stella</l>
<l>Non si vide in quei dì la notte o 'l giorno.</l>
<l>Così rimaso, e senza aita o spene,</l>
<l>All'aspre vincitrici il mondo in preda,</l>
<l>Fe ciascuna in onor del vento amico</l>
<l>L'ultimo allor d'ogni sua possa estrema.</l>
<l>Con formidabil suon per lunghe righe</l>
<l>Dalle nubi, ch'aprian l'oscuro dorso,</l>
<l>Spesso d'alto venian di Giove l'arme;</l>
<l>E quinci e quindi in un momento solo</l>
<l>Dallo ardente rossor ben mille lampi</l>
<l>Si vedeano allumar la terra e 'l cielo.</l>
<l>Questa accesa ferìa l'eccelse parti</l>
<l>Delle altissime torri, e 'n largo giro,</l>
<l>Fin dove posa il piè nel fondo estremo,</l>
<l>Tutta irata mordea dentro e d'intorno:</l>
<l>Le timide fanciulle, e i vecchi infermi;</l>
<l>Ma non pur questi, ancor gli arditi e feri</l>
<l>Giovini, a cui morir di nulla cale,</l>
<l>Ratti levando al ciel gli occhi e la mente,</l>
<l>Avean gli spirti lor tra morti e vivi.</l>
<l>Questa nell'Apennin dal fronte al piede</l>
<l>In due parti fendea la querce annosa.</l>
<l>D'antichissimo pin quell'altra appresso</l>
<l>Scossa, e sfrondata la pungente chioma,</l>
<l>Aspro odor e color di sé lasciava.</l>
<l>Gli scogli, i monti, le campagne e' colli,</l>
<l>La fronte; il collo, i piè, le spalle e' fianchi</l>
<l>Sì spesso percotea l'ira celeste,</l>
<l>Che non più n'ebbe Pelio, Ossa e Tifeo,</l>
<l>Quando vollen cacciar del regno Giove.</l>
<l>In cotal guisa allor le nubi e 'l fosco</l>
<l>Sfogate alquanto, e lacerato il mondo,</l>
<l>Solo in un punto si converse in pioggia.</l>
<l>Qui tutte s'arrestâr le sue compagne;</l>
<l>E le folgore, i venti, i lampi e i tuoni</l>
<l>Dier luogo a questa, che sì larga venne,</l>
<l>Che 'l mar parea che di là su tornasse.</l>
<l>Così lunga stagion l'onda celeste</l>
<l>Durò versando, e senza notte e giorno</l>
<l>Prender mai posa, che le folte nubi</l>
<l>Per non mancar del tempo a schiera a schiera</l>
<l>S'avean dati tra lor gli spazi e l'ore.</l>
<l>Parte spargea le sue ricchezze a terra;</l>
<l>Parte era scarca, e ricercando andava</l>
<l>Per paludi, per mar, per fiumi e stagni</l>
<l>Di portar sopra noi novello umore;</l>
<l>Parte montando al ciel con larga soma,</l>
<l>Si tornava a posar nel primo loco.</l>
<l>Né molto andò così, ch'a poco a poco</l>
<l>L'alpi, l'aspre montagne e i colli alteri</l>
<l>Cominciaro a destar le fonti e i fiumi;</l>
<l>Che prima quasi avean dormenti in seno.</l>
<l>Il basso ruscelletto e il piccol rio,</l>
<l>Equar veggendo le native sponde,</l>
<l>E la sua povertà restarsi in dietro,</l>
<l>Levò la testa; e i rampi a sé vicini</l>
<l>Inondar e predar disegno feo:</l>
<l>E spogliati gli argenti, e i bei cristalli,</l>
<l>E 'l dolce mormorar, nuovi colori</l>
<l>E nuovo suon vestìa di Marte e d'ira:</l>
<l>E questo e quel rompendo argini e liti</l>
<l>Dell'antica prigion, ripien di sdegno</l>
<l>Contro a chi lo affrenò vendetta fea,</l>
<l>Empiendo fino al ciel d'alto fragore</l>
<l>Le chiuse valli e i monti; e sterpi e sassi,</l>
<l>E quanto incontra che 'l sentier gli serri</l>
<l>Svegliendo, il corso suo spronava al piano,</l>
<l>Là dove il suo maggior, disciolta e rotta</l>
<l>Ogni legge, ogni fren, tiranno truova.</l>
<l>Gli altri fiumi regai, che l'onde e 'l nome</l>
<l>Servan più lungo spazio, infin che 'l mare</l>
<l>Con l'insaziabil sen lor chiude il passo;</l>
<l>Per le larghe campagne e valli e piagge,</l>
<l>Per tutto avean le sue ricchezze stese;</l>
<l>E Nettuno ciascun quel dì parea.</l>
<l>Ma sopra tutti il re d'ogni altro e donno,</l>
<l>L'onorato fratel del Tosco fiume,</l>
<l>L'alto Tebro divin, che 'l Nilo e 'l Tigri,</l>
<l>L'Indo, il Gange, l'Iber, la Tana e l'Istro,</l>
<l>E quanti altri ne son dentro e d'intorno,</l>
<l>Tutti fea già tremar col nome solo;</l>
<l>L'alto Tebro divin, ch'ogni altro sprezza,</l>
<l>Forse l'antico onor servando ancora,</l>
<l>E sdegnoso di quei che 'ndegni sono</l>
<l>Di occupar sopra lui sì chiaro albergo,</l>
<l>Fabbricato da quei, che 'l giogo e 'l freno</l>
<l>Posero altrui, come a se stessi questi;</l>
<l>L'alto Tebro divin mostrò quel tempo</l>
<l>Quanto fusse il valor che chiude in seno.</l>
<l>Tra la spinosa fronte e 'l bianco dorso</l>
<l>Dello Apennin, ch'a mezzo giorno volge,</l>
<l>Non lunge nacque, e del medesmo ventre</l>
<l>(Benché più ricco e più superbo in vista)</l>
<l>Col chiaro Arno gentil, ch'Etruria infiora.</l>
<l>Indi traendo allor l'umida fronte</l>
<l>Del cavo albergo suo, vide d'intorno.</l>
<l>Al gran padre Apennin le spalle e 'l petto</l>
<l>Dal nuovo tempo già piovoso e molle:</l>
<l>Vide tale addoppiar dentro e di fuore</l>
<l>Il caro suo tesor, che luogo a pena</l>
<l>Ove il potesse addur rimaso gli era.</l>
<l>E con più assai poter di quel che suole,</l>
<l>Crescer sentendo le sue forze ogni ora,</l>
<l>Oltre l'usanza sua superbo il piede</l>
<l>Mosse, scendendo minaccioso il monte.</l>
<l>Le ninfe alpestri Oreadi e Napee</l>
<l>Veggendo il suo signor sì ricco farse,</l>
<l>Tutte incontro venian con mille onori;</l>
<l>E beata di lor chi più potea</l>
<l>Delle ricchezze sue riporgli in seno:</l>
<l>E quinci e quindi, e d'ogni parte furo</l>
<l>Tante a venir, che la sassosa valle</l>
<l>Tutte dentro caper poteva a pena.</l>
<l>Le più elevate piagge, i monti alteri</l>
<l>Sotto ascoltando il tempestoso suono,</l>
<l>Treman tra sé di maraviglia e tema.</l>
<l>Il salvatico pin, l'abete e 'l faggio,</l>
<l>Che a lui troppo vicin trovaro albergo,</l>
<l>L'antiche fronti, a cui di nulla calse</l>
<l>Molti e molti anni pria d'Euro la rabbia,</l>
<l>Vider nude d'onor cadute a terra,</l>
<l>E del fero guerrier preda e trofeo.</l>
<l>Gli antichi sassi, che assai tempo innante</l>
<l>Si pensaron d'aver perpetuo seggio,</l>
<l>Dopo i suoi lunghi assalti, e sotto e sopra</l>
<l>Al furïoso andar si davan vinti.</l>
<l>Non per tutta Sicilia, e 'n Mongibello</l>
<l>I Ciclopi, e Vulcan sì orrendo suono</l>
<l>Udîr come quel dì faceva il Tebro.</l>
<l>Gli abeti, i faggi, i pin, gli sterpi e i sassi</l>
<l>Tratti talor venìan di salto in salto</l>
<l>Per sentiero inegual; talor men crudo</l>
<l>Incontrando il cammin, più posa avieno:</l>
<l>Poi trovato talor più stretto il calle,</l>
<l>Or le sassose ripe, or tra se stessi</l>
<l>Percotendo venian sì ratti a piombo,</l>
<l>Ch'i tortuosi rami, il tronco e 'l piede</l>
<l>Si facean mille schegge e mille parti.</l>
<l>Poi che discese le montagne e i sassi</l>
<l>Il rapido signor trovava il piano,</l>
<l>Fermò il suo corso, rimirando intorno</l>
<l>Fu più feroce; ché più larga preda</l>
<l>Di quanta seco avea si vide innanti;</l>
<l>E riprendendo in sé l'ardire e l'arme,</l>
<l>Al gran danno comun rimosse il piede.</l>
<l>Popoli, salci, e gli umidi arboscelli,</l>
<l>Ch'han più cara lor sede in riva all'onde,</l>
<l>Fur primi svelti; né l'antico amore,</l>
<l>L'antica carità quetò la rabbia,</l>
<l>Che non fossen di lui dogliosa soma.</l>
<l>Indi poggiando poi, la vite e l'olmo</l>
<l>Trovò non lunge, e gli portò con seco.</l>
<l>O felice partir, ché 'nsieme aggiunti</l>
<l>La pampinosa sposa e 'l pio sostegno</l>
<l>Come dolce vivean sen giro a morte!</l>
<l>Quanta invidia portaro e questi e quelli</l>
<l>Al sempre verde ulivo, al vivo alloro,</l>
<l>Che lunge essendo in più elevato colle,</l>
<l>Senza danno scorgean gli affanni altrui!</l>
<l>Poi l'aperte campagne e i verdi prati</l>
<l>Al primo assalto suo senza contesa</l>
<l>Vittorïosamente a sé sommise</l>
<l>L'altero fiume da Nettuno amato.</l>
<l>Ivi ai cornuti armenti, all'umil gregge,</l>
<l>Ch'ivan sicuri in questa parte e in quella,</l>
<l>Ove men gli offendea la pioggia e 'l vento</l>
<l>E dove più vedean l'erbe e le frondi,</l>
<l>Non aspettato sopra venne il fero.</l>
<l>Con che raro furor quasi in un punto</l>
<l>Quinci e quindi occupò la terra e 'l verde,</l>
<l>Che tutto un mar parea la valle e 'l piano!</l>
<l>Qui si vedean le pecorelle umìli,</l>
<l>Senza contrasto far, ch'a mille a mille</l>
<l>Trasportate da lui correan a morte.</l>
<l>Là si potea veder la vacca e 'l toro</l>
<l>Sopra l'acqua tener la fronte in alto,</l>
<l>E natando sperar salute ancora,</l>
<l>Fin ch'avanzando la stanchezza e l'onde,</l>
<l>Senza mai sbigottir chiudean gli spirti.</l>
<l>L'animoso pastor, che dar soccorso</l>
<l>Spera ai suoi danni, or la setosa coda,</l>
<l>Or le corna prendea di questo e quello,</l>
<l>E 'ndarno oprando ogni sua forza estrema</l>
<l>Lasso alfin soggiacea dall'onde vinto.</l>
<l>Non così fea la pastorella afflitta,</l>
<l>Ch'altra più pronta aita alle sue gregge</l>
<l>Misera dar non sa che pianto e strida:</l>
<l>Or la infelice madre, or le compagne</l>
<l>Si sta chiamando, fin che 'l torbo umore</l>
<l>In un punto chiudea la voce e l'alma.</l>
<l>I pietosi vicin, che 'n alto avieno</l>
<l>In più sicura stanza i bassi alberghi,</l>
<l>Visto il danno comune, a schiera a schiera,</l>
<l>Quanto il corso potea, venìano in basso,</l>
<l>Con rustici instrumenti, e sassi e travi,</l>
<l>Presti al soccorso de' perigli altrui.</l>
<l>Ivi della famiglia il vecchio padre,</l>
<l>Che l'alma pronta avea, le membra inferme,</l>
<l>Confortar e garrir s'udia da lunge</l>
<l>Gli altri, che più di lui poteano atarsi:</l>
<l>Ed ei traendo ancor l'antico fianco,</l>
<l>Spinto dal buon voler ch'a forza il mena,</l>
<l>Sollecito venìa; ma spesso a terra</l>
<l>Or le spalle or le man cadendo posa.</l>
<l>La fida sposa poi le figlie intorno</l>
<l>Seguìan correndo sbigottite e scalze,</l>
<l>Tratte più dal dolor, che d'altra speme,</l>
<l>Che nelle forze sue ciascuna avesse.</l>
<l>E giunte ove il furor depreda i campi,</l>
<l>Fermaro i passi; e pallide e smarrite,</l>
<l>Chi la fronte e i capei, chi 'l petto e 'l volto</l>
<l>Priva d'ogni saver si batte e straccia.</l>
<l>Il robusto bifolco, e gli altri, a cui</l>
<l>Giovinezza e valor porgeva ardire,</l>
<l>Da traverso venìan di salto in salto;</l>
<l>Né giunti a pena ove il bisogno sprona</l>
<l>Lassi già s'accorgean dall'acqua cinti,</l>
<l>Che rompeva il sentier del lor ritorno.</l>
<l>Ivi al suo scampo sol, lasciato altrui,</l>
<l>Intendendo ciascun, chi l'alte cime</l>
<l>Degli arbuscei salìa non svelti ancora;</l>
<l>Chi più tardo abbracciava o tronco, o sasso,</l>
<l>Qual più presso vedea; né molto andava,</l>
<l>Che come i suoi vicin, dal fiume immenso,</l>
<l>Che pur poggiava, ancor restaro immersi.</l>
<l>Così spogliando e le campagne e i colli,</l>
<l>Pastor seco menando, arbori e gregge,</l>
<l>Il fero predator moveva il piede;</l>
<l>E disegnando ancor più degna impresa,</l>
<l>E sdegnando intra sé soma sì vile,</l>
<l>In un punto addrizzò le forze e 'l corso</l>
<l>A dar l'assalto all'onorata Roma,</l>
<l>E far prova in quel dì, che vive ancora</l>
<l>Il suo primo valor, sepolto altrove.</l>
<l>E 'n sé ristretto per più angusto calle</l>
<l>Sen gìa fremendo, ove l'antiche mura</l>
<l>Scorse da presso, a cui tributo diede</l>
<l>Libia, il Parto, il German, l'estrema Tule;</l>
<l>E 'n prima agli altri l'onorata mole</l>
<l>Del superbo Adrian percosse al fianco;</l>
<l>Forse cruccioso, che molti anni e molti</l>
<l>Vie più che non vorria gli ha chiuso il passo.</l>
<l>Poi con doppio furor, con doppio sdegno</l>
<l>A i ponti invitti, che gli han posto il freno,</l>
<l>Battea rabbioso il piè, le spalle e 'l volto;</l>
<l>E quanto è 'l suo poter, quel dì s'aita</l>
<l>Di vendicar con quei già mille oltraggi,</l>
<l>E libero restar dal giogo indegno.</l>
<l>Poscia che vide pur tentarsi in vano</l>
<l>L'aspettata da lui ruina estrema,</l>
<l>Calcare almen vittorïoso volle</l>
<l>Di tutti il dorso; e quel medesmo incarco</l>
<l>Dare a loro in quel dì, ch'ei sempre porta.</l>
<l>Indi partendo poi le 'nsegne volse</l>
<l>Dentro all'ampia città, dove pensava</l>
<l>Poter meglio sfogar l'orgoglio e l'ira.</l>
<l>Ivi al primo apparir la gente ignara,</l>
<l>Non presaga del fin, ratta correa</l>
<l>Per più presso mirar l'altero mostro:</l>
<l>E quel stupor, ch'un nuovo caso apporta,</l>
<l>Togliea 'l timor, che poi risurse in essa.</l>
<l>Le matrone e le figlie, i vecchi infermi</l>
<l>Da gli alti tetti a riguardar da lunge</l>
<l>Stavan, ripien di maraviglia il core.</l>
<l>Ma poi ch'in breve gir tanto alto vide</l>
<l>Ciascun le forze sue, che già passava</l>
<l>La memoria d'ogni uom che fu presente,</l>
<l>Né pur quivi restar, ma sempre ancora</l>
<l>Sormontando venir nei danni altrui;</l>
<l>E veggendo con lui sì larga preda</l>
<l>Di piante, d'animai, d'uomini e gregge;</l>
<l>Cominciaro a temer quei che più sanno,</l>
<l>E con parole ed opre altrui mostrando</l>
<l>Quanto avesse quel dì periglio greve:</l>
<l>Né molto andò, che pur la pruova istessa</l>
<l>Vie più che i detti lor mostrò gli effetti.</l>
<l>Che non contento del suo nido il fero,</l>
<l>Tanto sopra le rive alzò la fronte,</l>
<l>Che le strade ingombrò del suo valore.</l>
<l>Ratto movendo il piè da lui si trasse</l>
<l>Paventoso ciascun nel proprio albergo,</l>
<l>Quasi dal suo furor sicuro loco.</l>
<l>E quel poi ch'ebbe le contrade intorno</l>
<l>Trascorse, e piene assai d'onde e d'arene,</l>
<l>Si mise a depredar le case e i tetti.</l>
<l>I bassi alberghi di coloro i quali</l>
<l>Del suo proprio sudor pascon la vita,</l>
<l>Furo i primi a sentir che possa il Tebro.</l>
<l>Ivi il misero padre in alto asceso,</l>
<l>Con la sua famigliuola in un ristretto,</l>
<l>L'affaticate merci, e 'l suo tesoro</l>
<l>Saccheggiar e guastar vedeasi innanti,</l>
<l>E di pianger ardìa l'afflitto a pena.</l>
<l>Tanto il premea timor; ch'a poco a poco</l>
<l>Vedea l'onda montar non sazia ancora</l>
<l>D'ogni sua povertà, se 'n vita il lascia:</l>
<l>Or s'affatica, or pensa, e cerca e guarda</l>
<l>D'onde possa schivar l'estrema sorte;</l>
<l>Ma può ben ritrovar modo al suo scampo:</l>
<l>L'infelice mogliera e i figli intorno</l>
<l>Or dal cielo, or da lui chieggon mercede;</l>
<l>Con gli occhi in alto e le ginocchia inchine</l>
<l>Stendon le braccia; e così stando viene</l>
<l>Chi la vita e 'l timor toglie in un punto.</l>
<l>Altri di più vigor, pensando seco</l>
<l>Di far con l'oprar suo fallace il cielo,</l>
<l>E bugiardo il destin ch'in alto è scritto,</l>
<l>Di quel peso ch'avien, la membra sciolte,</l>
<l>Sol di proprio natar sé stesso aita.</l>
<l>Chi la mensa, chi l'arca, e chi la trave</l>
<l>(Qual più presso avvenia) nell'acqua mise;</l>
<l>E stesa tutta in lei la fronte e 'l petto,</l>
<l>Or le braccia, ora i piè di remi in guisa,</l>
<l>Ove l'onda può men, raccoglie e stende:</l>
<l>Or nel sostegno suo tutto s'annoda,</l>
<l>Ove forza maggior l'abbatte in dietro.</l>
<l>Ma questi, lassi, e quei tutti ad un segno</l>
<l>Van, ché troppo è 'l furor che 'n basso scende</l>
<l>A far d'essi al Tirren doglioso dono.</l>
<l>Né così sazio ancor l'altero fiume,</l>
<l>I più begli edifici, i più gran templi,</l>
<l>Come i poveri alberghi, aver vorrìa:</l>
<l>Né potendo salir l'invitte cime,</l>
<l>Ove han fondato il piè morde e percuote;</l>
<l>E zappando il terren ne svelse e sfece;</l>
<l>Tal ch'assai fur dell'onorate spoglie,</l>
<l>De i marmi peregrin riposti in alto,</l>
<l>Da non temer là su cosa mortale,</l>
<l>Che col sostegno suo battuto e vinto</l>
<l>Disdegnando sentir ruina estrema.</l>
<l>I divini instrumenti, i sacri altari</l>
<l>In molti luoghi fur macchiati e guasti,</l>
<l>E dal fango e dall'onde avvolti e sparsi.</l>
<l>Or chi potrà narrar l'orgoglio a pieno</l>
<l>Del fiume invitto, che onorato e carco</l>
<l>Di mille palme e mille alza la fronte,</l>
<l>Sdegnoso d'abitar la valle e 'l piano?</l>
<l>Il Vatican, l'Esquilie e l'Aventino,</l>
<l>Il Capitolio, e tutti sette insieme</l>
<l>Fur dagli assalti suoi sicuri a pena.</l>
<l>Così l'aspro guerrier per larga strada</l>
<l>Porta il trionfo su nell'ampio seno</l>
<l>Del gran padre Nettuno ov'egli attende.</l>
<l>Ahi serva Roma, e di miserie albergo,</l>
<l>Dopo tanti dolor, tanti altri guai,</l>
<l>A che ti serva il ciel ch'ancor cruccioso</l>
<l>Ti mostra il volto, a che minaccia ancora</l>
<l>Con disusato ardir l'irato Tebro?</l>
<l>Febo il santo rettor dell'alta luce,</l>
<l>Ch'alluma e scalda il ciel, la terra e 'l mare;</l>
<l>Febo, che 'l tutto scorge, e mai non mènte,</l>
<l>M'ha mostro il tutto, e mi comanda e sforza,</l>
<l>Ch'io 'l debba a voi cantar, gran re de' Franchi,</l>
<l>Perch'al tempo che vien, che tosto fia,</l>
<l>L'alto core e la man si truovi armata.</l>
<l>Del pio nome Cristian l'empio rebelle</l>
<l>Che del buon Costantin l'antico impero,</l>
<l>E 'l seggio orïental per forza ingombra;</l>
<l>Quello, a cui nobiltà, stato e virtude,</l>
<l>E quanto appregia ogni uom, di nulla cale,</l>
<l>E pur se stesso, e nessun altro estima;</l>
<l>Questi, non girerà molti anni il Sole,</l>
<l>Che 'l medesmo furor, ch'al tempo andato</l>
<l>Ha sentito il Pannon, l'Egitto e Rodi,</l>
<l>Volgerà (lassi) a' nostri dolci campi,</l>
<l>All'italico sen, cui folle orgoglio,</l>
<l>Odio, e 'nvidia di sé conduce a morte.</l>
<l>Là divisi i voler, le forze estinte,</l>
<l>Ogni senno e valor sotterra posti</l>
<l>Dal ciel nimico, e da tiranni ingiusti,</l>
<l>Troverà il fero: e chi per te più fia,</l>
<l>Che l'arme accingerà per tua difesa,</l>
<l>O bella Italia, poi ch'altrui suggetta</l>
<l>Hai scacciate da te le giuste insegne</l>
<l>Cristianissime e sante, i Gigli d'oro?</l>
<l>Chi l'arme accingerà? l'Ispano avaro,</l>
<l>Che dal siculo seno all'Alpi Galle,</l>
<l>Dall'onde d'Adria al nostro mar Tirreno</l>
<l>Non ha villa, o città, dove non abbia,</l>
<l>Senza amor, senza fe, pietate o legge</l>
<l>Il sacrilego e rio, stupri e rapine?</l>
<l>Chi l'armi accingerà? l'empio Germano,</l>
<l>Ch'al ciel, non pure a noi, nemico è fatto?</l>
<l>E Roma il sa, che 'l suo soccorso attende.</l>
<l>Ahi serva Italia, ch'al bisogno estremo</l>
<l>Povera e nuda sei d'amici e d'arme!</l>
<l>Tosto preda sarai, sostegno e scherno</l>
<l>Del barbarico stuol, contrario a Cristo:</l>
<l>E tu; lorda città, di vizi ostello,</l>
<l>Per esempio de' rei lasciata in vita,</l>
<l>Tosto tanto vedrai sangue e ruina,</l>
<l>Quante al Tebro vedesti arene ed onde:</l>
<l>Il gran flagel di Dio, quel mostro antico,</l>
<l>Che dal gelato ciel rabbioso venne</l>
<l>A' comun danni, e tanti strazi feo</l>
<l>Di tue prime beltà, ch'ancor si mostra</l>
<l>(A chi vuol rimirar) la piaga e 'l segno:</l>
<l>E tanti altri, che poi sì spesso t'hanno</l>
<l>Il chiaro corpo tuo macchiato e guasto;</l>
<l>E quanto oltraggio ancor, danno e disnore</l>
<l>T'ha fatta poi la tua medesma insegna,</l>
<l>L'Aquila, dico, in mano all'empio Duce,</l>
<l>Che l'Ispano e 'l German t'addusse sopra;</l>
<l>Fu nulla certo, o poco a presso a quello</l>
<l>Che ti minaccia ogni uom, che mostra il cielo</l>
<l>E quel chiaro terren, cui già calcaro,</l>
<l>Con sì ricchi trionfi e tanto onore,</l>
<l>I Corneli, i Fabrizi, i Deci, i Bruti,</l>
<l>Lassa, vedrai da quella gente oppresso,</l>
<l>Già schernita da lor sì spesso e vinta.</l>
<l>Ma poco andrà, che voi, Francesco, in guisa</l>
<l>Del possente Cammillo, all'alta impresa</l>
<l>Spiegando a' venti l'onorata insegna,</l>
<l>Riporterete in sen le spoglie e l'oro.</l>
<l>Però ch'allor, che il greve danno avuto,</l>
<l>E di ciascun la publica ruina</l>
<l>Avrà fatto veder, ch'i Gigli d'oro</l>
<l>Sol (sì come più volte han mostro l'opre)</l>
<l>Han virtù da tener l'Italia in vita;</l>
<l>A voi tutti verran, gran re de' Franchi,</l>
<l>Gli Italici signor; quei ch'all'altezza</l>
<l>Credon, folli, arrivar premendo i buoni,</l>
<l>E cangiando ogni estate e patti e fede,</l>
<l>Di virtù ignudi, e di Fortuna amici;</l>
<l>Quei, che 'l sommo saver credon che sia</l>
<l>(Né si sdegnin vêr me, s'io parlo il vero)</l>
<l>Menzogne, crudeltà, fraudi e rapine;</l>
<l>Qui tutti a voi verran, mercè chiedendo</l>
<l>Delle miserie loro: e quei fien primi,</l>
<l>Che s'han fatto più d'altri offese e 'nganni.</l>
<l>A voi tutti verran, perché vedranno</l>
<l>Sopra 'l sangue cristian l'uccel di Giove</l>
<l>Aver fatto in più dì sì lungo strazio,</l>
<l>C'ha consumato omai l'artiglio e 'l morso:</l>
<l>Tal che contro a color, cui più devrebbe,</l>
<l>Si troverà mancar le forze e l'arme.</l>
<l>E voi, cui nobiltà, senno e virtude</l>
<l>Addrizza al bene oprar, conduce e sprona,</l>
<l>Posti tutti in oblio gli antichi oltraggi,</l>
<l>Sotto l'ombra regal, quai figli e frati,</l>
<l>Gli accorrete, Signor, con lieto aspetto.</l>
<l>Allor più ch'altri l'onorata Madre,</l>
<l>Che a sante imprese giorno e notte aspira,</l>
<l>Con pietosi ricordi e detti alteri</l>
<l>Raccenderà di voi l'ardente core,</l>
<l>Che per Gesù cingiate omai la spada.</l>
<l>La pia sorella, che la mente al cielo</l>
<l>Tanto addrizza talor, che 'l mondo spregia,</l>
<l>Quanta dolcezza avrà mirando l'arme,</l>
<l>Ch'andranno a vendicar chi salvò noi!</l>
<l>Quanta avrà gioventù, ch'è tanta e tale,</l>
<l>Il bel vostro terren, tutta in un punto</l>
<l>Verrà pronta a morir pel suo Signore.</l>
<l>Le delicate donne, i vecchi infermi,</l>
<l>Che dar non vi potran col corpo aita,</l>
<l>Vi porteranno in vece argento ed oro,</l>
<l>Da poter poi nutrir la guerra pia.</l>
<l>Qual fia freddo voler, che non si scaldi</l>
<l>Veggendo voi, Signor, fra tanti duci,</l>
<l>Tra tanti cavalier coperto d'arme?</l>
<l>Con che affetti tra lor, con quai parole</l>
<l>Narrerete i gran danni e 'l crudo scempio,</l>
<l>Che 'l popolo infedel sopra noi feo?</l>
<l>E mostrando a ciascun che premio aspetti</l>
<l>Dopo il chiaro morir, chi sparge il sangue</l>
<l>Per colui, che per noi lo sparse in croce?</l>
<l>La terza volta ancor, l'alpi vedrete</l>
<l>Col favor della prima, e con più pregio.</l>
<l>Ivi al vostro apparir, le genti afflitte,</l>
<l>Cinte d'uliva, e con la palma in mano,</l>
<l>Quasi al suo redentor verranno incontra;</l>
<l>E quanta fia tra lor forza e valore</l>
<l>Sarà del vostro andar compagna e guida;</l>
<l>Voi qual fido pastor, ch'atando accorra</l>
<l>All'umil gregge suo da lupi offeso,</l>
<l>Il Tesin, l'Adda, il Po, l'altero monte,</l>
<l>Che della bella Italia il dorso parte,</l>
<l>Passerete con lor, qual vento o strale.</l>
<l>Poi nel Tosco terren dov'Arno inriga,</l>
<l>Le barbariche squadre e l'empie genti</l>
<l>Scorgerete occupar la valle e 'l piano.</l>
<l>Non ebbe tanti armati e Dario e Xerse,</l>
<l>Quanti allor si vedran; che forse a molti</l>
<l>Darà temenza, a voi desire e speme;</l>
<l>Che nell'invitto cor pensando andrete,</l>
<l>Che il periglio maggior più gloria apporta.</l>
<l>Ma tosto che vedrà scoprir da presso</l>
<l>La pia insegna regal l'altero Scita,</l>
<l>Ben riconoscerà dipinti in essa</l>
<l>Quei ch'ei paventa sol, quei Gigli d'oro,</l>
<l>De' quai tanto tra lor s'è detto e scritto,</l>
<l>Ch'esser devean de' suoi morte e ruina.</l>
<l>Con che doglioso suon, con che terrore</l>
<l>Gli ripercoteran l'orecchie e l'alma,</l>
<l>Glorïoso Francesco, il vostro nome?</l>
<l>Poi, mosse in guerra l'infinite schiere,</l>
<l>I suoi levi cavai poco potranno</l>
<l>Sostenere il furor dell'arme galle,</l>
<l>Ché spregiando ogni onor, daran le spalle:</l>
<l>Né più di voi saran nel mondo chiari</l>
<l>Milzïade, Temistocle, e fie poi</l>
<l>Con Termopile antica e Salamina</l>
<l>Sempre avuta in onor la valle d'Arno.</l>
<l>Poscia in memoria de' gran fatti eterna</l>
<l>Drizzerete il trofeo condegno a voi,</l>
<l>Condegno a' vostri onor; né lunge fia</l>
<l>All'afflitta città, che i gigli adora,</l>
<l>Fiorenza bella, ch'a sé stessa spoglia,</l>
<l>Vota d'ogni saver, pace e riposo.</l>
<l>E mirando di lei l'orrende piaghe,</l>
<l>Che 'l Germano e l'Ispan le han fatto intorno,</l>
<l>Tal vi verrà pietà, che io spero ancora,</l>
<l>Ch'esser deggia per voi possente e lieta,</l>
<l>Come altra volta già dal Franco invitto,</l>
<l>Che 'l seme longobardo ancise e spense:</l>
<l>Né saprà poi chi più de' due s'onori,</l>
<l>O 'l buon re Carlo Magno, o 'l re Francesco.</l>
<l>Quinci movendo il piè, seguendo andrete</l>
<l>Il nimico infedel, che 'nsieme aggiunto</l>
<l>Il fuggitivo stuol nell'ampio piano,</l>
<l>Ove a i campi latin l'Etruria arriva,</l>
<l>Vorrà folle tentar di nuovo il cielo.</l>
<l>Voi la seconda volta il vostro ardire,</l>
<l>E 'l vostro alto valor mostrando aperto,</l>
<l>Tal fiaccherete e l'uno e l'altro corno</l>
<l>Dello esercito suo, che parte alcuna</l>
<l>Non si vedrà di lor restare in piede.</l>
<l>Il gran tiranno un dì prigione e morto,</l>
<l>Farà fede a ciascun, che contro a Cristo</l>
<l>Numero, arte, furor, niente vale.</l>
<l>Parte fuggendo d'essi, e quinci e quindi</l>
<l>Si rimarran d'ogni uom preda e rapina:</l>
<l>Parte correndo al mar là dove fia</l>
<l>Ricoperto il Tirren di legni e navi</l>
<l>Ch'all'animosa impresa eran sostegno,</l>
<l>Pur ivi troveran di vita scampo.</l>
<l>Ma la parte maggior, con quei più degni</l>
<l>Duci, capi e signor dell'altra gente,</l>
<l>Dal gallico valor per terra stesi,</l>
<l>Cibo onorato fien di corvi e cani.</l>
<l>L'insegna pia delle celesti chiavi</l>
<l>Ritornerete poi nel santo albergo,</l>
<l>Onde pria la scacciò l'altero Scita.</l>
<l>E 'l rettor d'esse, e' suoi seguaci intorno</l>
<l>A' più santi costumi, a miglior vita</l>
<l>Ridurrete, signor, co'vostri preghi.</l>
<l>Indi colmo d'onor, di spoglie ornato,</l>
<l>Con trionfi inauditi, e pompe ed ostro,</l>
<l>Tornerete a posar nel nido gallo.</l>
<l>Quante di voi vedrasse in ogni parte</l>
<l>Dell'Italia per voi tornata in vita,</l>
<l>Archi, statue, trofei di marmo e d'oro!</l>
<l>Gl'ingegni pellegrin, con quei che sono</l>
<l>Dal favor delle Muse al monte accolti,</l>
<l>Argo e Troia lasciando, Atene e Roma,</l>
<l>Sol di voi narreran l'opere illustri.</l>
<l>Ah se mi fien così le stelle amiche,</l>
<l>Ch'io giunga al tempo, ch'è vicino omai,</l>
<l>Ben spero ancor, che la mia tosca cetra</l>
<l>Sopra 'l ciel manderà la voce e 'l suono,</l>
<l>Cantando i vostri onor, gran re de' Franchi.</l>
</lg>
</div1>

<div1 type="poesia">
<head>FAVOLA DI ATLANTE</head>
<epigraph><p>AL CRISTIANISSIMO RE FRANCESCO PRIMO</p></epigraph>
<lg type="non-definito">
<l>Bench'io viva lontan dal natio loco,</l>
<l>Colmo d'ogni dolor, voto di spene,</l>
<l>Qui dove assai vicin le rive e l'erbe,</l>
<l>Durenza inriga, e dove inonda il mare,</l>
<l>Che dal gallico sen riporta il nome;</l>
<l>E dove il gran Roman vermiglia feo</l>
<l>Del cimbrico furor la valle e il fiume;</l>
<l>Sì non poss'io però silenzio porre</l>
<l>Al mio tosco cantar, ch'ovunque io sia</l>
<l>Per lunga usanza omai le Muse e Febo</l>
<l>Mi chiamano a parlar sempre con loro.</l>
<l>Ed io, che sol da voi, gran re de' Franchi,</l>
<l>E dal vostro terren la vita prendo,</l>
<l>Quanto io pensai già mai, né dissi, o scrissi,</l>
<l>Voglio (e no 'l schivi la regale altezza)</l>
<l>Che porti il nome suo dipinto in fronte.</l>
<l>Ora adunque, ch'a dir mi spira Apollo</l>
<l>D'Atlante il vecchio le cangiate forme,</l>
<l>Che ne' liti african divenne un monte</l>
<l>Eletto a sostener le stelle e 'l cielo,</l>
<l>A voi rivolgerò cantando il suono,</l>
<l>Lo qual, se basso fia, prendete in grado:</l>
<l>Che tosto forse ancor più ricco dono</l>
<l>Della sua povertà (trovando posa)</l>
<l>Al vostro alto valor farà 'l mio ingegno.</l>
<l>E voi, caste Sorelle, che dal monte</l>
<l>Alle lingue mortai forze porgete</l>
<l>Di raccontar fra noi l'opre celesti;</l>
<l>Se i vostri templi mai, se i vostri altari</l>
<l>Fur da mia man divotamente cinti</l>
<l>Di gigli, rose e fior; se mai d'intorno</l>
<l>Di purpurei narcissi, edre, e iacinti</l>
<l>Ornai, pregando, quelle antiche soglie,</l>
<l>Onde a nostri voler virtù s'infonde;</l>
<l>Tal mi aiutate, ch'io mi mostri quale</l>
<l>Si convien al gran re, con cui ragiono;</l>
<l>E tanto più ch'io spero, e voi 'l sapete,</l>
<l>Che come al dorso del famoso Atlante</l>
<l>Fu 'l ciel commesso, e così Giove un giorno</l>
<l>In costui poserà quanto è tra noi.</l>
<l>Là dove il mar, ch'all'Occidente volge,</l>
<l>Bagna il libico sen non lunge al varco</l>
<l>In cui termine fisse al mondo estremo</l>
<l>Il possente Teban di Giove figlio;</l>
<l>Ivi il monte e Nettuno adombra e cinge</l>
<l>Così liete compagne, e verdi colli,</l>
<l>Ch'a pena vede tai Nilo, Indo e Tigre:</l>
<l>E 'n tra' primi ch'avean le valli intorno,</l>
<l>Che furon senza fin, signori e duci,</l>
<l>Fu il figliuol di Iapeto, il sommo Atlante.</l>
<l>Quanto senno e valor la terra maura</l>
<l>Ebbe in quei giorni, tutto insieme accolto</l>
<l>Vide in costui, che fu d'ogni altro speglio.</l>
<l>Il viaggio del ciel, d'Apollo il corso,</l>
<l>E di Cintia, e de' cinque i passi e l'ore</l>
<l>Tutte a punto sapea, né gli era ascoso</l>
<l>Di Saturno il venen, di Marte l'ira,</l>
<l>La dolcezza e l'amor che larga piove</l>
<l>Del sesto cielo, in noi dal terzo giro;</l>
<l>E che 'l seggio secondo alluma e muove</l>
<l>Il gran nunzio nel ciel, che forza prende</l>
<l>Da chi gli è più vicin, che giova o nuoce</l>
<l>Più d'altrui qualità, che per se stesso.</l>
<l>Seppe onde nasce e muor la luce, e l'ombra</l>
<l>Della notturna Dea perché si mostri</l>
<l>Or cornuta, or rotonda a noi mortali;</l>
<l>Come spesso il fratel di raggi spoglie,</l>
<l>E la terra talor facendo velo</l>
<l>Tra la sua vista e 'l Sol le imbruni 'l volto.</l>
<l>Come sovente avvien, che Giove e 'l padre</l>
<l>Con gli altri, ch'ivi son, fuor ch'i dui soli</l>
<l>Di Latona figliuoi (ch'al gran Fattore</l>
<l>Così piacque di far) cruccioso e schivo</l>
<l>A mezzo il corso suo ritorni in dietro.</l>
<l>Vide oltre ai sette poi, che vanno errando,</l>
<l>L'ampio cerchio regal, che tutto abbraccia,</l>
<l>E mal grado di quei, da mane a sera</l>
<l>Al contrario cammin ch'è dato loro,</l>
<l>Quanti sotto ne stan con seco avvolge</l>
<l>Le celesti figure in esso sculte</l>
<l>Vide, e i gran mostri, il carro e la corona;</l>
<l>E di tutti il poter conobbe e l'opre:</l>
<l>Scorse, ch'ivi tenea l'altero seggio</l>
<l>Il gran Padre del ciel co' figli insieme;</l>
<l>Vide in esso il cammin, che i santi passi</l>
<l>Segnan con l'orme; e la ragion ne intese:</l>
<l>Vide l'altro cammin, dentro a cui fanno</l>
<l>Lor corso i Sette; e vide a punto come</l>
<l>Van sotto esso vagando, e quinci e quindi,</l>
<l>Se non l'almo pastor che 'l mondo alluma:</l>
<l>Questo pur sempre, e pe 'l medesmo calle</l>
<l>I suoi levi corsier nell'onde attuffa;</l>
<l>Né dal mezzo sentier già mai si piega:</l>
<l>Scòrse i dodici alberghi; e scòrse come</l>
<l>Quel freddo vecchio, che sì tardo muove</l>
<l>Lunge i passi da noi, l'Aquario in prima,</l>
<l>E 'l Capricorno suo più caro tiene;</l>
<l>Il buon padre del ciel Chirone, e i pesci;</l>
<l>E che 'l monton Frisseo, che Scorpio sono</l>
<l>Del bellicoso dio l'elette sedi;</l>
<l>L'aspra fera Nemea del biondo Apollo;</l>
<l>Della Ciprigna dea la Libra e 'l Toro;</l>
<l>Di quel volante dio ch'ad Argo tolse</l>
<l>Le luci e l'alma, i chiari due germani</l>
<l>D'Elena già fratei, di Leda figli,</l>
<l>E la vergine Astrea gli alberghi sono.</l>
<l>Delia, che 'l suo cammin sì leve avanza,</l>
<l>Che in men di trenta dì compie il viaggio,</l>
<l>Senza più ricercar del Cancro solo</l>
<l>In guisa del fratel contenta vive.</l>
<l>Ma che deggio io più dir, s'ei vide a pieno</l>
<l>Il viaggio là su, gli effetti e l'opre,</l>
<l>Tanto ch'ad uom mortal mirar più innanti</l>
<l>Non fu prima né poi concesso unquanco?</l>
<l>Né pur l'avea di ciò segnato il cielo;</l>
<l>Ma di tanta beltà l'avea ripieno,</l>
<l>Che null'altro agguagliar si puote a lui.</l>
<l>Eran le membra sue sì grandi e tali,</l>
<l>Che Iapeto e Tifeo fur pari a pena;</l>
<l>E di forza e valor vincea ciascuno.</l>
<l>Perché tutti i vicin lo scettro e 'l regno</l>
<l>Di publico voler gli diero in mano,</l>
<l>Onde 'l paese avea sotto 'l suo impero,</l>
<l>Che tra 'l libico mar si serra e 'l monte.</l>
<l>Tanti aveva pastori, armenti e gregge,</l>
<l>Che copria d'ogni intorno il piano e 'l monte.</l>
<l>Di solcate campagne, e colli c¢lti</l>
<l>Tanti ne possedea, ch'a chi lo intese</l>
<l>Ogni avaro pensier d'invidia empiea.</l>
<l>Ma quanto avea la instabile Fortuna</l>
<l>Prestato agli anni suoi, gli era in dispregio,</l>
<l>A rispetto di quel che tanto amava</l>
<l>Odorato, gentil, fiorito e bello</l>
<l>Giardin, ch'avea dentr'una aprica valle</l>
<l>Con le sue proprie man piantato e culto.</l>
<l>Ivi quando più 'l Sol le piagge offende,</l>
<l>Quando più l'onde asciuga e scalda il cielo,</l>
<l>Non mancaron già mai fontane vive,</l>
<l>Che i lucenti cristalli e quinci e quindi</l>
<l>Presti alle voglie sue spargeano intorno.</l>
<l>Poi che lunge da noi fuggiva il Sole,</l>
<l>E i venti, il gel, le nevi e le pruine</l>
<l>Riprendevan del ciel l'Impero in mano,</l>
<l>Così ben fu da quella fredda parte,</l>
<l>Onde soffia Aquilon di colli cinto,</l>
<l>Ch'offesa non sentia dell'armi loro.</l>
<l>Così d'ogni stagion Zefiro e Flora</l>
<l>S'avean fatto di lui felice albergo.</l>
<l>Le violette bianche, e perse, e gialle;</l>
<l>Le vermigliette rose, i gigli alteri;</l>
<l>Mille odorate erbette, e mille fiori,</l>
<l>Ivi senza temer l'estate e 'l ghiaccio</l>
<l>Tra le dolci aure, l'onde e 'l ciel benigno,</l>
<l>Vivean sicure nel perpetuo aprile.</l>
<l>Né pur ivi scorgeano Apollo e Bacco</l>
<l>Le care frondi sue, Venere e Palla;</l>
<l>Ma quante altre onorate e chiare piante</l>
<l>Vide in parte già mai girando il Sole,</l>
<l>Ivi eran tutte, e dal cultore ornato</l>
<l>Tra lor disposte, e 'n così bella guisa,</l>
<l>Ch'empieano ogni uom di maraviglia e gioia.</l>
<l>Ma sopra l'altre amò la pianta eletta,</l>
<l>Non conosciuta ancor dal mondo allora:</l>
<l>La pianta eletta, che pur d'oro i pomi,</l>
<l>E di fini smeraldi avea le frondi,</l>
<l>La qual d'ogni stagion felice porta</l>
<l>Frutti acerbi e maturi, e fiori insieme.</l>
<l>Questa lunge rendea sì largo odore,</l>
<l>Sì soave, gentil, leggiadro e vago,</l>
<l>Che non pur quanto avea la valle intorno,</l>
<l>Ma chi 'l colle varcava a lui vicino,</l>
<l>E chi solcava il mar, sentia dolcezza.</l>
<l>Mille vaghi augelletti estate e verno</l>
<l>Sopra i rami cantando a schiera a schiera</l>
<l>Facean dolce sonar le rive intorno</l>
<l>D'angelica armonia. La Suora e Progne</l>
<l>Non trovaron già mai più degno albergo</l>
<l>Da sfogar contra 'l ciel l'antica doglia,</l>
<l>E destar la pietà, tra' fiori e l'erbe.</l>
<l>La innocente lepretta, il cervo errante,</l>
<l>Il coniglio gentil, la damma inerme,</l>
<l>E quanti altri animai di pace amici,</l>
<l>Senza morso e venen pascon la vita</l>
<l>Ivi eran tutti; e tutti quinci e quindi,</l>
<l>Or sopra il verde prato, or sotto un cespo</l>
<l>Si vedeano apparir lascivi e snelli,</l>
<l>Che senza ivi temer la rete o 'l cane,</l>
<l>Puon sicuri gustar le frondi e l'acque.</l>
<l>Or chi potrà narrar di tutto a pieno</l>
<l>Come avean giunto insieme arte e natura</l>
<l>Ogni suo sforzo a farlo al mondo solo,</l>
<l>Parlando agguaglieria natura ed arte.</l>
<l>Basti solo a pensar, ch'egli era tale,</l>
<l>Che fia il grido di lui nel mondo eterno.</l>
<l>Fu l'ampio muro, che 'l cingea d'intorno,</l>
<l>Di pure pietre e fin composto insieme;</l>
<l>Alto, spazioso, e ben fondato a terra,</l>
<l>Tal che forza, saver, né ingegno umano</l>
<l>Contra il voler già mai del suo signore</l>
<l>Non poteo penetrar la inclusa parte.</l>
<l>Così dunque costui soletto, e in pace</l>
<l>Lieto godea, d'ogni altra cura sciolto,</l>
<l>Tra' dolci studi suoi l'aprica stanza.</l>
<l>Tosto che accinta la rosata Aurora</l>
<l>Lasciando il suo Titon riporta il lume</l>
<l>Sopra 'l cielo e gli Dei, nel mondo a noi;</l>
<l>Lasciando il sonno e le notturne piume</l>
<l>Già di spoglie regai le membra cinte,</l>
<l>Pei quadrati sentier dell'orto ameno,</l>
<l>Pensoso e scarco a suo diporto giva.</l>
<l>Ivi sentia gli augei muover le voci</l>
<l>Dolce cantanti a salutar l'Aurora;</l>
<l>E 'l nuovo Sol, che già spuntava i raggi,</l>
<l>E le chiare acque mormorando intorno</l>
<l>Far soave tenore ai versi loro.</l>
<l>Ivi nel dolce april la fresca rosa,</l>
<l>Nel dolce april ch'avea l'estate e 'l verno,</l>
<l>Surger vedea con la nascente dea;</l>
<l>E di stesso color dipinto il volto</l>
<l>L'una e l'altra scorgea, tal ch'era incerto,</l>
<l>Se le rose tingea l'ardente Aurora,</l>
<l>O l'acceso color prendea da quelle.</l>
<l>Questa spuntando fuor l'acuta cima,</l>
<l>Vergognando di sé la gemma apriva;</l>
<l>Quella più largo al ciel mostrava il seno;</l>
<l>L'altra con le sue frondi aperte e sparse</l>
<l>Chiamava l'aura e 'l Sol, né sapea lassa,</l>
<l>Ch'a poche ore vicin la morte avea.</l>
<l>D'acqua celeste l'amorosa stilla,</l>
<l>Che nell'umida notte a terra cade,</l>
<l>Sopra le aperte frondi in ogni parte</l>
<l>Vedea dolce scherzar ritonda e chiara.</l>
<l>Poscia che 'l Sol rotando in alto sale,</l>
<l>E dal cerchio maggior riscalda il mondo,</l>
<l>In più riposta parte i lauri e mirti</l>
<l>Difendean dal calor la terra erbosa;</l>
<l>Tra violette e fior sedeva all'ombra,</l>
<l>Di soavi pensier pascendo l'alma:</l>
<l>Rivolgendo talor le antiche carte</l>
<l>Dell'opre illustri de' passati tempi,</l>
<l>O di quei che mostrâr cammin più breve</l>
<l>Da gir con la virtù poggiando in alto.</l>
<l>Indi ch'Apollo all'Occidente volge</l>
<l>Con lento passo, ove discorre un fonte</l>
<l>Rigando il praticel, prendea diporto.</l>
<l>Poi che 'l notturno vel la terra adombra</l>
<l>Sopra un de' fianchi, che cingea la valle,</l>
<l>Stava alto assiso a contemplar le stelle,</l>
<l>E le fisse, e l'erranti, e i corsi loro;</l>
<l>E con mille istrumenti, e forme e segni,</l>
<l>Gìa seco misurando, e quanto, e come</l>
<l>Questa vicina sia, quella lontana,</l>
<l>Quando al nostro Orizzonte, e quando al Polo.</l>
<l>In cotal guisa allor l'antico vate</l>
<l>Menava i giorni suoi contento e queto,</l>
<l>Senza doglia, desir, timore o spene.</l>
<l>Ma perché cosa mai non vide il mondo</l>
<l>Stabile e dolce, in un momento venne</l>
<l>Chi gli fece cangiar fortuna e forma.</l>
<l>Quel che in l'alta, ferrata e chiusa torre</l>
<l>Nacque di Giove, allor ch'in pioggia d'oro,</l>
<l>Dentro il bramato sen di Danae scese;</l>
<l>Quel, che con tanta pena, arte e periglio</l>
<l>L'impia testa fatal di serpi cinta,</l>
<l>Che facea convertir la gente in pietra,</l>
<l>Vittorioso, e sol dal corpo sciolse;</l>
<l>Partendo un dì dall'onorata impresa,</l>
<l>Superbo e carco delle spoglie ostili,</l>
<l>Per l'aere intorno come leve uccello</l>
<l>Con l'alato corsier vagando giva;</l>
<l>E sopra essendo all'africane arene,</l>
<l>Spesso cadean dalla gorgonea fronte</l>
<l>Stille di sangue, che spargendo a terra</l>
<l>Il venenoso umor, lacerte ed angui</l>
<l>Tosto eran fatti, onde più d'altri ha colmo</l>
<l>Di nocenti animai la Libia il seno.</l>
<l>Indi per l'ampio ciel de' venti in preda,</l>
<l>Quinci e quindi cercò di nubi in guisa</l>
<l>Quanto ingombra la terra e bagna il mare.</l>
<l>Tre volte il Cancro, ed altrettante vide</l>
<l>L'Orse, e 'l bel nido in cui si sta l'Aurora,</l>
<l>E dove attuffa il Sol tra l'onde i crini.</l>
<l>Ma poi che 'l tardo dì giunse all'occaso,</l>
<l>Schivando i dubbi della ombrosa notte,</l>
<l>Là dove Atlante il bel ricetto avea,</l>
<l>Tratto d'alto destin frenò 'l suo corso.</l>
<l>Poi del lungo penar cercando posa,</l>
<l>Verso il vago giardin prese il sentiero,</l>
<l>Ove pensò trovar sicuro albergo.</l>
<l>Ivi in disparte il glorïoso Atlante</l>
<l>Trovò nel cor di maraviglia carco,</l>
<l>Poi che vide volar l'altero mostro,</l>
<l>A cui pregando allor soave e piano,</l>
<l>Tutto ripien di amor parlò cotale:</l>
<l>O Pianta eletta, che Iapeto il grande,</l>
<l>Sol per Libia onorar produsse in terra,</l>
<l>Se già mai ti scaldò di lode amore,</l>
<l>Non mi negar le regie case e i frutti</l>
<l>Del tuo chiaro terren, ch'io possa alquanto</l>
<l>Ristorare, e posar le membra stanche:</l>
<l>E s'alta nobiltà può farti amico,</l>
<l>Perseo figlio son io del sommo Giove:</l>
<l>O, se i gran fatti altrui, chi i nostri avanza,</l>
<l>Che 'l Pegaso frenai, Medusa ancisi?</l>
<l>Non avea il suo parlar compito a pena,</l>
<l>Ch'a memoria tornò del sommo Atlante</l>
<l>L'antica sorte, che le stelle e 'l cielo</l>
<l>Gli avean mostrata, e che Parnasia Temi</l>
<l>Avea cantata già molti anni in prima,</l>
<l>Dicendo: Tempo vien, famoso Atlante,</l>
<l>Che 'l tuo chiaro giardin fia nudo e guasto,</l>
<l>E sarà il predator di Giove nato.</l>
<l>Di che temendo tra montagne e muri</l>
<l>Cinto avea intorno il sommo suo tesoro,</l>
<l>E del fero serpente a guardia dato,</l>
<l>Che a tutti i peregrin vietava il passo.</l>
<l>Tal che tutto ripien di doglia e d'ira,</l>
<l>Va' lunge, disse; e da te lunge sia</l>
<l>Giove e 'l suo sangue; e minaccioso aggiunge</l>
<l>Le forze ai detti; e lui (che pur tardava,</l>
<l>E con l'opre, e col dir d'entrar s'aita)</l>
<l>Impetuosamente a dietro spinge.</l>
<l>Perseo, che al gran poter non era eguale,</l>
<l>(E chi fu egual del valoroso Atlante?)</l>
<l>Vinto restando, discoperto il velo</l>
<l>Dalla inimica fronte di Medusa,</l>
<l>La porse a gli occhi suoi, dicendo: Prendi</l>
<l>Dalla tua cortesia condegno merto.</l>
<l>Or chi ciò crederà? che vista a pena</l>
<l>Tutto dentro e di fuor sentì cangiarsi</l>
<l>L'alto gigante, e farsi terra e sasso;</l>
<l>Ché in un momento sol divenne un monte.</l>
<l>Abeti, faggi, e pin la barba e i crini;</l>
<l>Fur le spalle e le braccia alpestri gioghi,</l>
<l>E la fronte restò l'altezza estrema.</l>
<l>Fur l'ossa e l'unghie sue converse in pietra:</l>
<l>L'altero sangue in rapidi torrenti,</l>
<l>Ch'all'atlantico mar tributo fanno.</l>
<l>E perché da gli Dei molti anni in vita</l>
<l>Pur le sue gran virtù provate e l'opre,</l>
<l>Per non lasciar quaggiù di gloria in bando</l>
<l>Il buon nome di lui, le membra tutte</l>
<l>Con modi e forma egual sì grandi féro,</l>
<l>Che sopra il dorso suo le stelle e 'l cielo</l>
<l>(Quasi degni di par sostegno e soma)</l>
<l>Di pubblico voler quel dì posaro.</l>
<l>Ed ei benché le spalle, il collo e 'l volto</l>
<l>Piegando in basso, dal celeste peso</l>
<l>Senta aggravarsi, e con le braccia in alto</l>
<l>Cinga il gran fascio, e l'un ginocchio a terra</l>
<l>Vinto posando s'affatiche e sude,</l>
<l>Pur gli giova pertar l'eterna altezza.</l>
</lg>
</div1>

<div1 type="poesia">
<head>FAVOLA DI FETONTE</head>
<epigraph><p>AL CRISTIANISSIMO RE FRANCESCO PRIMO.</p></epigraph>
<lg type="non-definito">
<l>Porgi aiuto al mio dir, sacrato Apollo,</l>
<l>Ch'io voglio oggi cantar l'acerbo fato</l>
<l>Del tuo caro figliuol Fetonte, il quale</l>
<l>Per troppo alto salir sì basso scese,</l>
<l>Ch'egli empiè di dolor le suore e 'l padre.</l>
<l>E s'ora il rimembrar gli antichi affanni,</l>
<l>Come il sentirgli allor, ti fia gravoso,</l>
<l>Sìeti conforto in ciò vederti appresso</l>
<l>Quel glorioso re ch'intento ascolta;</l>
<l>Quel glorioso re ch'i Galli affrena;</l>
<l>Il famoso Francesco, ai Franchi il primo</l>
<l>Per sua chiara virtù, non sol per nome,</l>
<l>Ch'oggi, se 'l guardi ben dentro e d'intorno,</l>
<l>Del poetico onor sostegno è solo,</l>
<l>E degno sol per gemino valore</l>
<l>Dell'alma fronda tua le tempie ornarse.</l>
<l>Dunque il primo tuo duol lasciando a parte,</l>
<l>Cantiam felici; e ti consoli ancora,</l>
<l>Che ben muore un mortal che guidi il Sole.</l>
<l>Pien di quella beltà, ch'aver conviene</l>
<l>Una pianta gentil d'Apollo uscita,</l>
<l>Già di tempo e d'onor crescendo giva</l>
<l>Fetonte il vago, e già toccava in parte</l>
<l>Quella più verde età ch'intorno cinge</l>
<l>Dei primi aurati fior le guance e 'l mento,</l>
<l>Ch'all'amorose ninfe amati e cari</l>
<l>Vie più furon talor, che fermi e fidi;</l>
<l>E volgendo i suoi dì tranquillo e lieto,</l>
<l>(Ché 'l venenoso amor, ch'è solo il tarlo</l>
<l>Del giovenil riposo, il dente ancora,</l>
<l>O suo fato o virtù che ciò vietasse,</l>
<l>Dentro 'l semplice petto oprava indarno)</l>
<l>Coi suoi dolci vicin, coi suoi congiunti</l>
<l>O di sangue o d'età, coi fidi amici,</l>
<l>Or per questa campagna, or per quel bosco,</l>
<l>Or quinci or quindi a suo diporto giva.</l>
<l>Or bramosi d'onor correndo insieme,</l>
<l>Or coi piè giunti in un, talor disgiunti,</l>
<l>Con tre volte da terra alzarse al cielo</l>
<l>In un impeto sol, faceano a pruova</l>
<l>Chi più spazio di lor lasciasse a dietro.</l>
<l>L'argin sublime poi, la larga fossa</l>
<l>Atte il cervo a frenar, non pur la damma,</l>
<l>Superate da lor sovente furo.</l>
<l>L'un contr'a l'altro poi le braccia insieme</l>
<l>Strette annodando, ogni suo ingegno adopra,</l>
<l>Ogni forza ciascun, tenendo lunge</l>
<l>L'alto avversario; ed or col piè si pruova,</l>
<l>Or col petto or col capo, or prende, or lascia,</l>
<l>Or si difende, or preme, or gira, or posa,</l>
<l>Or s'innalza, or s'abbassa, or segue, or fugge,</l>
<l>Or teme, or finge, fin che lieto ha scorto</l>
<l>(O sia sorte o virtù) sdegnoso e stanco</l>
<l>Quel, che già l'offendea, ch'a terra giace.</l>
<l>Ma più ch'in altro a dimostrare intento</l>
<l>Fu del buon saettar la forza e l'arte;</l>
<l>E siccome colui che venne al mondo</l>
<l>Dal luminoso arcier, ch'ogni altro avanza,</l>
<l>Che quel crudo Piton soletto uccise,</l>
<l>Quel serpente Piton che 'l mondo avea</l>
<l>Non pur fatto tremar, ma Giove in cielo;</l>
<l>Come adunque colui che venne al mondo</l>
<l>Dal biondo Febo, e che l'amo già tanto,</l>
<l>Pronto, snello e leggiero a tender l'arco,</l>
<l>E più dotto a ferir le fere e 'l segno</l>
<l>Di quanti ivi n'avea, Fetonte apparve.</l>
<l>Chi più lunge da sé tirasse il ferro,</l>
<l>Chi più la pietra in alto, e che più presso</l>
<l>Ai piè del gittator tornando caggia,</l>
<l>Spesso era in prova; e poi sovente il dorso</l>
<l>D'un feroce corsier premea sicuro.</l>
<l>E lo facea talor formando un giro</l>
<l>Levarse in aria, e talor dritto in salti,</l>
<l>Leve alzando coi piè le groppe al cielo,</l>
<l>Il fea l'orme trovar d'ond'era mosso:</l>
<l>Poscia ratto il moveva; e nel più caldo</l>
<l>Furor del corso suo, di lui mal grado</l>
<l>Così 'l frenò talor, ch'indietro o innanti</l>
<l>Fuor di quel che volea non mosse un piede.</l>
<l>Poi tutto sciolto per campagne e valli</l>
<l>Seguendo in caccia le fuggenti fere,</l>
<l>E la tigre e 'l leon sovente aggiunse.</l>
<l>In tai modi leggiadri, in tai costumi</l>
<l>Spendendo gli anni il giovinetto vago,</l>
<l>Era gloria e splendor di tutto intorno</l>
<l>Il bel paese suo, ch'in vita il vide.</l>
<l>Ma 'l suo fero destin, ch'avea promesso</l>
<l>Che con più bel lavor, con più gran nome</l>
<l>Si dovesse compir l'acerba etade,</l>
<l>Trovò il cammin; ché poi che stanchi un giorno</l>
<l>Del lungo affaticar gli eletti amici</l>
<l>Vide, e lui insieme, sotto un verde bosco</l>
<l>Lungo un bel rio gli fe posarse all'ombra,</l>
<l>Al suon dell'onde e di mill'altri augelli,</l>
<l>Che di dolcezza empiean la valle e 'l cielo.</l>
<l>Ivi poi che ciascun più verde il seggio</l>
<l>L'uno a l'altro vicin s'elesse in sorte,</l>
<l>Ripetendo tra lor gli andati casi</l>
<l>Del chiaro esercitar, scusava il vinto</l>
<l>Con mille altre cagion la sua ruina;</l>
<l>E 'l lieto vincitor con mille lode</l>
<l>L'alta vittoria sua portava al cielo;</l>
<l>Cominciaro a narrar del suo legnaggio</l>
<l>Ciascun la nobiltà, d'ond'era sceso</l>
<l>(Ch'ivi non era alcun che 'l nome e 'l sangue</l>
<l>O dal ciel non traesse, o d'uom mortale,</l>
<l>Che non avesse in ciel trovato il seggio).</l>
<l>Altri dicea venir dall'alta prole</l>
<l>D'Alcide invitto, e pur di Tebe ancora;</l>
<l>Altri tra i suoi maggior contava il primo</l>
<l>L'immortal Bacco; e di Mercurio alcuno</l>
<l>Ponea tra gli avi, o di Nettuno il nome.</l>
<l>Ivi Fetonte allor spregiando quasi</l>
<l>Il dir d'ogni altro, e sorridendo in vista,</l>
<l>Disse superbo: E chi sì folle ardisce</l>
<l>Di mostrar nobiltà, che trove in lui,</l>
<l>Ove Fetonte sia, che Bacco, o molti</l>
<l>De gli Dei popular, ch'appena sono</l>
<l>Contati in ciel tra' le divine gregge,</l>
<l>Non troverà tra suoi mill'anni innanti;</l>
<l>Non quel semplice Dio Nettuno, il quale</l>
<l>Soli i pesci, e le ninfe, e i mostri affrena</l>
<l>Sotto all'onde salate, ov'altro Dio</l>
<l>Non scende unquanco, e de' mortai quel solo,</l>
<l>Ch'è stolto, o cieco, o che morire agogna;</l>
<l>Non di Mercurio ancor, fallace e vano</l>
<l>Nunzio del ciel, ch'a tutti gli altri serve,</l>
<l>E che nulla ha per sé forza o valore</l>
<l>Se non quanta gli vien da chi s'appressa.</l>
<l>Io non dirò tra voi degli avi antichi</l>
<l>La gloria e 'l pregio, che sì lunge vegna,</l>
<l>Che discendendo poi di ramo in ramo,</l>
<l>Anzi ch'arrivi in me sia strutta e guasta:</l>
<l>Ma colui dirò sol, quel proprio e stesso,</l>
<l>Onde al mondo vestì terrestre velo</l>
<l>Quest'alma invitta; e fu mio padre il biondo,</l>
<l>Almo, sacro, divin, lucente Apollo,</l>
<l>Degli Dei, de' mortai lucerna altera,</l>
<l>Signor del tempo, per cui solo in terra</l>
<l>Vive oggi e spira quanto spira e vive.</l>
<l>Questo il mio padre fu, ch'è tanto e tale,</l>
<l>Che nessun degli Dei, non pur mortali,</l>
<l>Al suo sommo valor puote agguagliarse.</l>
<l>Tra l'onorato stuol ch'intorno udiva,</l>
<l>E non avea di sé parlato ancora,</l>
<l>Era il sacro figliuol di Giove e d'Io,</l>
<l>Io dall'alta Giunon conversa in vacca</l>
<l>Per geloso disdegno, e in guardia data</l>
<l>Al gran pastor ch'avea cent'occhi in fronte;</l>
<l>Dopo il cui trapassar rabbiosa corse</l>
<l>Quanto la terra e 'l mar nutrisce e bagna:</l>
<l>Poscia in riva del Nil placò pregando</l>
<l>L'impia inimica, e dispogliò dal volto</l>
<l>(Ritornando qual fu) le corna e 'l pelo,</l>
<l>E così partorì quel chiaro e vago</l>
<l>Epafo. Allor che di Fetonte udio</l>
<l>Il superbo parlar cruccioso e fero,</l>
<l>Disse: Io sono il figliuol del gran rettore,</l>
<l>Che l'universo intorno e tempra e move;</l>
<l>Dalla cui destra man discende in basso,</l>
<l>Pien di fuoco e terror, l'ardente tuono;</l>
<l>Al cui cenno real paventa e trema</l>
<l>Tutta la terra, il ciel, l'abisso e 'l mare.</l>
<l>Ma che più tanto dir? Non basta solo</l>
<l>Dirti, ch'uscito son del sommo Giove,</l>
<l>Di quel, che non pur mio, d'Apollo e Marte,</l>
<l>Ma di quanto fu mai, di tutto è Padre?</l>
<l>E che non sian menzogna i detti miei,</l>
<l>Sia vero testimon veder d'intorno</l>
<l>Là dove riccamente inonda il Nilo</l>
<l>La genitrice mia di templi ornata</l>
<l>Prender dall'altre e sacrifici e voti:</l>
<l>Iside è detta; e tanto chiaro è il nome,</l>
<l>Ch'ogni invidia mortal qua giuso abbaglia.</l>
<l>Ma dimmi or tu, che così altero vai</l>
<l>Del paterno valor; qual hai certezza</l>
<l>Da poterci mostrar per fede al vero?</l>
<l>Climene veggio andar con l'altre a schiera,</l>
<l>(Ch'è pur la madre tua) fatta consorte</l>
<l>D'un uom nato mortal, ch'indegno fôra,</l>
<l>Sendo a Febo, qual di', congiunta e cara.</l>
<l>Ma chi credesse ver quel ch'oggi sanno</l>
<l>Le lingue feminil fingendo dire,</l>
<l>Quanti portan dei boschi, selve e dumi,</l>
<l>Di servi e di pastor nel ventre seme,</l>
<l>Che di Giove e del ciel sarebben frutti!</l>
<l>Quanto è folle colui, ch'incerta cosa</l>
<l>Per certa afferma, e se ne pregia e vanta</l>
<l>Pria che senta apparir men dubbio segno!</l>
<l>Diceva Epafo ancor; ma 'l buon Fetonte</l>
<l>Di sdegnoso rossor dipinto il volto,</l>
<l>Tutto d'ira e di duol dentro e di fuore</l>
<l>Fremendo, ardendo, senz'alzar la vista,</l>
<l>E senz'altro parlar n'andò piangendo</l>
<l>Ove non lunge avea la dolce madre;</l>
<l>La qual presso il figliuol mirando, accorse,</l>
<l>E con cari abbracciar, con baci ardenti</l>
<l>Lieta volendo accorlo, il vide in fronte</l>
<l>Mesto e turbato, onde smarrita e trista</l>
<l>Dimandò la cagion dicendo: O figlio,</l>
<l>Qual desio, qual dolor t'infiamma o preme</l>
<l>Che non possi sfogar senz'altro affanno,</l>
<l>Sendo nato di quel che 'l mondo alluma?</l>
<l>Non temer, figlio, no, che 'l biondo Apollo</l>
<l>Non ci sarà del suo soccorso avaro;</l>
<l>Ch'un sì cocente amor, sì caro figlio</l>
<l>Non può porre in oblio sì picciol tempo.</l>
<l>Di pianto e di sospir bagnato e colmo,</l>
<l>Tal ch'appena poteo la voce accôrre,</l>
<l>Già nel materno collo intorno avvolte</l>
<l>Le braccia, e 'l volto sopra 'l volto assiso,</l>
<l>Così rispose a lei: Madre onorata,</l>
<l>Se di Fetonte mai ti calse, o cale;</l>
<l>Se mai del seme tuo ti strinse amore;</l>
<l>Se pietà nel tuo cor trovò mai loco;</l>
<l>Madre, non mi celar, se falso o vero</l>
<l>Corse il grido di me, ch'io fussi nato</l>
<l>Del biondo Apollo, perch'(ahi lasso) il fero</l>
<l>Epafo ingiusto, con orgoglio e scorno</l>
<l>M'ha chiamato del Sol mentita prole;</l>
<l>Ed io, che nullo ancor soffersi oltraggio,</l>
<l>Ch'io non pagassi altrui con doppia pena,</l>
<l>Tacqui sdegnando, non trovando come</l>
<l>False possa mostrar le sue parole.</l>
<l>Ma se fu il ver quel che tu m'hai narrato,</l>
<l>Donami un segno, perch'io possa appieno</l>
<l>Com'io venni dal ciel far fede in terra.</l>
<l>Se del figlio il pregar, se l'ira acerba</l>
<l>Più le movesse il cor, si vide stare</l>
<l>Climene in dubbio; e poi levando in alto</l>
<l>Le braccia aggiunte, e risguardando il Sole:</l>
<l>Per quel lume divin di raggi cinto,</l>
<l>Figliuol, ti giuro, e che n'ascolta e vede,</l>
<l>Disse, che di colui che gira e scalda,</l>
<l>Di quel che scorgi in ciel, di quello stesso</l>
<l>Che ci rischiara il dì, sei nato al mondo:</l>
<l>E s'io non dico il ver, mi neghi ogni ora</l>
<l>La sua vista sacrata, e questa, o figlio,</l>
<l>L'ultima luce sia degli occhi miei:</l>
<l>E quando altra vorrai certezza nuova;</l>
<l>Qui dai nostri confin non lunge siede</l>
<l>L'altero albergo, ond'ei ci mena 'l giorno:</l>
<l>Vanne a lui ratto, ch'ogni dubbio sgombre.</l>
<l>Tosto dopo il suo dir rivolse il passo</l>
<l>Lieto Fetonte alle celesti case;</l>
<l>E le abbruciate fronti, e i crin ritorti</l>
<l>Degli Etïopi pria, degl'Indi appresso,</l>
<l>Sotto più caldo ciel lasciando in dietro,</l>
<l>Giunse al patrio ricetto, in cui la notte</l>
<l>Coi suoi levi corsier si dorme il Sole.</l>
<l>Posto in alte colonne al ciel si leva</l>
<l>L'ampio palazzo, u' son le mura intorno</l>
<l>Di carbonchi e rubin contesti insieme;</l>
<l>Adamanti e zafir fan largo fregio</l>
<l>Al gran tetto vicin, ch'avorio cuopre,</l>
<l>Ch'al puro biancheggiar le perle avanza.</l>
<l>Son le finestre sue cristallo fino;</l>
<l>Le porte argento, in cui scolpito appare</l>
<l>Dal gran fabro Vulcan l'immenso mare,</l>
<l>Che tien in mezzo 'l sen la terra avvolta;</l>
<l>Poi lo stellato ciel che 'l tutto abbraccia.</l>
<l>Ivi sonando appar con labbia enfiate</l>
<l>Triton tra l'onde, e ricangiarse il volto</l>
<l>Proteo sovente, e d'Egeon crudele</l>
<l>Le smisurate membra ai pesci, e l'acque</l>
<l>Soverchio incarco, e le marine ninfe,</l>
<l>Di cui parte ne van natando a schiera,</l>
<l>Parte si stanno in alto scoglio assise,</l>
<l>Seccando i crini, e sopra i pesci alcune</l>
<l>Prendon diporto, e non lo stesso volto</l>
<l>Vedresti in tutte, e non diverso ancora,</l>
<l>Ma qual proprio convien tra suore e suore.</l>
<l>Piena poi di città, di boschi e selve,</l>
<l>Di sterpi e sassi, di montagne e fiumi,</l>
<l>Varïando il color la terra appare,</l>
<l>Delle fere e dell'uom sostegno e cibo.</l>
<l>Indi il lucido pol si gira intorno,</l>
<l>E i suoi dodici segni, e l'altre stelle,</l>
<l>Come son vere in sé mostra ivi appieno;</l>
<l>Ché chi 'l corre ogni dì, no 'l può fallire.</l>
<l>Qual è colui che maraviglia e gioia</l>
<l>Sente a cose mirar sì altere e nuove,</l>
<l>Ch'al suo stesso veder da fede appena;</l>
<l>Tal fu Fetonte; e nel sacrato seggio</l>
<l>Scorgendo il padre, si fermò da lunge</l>
<l>(Che d'appresso soffrir no 'l potea in vista):</l>
<l>D'una purpurea veste avvolto il vide</l>
<l>Di smeraldi, e di perle, e di topazi</l>
<l>Lucente e vaga, ove scherzando in giro</l>
<l>Leve il giorno volava, il mese e l'anno,</l>
<l>E 'n breve spazio egual l'ora e 'l momento:</l>
<l>Vedea di frondi e fior le tempie ornata</l>
<l>La primavera, e la sudante estate</l>
<l>Colma di spighe, e 'l tardo autunno e 'l verno,</l>
<l>Carco di pomi l'un, l'altro di neve.</l>
<l>Tosto ch'in vêr di lui rivolse il guardo,</l>
<l>Conobbe il figlio il biondo Apollo, e lieto</l>
<l>Con dolce salutar: Che fai, Fetonte,</l>
<l>Che fai qui? disse, o chiaro germe uscito</l>
<l>Del solar tronco, e de' miei raggi esempio?</l>
<l>Qual t'ha fatto cagion venir sì lunge</l>
<l>Nel nostro albergo? ché di raro avviene,</l>
<l>Ch'altra vista mortal sì addentro passe.</l>
<l>A cui Fetonte: O sacrosanto padre,</l>
<l>Del gran lume del ciel sostegno e guida,</l>
<l>S'io son nato di voi, se 'l ver mi dice</l>
<l>Climen la madre mia, datemi un segno,</l>
<l>Ond'io 'l possa mostrar cui ben nol crede.</l>
<l>Febo spogliato allor dai raggi il volto,</l>
<l>Onde suole abbagliar chi fisso il mira,</l>
<l>Fattosel più vicin l'abbraccia, il bacia,</l>
<l>Giungendo: O figlio mio, tal non mi sembri,</l>
<l>Ch'io ti deggia negar, né 'l falso ha detto</l>
<l>La bella madre tua; domanda aperto</l>
<l>Qual vuoi pegno da me, ch'affermo e giuro</l>
<l>Per quell'onda infernal che mai non vidi,</l>
<l>Che quanto oggi vorrai ti fia concesso.</l>
<l>I pennuti corsier guidar quel giorno,</l>
<l>E 'l carro, e i raggi suoi Fetonte chiese.</l>
<l>Tutto pien di dolor, d'affanno e d'ira</l>
<l>Contro 'l suo folle ardir, tacendo alquanto</l>
<l>Stette pensoso, e poi con meste voci</l>
<l>Del suo fermo giurar pentito il Padre,</l>
<l>Dicea: Dolce figliuol, che cosa è quella</l>
<l>Che senz'altro estimar ti venne in mente?</l>
<l>Se 'l tuo sommo destin, se 'l tuo pianeta</l>
<l>T'ha creato mortal, non voglia indarno</l>
<l>Sovra l'uso mondan la vista alzare.</l>
<l>Non è quel che tu vuoi cosa mortale,</l>
<l>Ma tanto è più ch'agli altri Dei si nega;</l>
<l>E sia pur qual si sia, che Giove istesso,</l>
<l>Quello al cui fulminar paventa il cielo,</l>
<l>Star non porìa sopra l'ardenti ruote</l>
<l>Dal mio carro divin; pensa a te stesso,</l>
<l>S'harai più d'altro Dio le forze e l'arte.</l>
<l>Surge il cammin ch'io fo penoso ed erto</l>
<l>Da prima tal, ch'i miei corsier talora</l>
<l>(Ben che lascin pur' or l'orzo e lo strame)</l>
<l>Tutti pien di sudor, d'affanno avvinti,</l>
<l>Ponno alla sommità venire appena.</l>
<l>Poi che 'l mezzo del ciel correndo varco</l>
<l>Sì mi veggio alto, e sì profonda appare</l>
<l>La terra e 'l mar, che con timor sovente,</l>
<l>E con petto tremante in basso guardo.</l>
<l>L'ultima strada poi repente scende,</l>
<l>Sì ch'io vidi talor Nettuno e Teti</l>
<l>Dubbiar, ch'entro 'l suo sen non caggia il sole.</l>
<l>Poi la mente, e 'l cammin travaglia, e turba</l>
<l>L'alto stellato ciel, ch'incontro gira,</l>
<l>E mi trasporta (ahi lasso) ond'io per forza</l>
<l>Muovo al suo contrastar contrario il corso.</l>
<l>Che degg'io dir delle rabbiose e crude,</l>
<l>Che si truovan là su celesti fere?</l>
<l>Cancri, scorpi, leon, centauri e tori,</l>
<l>E tanti altri vi son serpenti, e mostri,</l>
<l>Ch'a Marte, a Giove, a me temenza fanno.</l>
<l>Pai sì feroci son, sì pien d'orgoglio</l>
<l>I miei levi corsier, che fiamme pure</l>
<l>Spiran soffiando, che qualor più sono</l>
<l>Tutti accesi al valor, di spron, di morso,</l>
<l>O di mio minacciar fan nulla estima.</l>
<l>Non voler, figlio mio, salir tant'alto,</l>
<l>Che nel più bel volar sì basso scenda,</l>
<l>Che tu sia di chi 'l seppe esempio, e doglia.</l>
<l>Non generoso, no, chiamar si deve</l>
<l>(Bench'appaia ad alcun), ma stolto e insano</l>
<l>Quel che sovra 'l dever le voglie intende.</l>
<l>Non voler figlio (oimè) con la tua morte;</l>
<l>Cerca un altro cammin sicuro e piano</l>
<l>Per mostrar come sei d'Apollo erede.</l>
<l>Ma se pur vuoi, se 'l tuo destin crudele</l>
<l>Cerca al tuo bel mattin portar la sera,</l>
<l>Fatto sia 'l tuo voler: perché m'abbracci?</l>
<l>Perché mi preghi ancor? non sai ch'io deggio</l>
<l>Far (bench'a danno tuo) quant'oggi chiedi,</l>
<l>Poi che l'onda giurai, che Stige imbruna?</l>
<l>Così parlando, poich'indarno vede</l>
<l>Che dal corso fatal rimuove il figlio,</l>
<l>Il bel carro il menò che fe' Vulcano.</l>
<l>Era d'oro il timon, l'asse, e la somma</l>
<l>Parte più intorta, ove la ruota inchina:</l>
<l>L'altro era argento, e rilucente il giogo</l>
<l>Per mille e mille gemme i raggi indietro</l>
<l>Ripercotea del sol, ch'appresso siede.</l>
<l>Mentre l'opra gentil riguarda e tocca</l>
<l>Con magnanimo cor Fetonte altero;</l>
<l>Ecco già vede aprir la bella Aurora</l>
<l>L'aurata porta; e le purpuree soglie</l>
<l>Mostrar le rose e i fior; fuggon le stelle,</l>
<l>Che la bella Ciprigna a gregge a gregge,</l>
<l>Restando ultima lei, si caccia innanti.</l>
<l>Come la terra e 'l ciel si vide intorno</l>
<l>Rosseggiar Febo e impallidir la suora,</l>
<l>L'Ore al servigio suo veloci e preste</l>
<l>Chiamò d'intorno, e quelle i suoi corsieri</l>
<l>Dall'albergo menar pasciuti e grassi</l>
<l>Di dolce ambrosia, e i risonanti freni</l>
<l>Fer di celeste umor spumosi e molli:</l>
<l>Poi di sacro liquor la testa e 'l volto,</l>
<l>Che dal caldo vapor non fusse offeso,</l>
<l>Al suo dolce figliuol bagnando, il padre</l>
<l>Di bei raggi solar lo cinse intorno;</l>
<l>Dicendo: ahi lasso! i miei secondi detti</l>
<l>(Poscia ch'ai primi fur l'orecchie sorde)</l>
<l>Sian nel cor giovanil scolpiti almeno:</l>
<l>Assai più che gli spron, le briglie adopra,</l>
<l>Che corron tal, che 'l raffrenargli e pena.</l>
<l>Marte, il gran padre mio, Saturno il pigro</l>
<l>Lenti correr vedrai sopra 'l tuo corso:</l>
<l>Venere, il Messaggier, la mia Sorella</l>
<l>Volger sotto vedrai veloci e snelli:</l>
<l>E ben ch'ognun di lor dal dritto calle</l>
<l>Travïanti da te sovente veggia,</l>
<l>Tien fermo il corso pur dove tu scorgi</l>
<l>Del mio dritto cammin segnate l'orme.</l>
<l>Dei tre cerchi maggior ch'in mezzo stanno,</l>
<l>Non varcare i confin, né 'l passo piega</l>
<l>Nel destro fianco, o dal sinistro lato,</l>
<l>Dove neva Aquilon, dov'Austro piove,</l>
<l>Verso il serpe maggior vicino all'Orse,</l>
<l>O verso il sacro altar, ch'incontra giace.</l>
<l>Né ti prenda desir fuor del sentiero</l>
<l>D'alto, o di basso andar, girando a gioco,</l>
<l>Ch'arder vedresti (oimè) la terra,  o 'l cielo.</l>
<l>Tien fermo il mezzo; e la Fortuna sia</l>
<l>Dei tuoi pensier più che tu stesso amica.</l>
<l>Mentre ch'io parlo ancor, la notte oscura,</l>
<l>L'ultimo suo confin toccando, chiama,</l>
<l>Ch'io porti il giorno, e ne convien seguire:</l>
<l>Prendi le briglie in man, se non suoi pure</l>
<l>Il mio parer più che 'l mio dono usare.</l>
<l>Sopra il dorato carro, ardito e presto</l>
<l>Il famoso garzon s'accinse all'opra;</l>
<l>E baldanzosamente il fren raccolto,</l>
<l>Al piangente signor grazie rendea.</l>
<l>In questo Eto, Piroo, Flegonte, Eoo,</l>
<l>I gran quattro destrier che pasce il sole,</l>
<l>D'infiammato annitrir l'albergo empiendo,</l>
<l>Preso il chiaro cammin, volaro al cielo:</l>
<l>E coi sonanti piè le nubi intorno</l>
<l>Levi sprezzando, s'han lasciato in breve</l>
<l>Euro, che gli seguia dietro alle spalle.</l>
<l>Ma come in alto mar spalmato legno,</l>
<l>Che men si truovi aver che 'l giusto incarco,</l>
<l>Va con dubbio mortal per l'acqua errando;</l>
<l>Tale i forti corsier sentendo il giogo,</l>
<l>E 'l lor carro divin più leve assai</l>
<l>Di quel ch'esser solea portando Apollo,</l>
<l>Cominciaro a menar senz'altra cura,</l>
<l>Senza legge, o timor Fetonte in giro,</l>
<l>Or quinci, or quindi, ove la voglia induce</l>
<l>Fuor del dritto sentier: l'afflitto e mesto</l>
<l>Non sa 'l cammino, e se 'l sapesse ancora,</l>
<l>Non sa, lasso, e non può frenare il corso.</l>
<l>Furo i settentrïon primi a sentire</l>
<l>Le disusate fiamme, e in van tentaro</l>
<l>Dentro 'l vietato mar tuffar la fronte.</l>
<l>Quella, ch'accanto al pol dormendo giace</l>
<l>Serpe agghiacciata sibilando il giorno,</l>
<l>Per l'insolito ardor levosse in alto.</l>
<l>Quantunque pigro allor, quantunque inteso</l>
<l>Al suo tardo lavor, fuggì Boote.</l>
<l>Il misero Fetonte in basso guarda,</l>
<l>Lasso, e si scorge in sì profonda altezza,</l>
<l>Ch'in van gli trema il cor, le gambe e l'alma:</l>
<l>La vista abbaglia, e già vorrebbe (indarno)</l>
<l>Ch'i suoi paterni onor fusser lontani:</l>
<l>Già si pente il meschin d'aver per pruova</l>
<l>Conosciuto il suo sangue; e già vorrebbe</l>
<l>Che di legnaggio uman creduto fusse.</l>
<l>Traportato sen va qual nave suole</l>
<l>Per l'onde irate, a cui 'l nocchier piangendo</l>
<l>Fuor di spene il timon commise ai fati.</l>
<l>Non sa più che si far: d'avanti e dietro</l>
<l>Tanto spazio del ciel restar si vede,</l>
<l>Che 'l tornare e 'l seguir gli apporta tema.</l>
<l>Non può reggere il fren, chiamar non puote</l>
<l>Gli sfrenati corsier, che non sa il nome;</l>
<l>E quei del suo gridar non tengon cura:</l>
<l>L'impie fere celesti, i mostri alteri,</l>
<l>Che minacciar gli sembra e quinci e quindi,</l>
<l>Tutto pien di timor d'intorno guarda:</l>
<l>Poi giunto al fin dove Scorpione irato</l>
<l>Con bocche intorte, e con l'arcata coda</l>
<l>Due segni ingombra, tal paura il prese,</l>
<l>Già scorgendol vicin, che 'l freno e l'alma</l>
<l>E di mano e del cor fuggì in un punto.</l>
<l>Gl'infiammati cavai, che lento il freno</l>
<l>Sentîr fra i denti, e sopra 'l collo assise</l>
<l>Le sue briglie giacer, con più furore</l>
<l>Cominciaro a cercar nuovi altri campi</l>
<l>Fuor d'ogni strada, ove non fu già mai</l>
<l>Altro lume del ciel, non pure Apollo.</l>
<l>Dal prescritto sentier ch'in ciel fu dato</l>
<l>All'erranti facelle, il carro ardente</l>
<l>Furïosi tirar, né fosso o muro</l>
<l>Lor contese il cammin (ma chi potrebbe</l>
<l>Lor vietare il cammin, se non Apollo?)</l>
<l>Per l'aperte campagne, ov'hanno il seggio</l>
<l>L'altre stelle minor, che fisse stanno,</l>
<l>O se si muovon pur, sì tardo è 'l corso,</l>
<l>Ch'acuto occhio mortal lo scorge appena;</l>
<l>Ivi il passo addrizzar fra l'ampie schiere;</l>
<l>Questa, e quella varcando, e quella, e questa</l>
<l>Con le ruote, e col piè talor premendo,</l>
<l>Infiammando talor; di doglia e tema</l>
<l>D'intorno empiero il cristallino olimpo;</l>
<l>Né potean rifuggir gli ardenti raggi,</l>
<l>Che 'l senato divin gli vieta il corso.</l>
<l>Poi dall'alta montagna il passo arditi</l>
<l>Volgendo in basso alla terrestre valle,</l>
<l>Di maraviglia empiér l'accesa luna,</l>
<l>Ch'i fraterni cavai si scorse ai piedi.</l>
<l>Già si veggion fumar le nubi in fiamma:</l>
<l>Già si sente scaldar la terra il seno:</l>
<l>Già le piante, le frondi e l'erte verdi</l>
<l>Nel più fiorito april si veggion bianche,</l>
<l>Già d'acceso color, già sparse in polve.</l>
<l>Che degg'io dir? le populose mura</l>
<l>Dell'altere città, le genti afflitte,</l>
<l>Le selve, i monti, e tutto ardea quel giorno.</l>
<l>Ato, Tauro, Cilice, Tmolo, Oete,</l>
<l>Non vi valse a scampar la neve e 'l ghiaccio,</l>
<l>Onde armaste la fronte: Ida famosa,</l>
<l>Casto Elicone, in voi le fonti e l'acque</l>
<l>Non potero ammorzar le fiamme ardenti.</l>
<l>Ardea dentro e di fuor con doppio foco</l>
<l>Etna, il sacro Parnasso, Erice e Cinto,</l>
<l>Otri, Rodope, Dindimo e Mimante,</l>
<l>L'aspro Caucaso, Micale e Citero.</l>
<l>Già l'altissimo Olimpo, e Pindo, ed Ossa</l>
<l>Tutti eran fiamma; e vêr l'Occaso ancora</l>
<l>Col pietroso Appennin, con l'Alpi altere</l>
<l>Lo steril Pireneo le spalle, e 'l volto</l>
<l>Con meraviglia e duol si vide in foco.</l>
<l>Il misero Fetonte (ahi lasso) sente</l>
<l>L'alto vapor, che di fornace in guisa</l>
<l>La fronte il fere; e le faville ardenti,</l>
<l>Ch'a mille a mille al ciel ne vanno a schiera,</l>
<l>Gli fan pur guerra, ed ei dal fumo involto</l>
<l>Più non vede il cammin, non sa che farse;</l>
<l>Non sa come fuggir, ch'è fatto preda</l>
<l>Del dannoso voler de' suoi corsieri.</l>
<l>Poi più bassando i rapidi torrenti,</l>
<l>I ruscelletti, i fonti, i fiumi, i laghi</l>
<l>Si vedevan seccar; la fronte trasse</l>
<l>Fuor del speco natio ciascuna ninfa</l>
<l>Per veder la cagion: sentito poscia</l>
<l>L'importabile ardor, fuggì sotterra</l>
<l>Dirce infelice, Amimone e Pirene</l>
<l>Con altre mille poi squarciando i crini,</l>
<l>Col pianto (ahi lasse) lagrimar non ponno;</l>
<l>Che non han da stillar per gli occhi umore.</l>
<l>Il primo partitor del freddo clima</l>
<l>Tra gli Sciti sicur non fu la Tana,</l>
<l>Ch'arse in quel giorno, e 'l Tessalo Peneo,</l>
<l>Erimato, Caico, Ismeno, il Xanto,</l>
<l>Che la seconda volta arder dovea;</l>
<l>Licorma il torbo, e quel ch'in mille giri</l>
<l>Torna in sé stesso pur, Meandro attorto.</l>
<l>Arse il Migdonio Mela, arse l'Eurota,</l>
<l>Arse il Tigre, l'Eufrate, arse l'Oronte,</l>
<l>Termodoonte, il Gange, il Fasi, e l'Istro,</l>
<l>L'innamorato Alfeo, lo Sperchio ondoso,</l>
<l>E di Meon l'arene; e in seno ardenti</l>
<l>Vide gli umidi augei morir Caistro,</l>
<l>Com'ancor vide i suoi Strimone ed Ebro.</l>
<l>Negli estremi confin fuggendo il giorno</l>
<l>Lo spaventato Nil la fronte ascose,</l>
<l>Ch'ancor ne cela, e le sue sette porte,</l>
<l>Ond'ei conduce in mar le sue ricchezze,</l>
<l>Sette valli si fer, ch'arena ingombre.</l>
<l>Né i liti Occidentai fur più sicuri,</l>
<l>Che nel Gallico sen l'alma e reale,</l>
<l>Sempre amata dal ciel vaga Ceranta</l>
<l>Vide (lassa) ogni umor converso in fiamma.</l>
<l>L'alta Garona e la famosa Sena;</l>
<l>Rodan veloce il vide, e la vivace</l>
<l>Era gentil, che sì bei campi irriga;</l>
<l>Il germanico Ren lo vide ancora.</l>
<l>Non restò in vita allor l'ispano Ibero:</l>
<l>Nuda e fiamma tornar l'aurata arena</l>
<l>Vide il Tago in quel dì: né quegli ancora,</l>
<l>Che l'italico sen rigan d'intorno,</l>
<l>Fuggir le fiamme, anzi con tutti appresso</l>
<l>Il magnanimo Po, d'ogni altro il padre</l>
<l>Morì con sete allor; l'Oglio silente,</l>
<l>Il lucente Tesin, l'Adda feconda:</l>
<l>Morì la Brenta umil, l'Adice altero,</l>
<l>Il paludoso Mincio; e lunge a questi</l>
<l>Cadde il Varo infedel, l'alpestre Magra;</l>
<l>Poi nei campi Toscan l'Arno onorato,</l>
<l>Col suo chiaro fratel, famoso Tebro.</l>
<l>Ma non pur essi sol, con quanti poi</l>
<l>Porta la terra in sen torrenti, e fiumi;</l>
<l>Ma l'albergo maggior del gran Nettuno</l>
<l>Restò senz'onde; e voto e nudo apparse</l>
<l>Lo smisurato ventre; il vaso immenso</l>
<l>Della sacra Anfitrite: a poco a poco</l>
<l>Si vedean sormontar gli scogli e i monti;</l>
<l>Crescer l'isole intorno, e in sen d'Egeo</l>
<l>Le ciclade mostrar fin sotto il piede.</l>
<l>Non si vede il delfin sopr'acqua alzarse;</l>
<l>Non più 'l vecchio marin girando in gioco;</l>
<l>No 'l capidoglio andar seguendo in caccia</l>
<l>Gli altri pesci minor; ma questi e quegli</l>
<l>Giacenti star nell'affocate arene,</l>
<l>Tutti rivolti ai ciel, di spirto privi.</l>
<l>Nereo, Dorida sua, le vaghe figlie</l>
<l>Con le man si coprian d'avanti e 'l seno;</l>
<l>Ché cercando tra lor trovar non ponno</l>
<l>Tant'acqua il dì, che ricoprisse almeno</l>
<l>Quel ch'in casto voler vergogna asconde.</l>
<l>Il gran padre del mar col suo tridente,</l>
<l>E minacciando il Sol, tentò più volte</l>
<l>Di cacciar dal suo regno il nuovo ardore:</l>
<l>Poi ritrovò nel fin di tema avvinto</l>
<l>Il più chiuso sentier ch'ivi entro fusse:</l>
<l>Ma l'alma Terra, che più d'altri avea</l>
<l>Sostenuto l'ardor, che nuda e scalza</l>
<l>I suoi fioriti crin conversi in fiamma</l>
<l>Vedea d'intorno a sé, le carni strutte,</l>
<l>Già secco il sangue, discoperti i nervi,</l>
<l>L'ossa già fatte di color del foco;</l>
<l>Trasse la testa fuor, mettendo alquanto</l>
<l>Sopra gli occhi la man, perché 'l calore</l>
<l>L'offendeva il mirar; poi così disse:</l>
<l>O gran Padre del ciel, supremo Giove,</l>
<l>Deh, se 'l nostro peccar tal pena merta,</l>
<l>Or perché non più tosto addrizzi in noi</l>
<l>Le tonanti arme tue, che ci sia tolta</l>
<l>Dall'alta regia man la vita almeno?</l>
<l>Ma se difetto altrui (com'oggi credo)</l>
<l>Non pure il tuo voler, n'adduce a tale,</l>
<l>Come 'l consenti (oimè)? son questi i frutti</l>
<l>Che del mio faticar per te ricevo?</l>
<l>È questa la mercè dell'alte piaghe,</l>
<l>Che pazïente ognor mi veggio in seno</l>
<l>Dal marron, dalla vanga, o dall'aratro,</l>
<l>E da mill'altri ferri? è questo il merto</l>
<l>Delle piante gentil, dei fior, dell'erbe,</l>
<l>Ch'io porto in grembo? del sostegno e cibo,</l>
<l>Ch'io porgo agli animai la notte e 'l giorno?</l>
<l>Degl'incensi divin, dei chiari odori,</l>
<l>Ch'ai sacrosanti altar per voi nutrisco?</l>
<l>Or non vedi tu ben come condotta</l>
<l>Son vicina al morir? come Nettuno</l>
<l>Il tuo caro fratel s'appressa al fine?</l>
<l>E se pur di noi due, de' nostri affanni</l>
<l>Non può toccarti il cor pietade e sdegno,</l>
<l>Guarda te stesso almen, guarda il tuo albergo;</l>
<l>Guarda le stelle almen; riguarda i poli,</l>
<l>Ch'ardon già tal, che sostener non ponno</l>
<l>Del ciel l'incarco: e l'affannato Atlante</l>
<l>Già s'abbandona, e tra 'l sudore e 'l foco</l>
<l>Già con l'incarco suo rovina in basso,</l>
<l>Ond'al primo caos si torna il mondo.</l>
<l>Volgi adunque il pensier sopra 'l tuo impero:</l>
<l>E nel publico mal rimedio truova.</l>
<l>Qui tacque: e 'l volto, che l'estremo ardore</l>
<l>Più non potea soffrir, s'ascose in seno.</l>
<l>Dopo il suo dir Nettuno, e molti, e molti</l>
<l>Altri fiumi regai d'altero nome</l>
<l>In simil guisa poi piangendo indarno</l>
<l>Molte speser quel dì parole e preghi:</l>
<l>Ma (qual fusse cagion) non vider mai</l>
<l>Giove ascoltar le sue dolenti note,</l>
<l>O mostrar di pietà mai segno in alto.</l>
<l>Dentro il gallo terren nasce un bel fiume,</l>
<l>Dolce, chiaro, gentil, tranquillo e piano:</l>
<l>Ceranta è 'l nome, e di sì ombrosi colli,</l>
<l>Di sì liete campagne e verdi prati,</l>
<l>Di tai colli fioriti e di tai boschi</l>
<l>Cinta è d'intorno, che Parnasso e Tempe</l>
<l>Di men fama sarien vicini a questa.</l>
<l>Non molto lunge, e 'n su la destra riva</l>
<l>Dell'altera Garona il corso prende;</l>
<l>E l'onde insala, ov'Ocean fremendo</l>
<l>Del Santonico sen percuote i lidi.</l>
<l>Questa già fu ne' dolci tempi antichi</l>
<l>La più vaga e gentil pudica Ninfa,</l>
<l>Che di Diana allor seguisse il coro,</l>
<l>Figlia di Giove, ch'in sottile inganno,</l>
<l>Sotto mentito vel più volte giacque</l>
<l>Con la bella Angolea, ch'al mondo diede</l>
<l>Con tal favor questa leggiadra figlia;</l>
<l>La qual crescendo poi divenne tale,</l>
<l>Che 'l bellicoso Dio, la sua Ciprigna</l>
<l>Posta in tutto in oblio, di lei s'accese;</l>
<l>Ma sì non seppe far con forza e fraude,</l>
<l>Che 'l nodo virginal di lei sciogliesse,</l>
<l>Che consacrato alla sua Cintia avea.</l>
<l>Un giorno pur dal quinto giro sceso</l>
<l>Marte a vederla, l'incontrò soletta</l>
<l>Che partia dalla madre, e 'n parte giva,</l>
<l>Ove credea trovar Diana in caccia;</l>
<l>Né bastando a compir l'accese voglie,</l>
<l>Voci, preghi, sospir, pianti e promesse,</l>
<l>Volea la forza oprar; ma quella in dietro</l>
<l>Ratta in van rifuggìa; se non ch'accorse</l>
<l>Delia al casto gridar, ch'udia vicino:</l>
<l>E perché già la figlia di Latona</l>
<l>Dal suo padre e signor la grazia ottenne,</l>
<l>Con l'affermar della palude inferna,</l>
<l>Che contro a tutto 'l ciel, contr'a sé stesso</l>
<l>Si potesse salvar le caste ancelle,</l>
<l>Che trovasse d'alcun forzata preda;</l>
<l>Non poteo contrastar quel fero Dio:</l>
<l>Ch'in un sol punto si converse in fiume</l>
<l>La sua Ceranta: ond'abbracciar credendo</l>
<l>L'amato suo tesor, nell'onde steso,</l>
<l>Tutte sentì bagnar le braccia e 'l volto</l>
<l>Pria ch'ei vedesse ben chi gli era in seno.</l>
<l>Giove dal sommo ciel doglioso vide</l>
<l>La più cara sua figlia in onde volta:</l>
<l>Ma non potendo a quel ch'è fatto opporse,</l>
<l>Disse: poich'or m'è tolto in forma umana</l>
<l>Onorarti nel mondo, alma Ceranta,</l>
<l>Ti farò così tal, ch'alle chiare acque,</l>
<l>Ch'oggi ti truovi in grembo, invidia avranno</l>
<l>Non pur la Tana, il Nil, l'Eufrate e 'l Tebro,</l>
<l>Ma 'l gran Padre Ocean, Teti, Anfitrite;</l>
<l>E con quanti altri son Nettuno istesso.</l>
<l>Così poi le narrò di tempo in tempo</l>
<l>Tutti i disegni suoi per farle onore.</l>
<l>Questa adunque vedendo al gran calore,</l>
<l>Che Fetonte in quel dì nel mondo addusse;</l>
<l>Non pur l'onde, ch'avea nel seno asciutte,</l>
<l>Ma i vaghi umidi crin, le membra ornate,</l>
<l>Già gradite dal ciel, cocenti e brune,</l>
<l>Tal che poco lontan sentìa la morte</l>
<l>Senza soccorso aver; dogliosa trasse</l>
<l>La fronte fuor del chiuso albergo, e 'n cielo</l>
<l>Levò gli occhi piangenti, e disse al Padre:</l>
<l>Dolce Signor, ch'in questa valle aprica</l>
<l>Con la bella Angolea più volte fusti,</l>
<l>Sì ch'io ne nacqui al fin, deh volgi gli occhi</l>
<l>Verso 'l paese tuo; riguarda omai</l>
<l>Dove condotta sia la tua Ceranta:</l>
<l>È questo il tempo, che sovente m'hai</l>
<l>Promesso indarno: ov'è l'onore e 'l pregio,</l>
<l>Che mi dicesti allor, ch'un giorno avrei?</l>
<l>Come potrò veder, s'or corro a morte,</l>
<l>Quel gran gallico re, quel pio Francesco,</l>
<l>Che nascer dee sopra l'erbose rive</l>
<l>Del bello albergo mio? quel ch'esser deve</l>
<l>Al gallico terren suprema lode,</l>
<l>Al faticato mondo alto restauro,</l>
<l>E di gloria, e d'onor sostegno fido?</l>
<l>Come vedrò mille virtù congiunte,</l>
<l>Che mi prometti in lui, ch'esser den sole,</l>
<l>Che mi faranno andar più d'altri altera.</l>
<l>Fa che le voci tue, le mie speranze</l>
<l>Non tornin vane; e ch'io mi veggia in grembo,</l>
<l>E sia pur quando vuoi, quel re Francesco.</l>
<l>Più volea dir ancor, ma il sommo Giove,</l>
<l>Che ad ogni altro pregar fu sordo e muto,</l>
<l>Tosto ch'udì quell'onorato nome</l>
<l>Del suo gallico re Francesco primo,</l>
<l>Montò cruccioso del suo santo albergo</l>
<l>La parte altera, onde ci manda in terra</l>
<l>Le nubi e 'l fosco, ond'ei commuove il tuono,</l>
<l>Ond'i folgori suoi saetta in basso;</l>
<l>E 'l più grave, più ardente, acuto e fero</l>
<l>Fulmin ch'avesse intra mill'altri a parte</l>
<l>Ai gran bisogni, e da Vulcano eletti,</l>
<l>Quel con più forza assai, che mai non fece</l>
<l>In Japeto e Tifeo non lunge a Flegra,</l>
<l>Nel temerario auriga acceso spinse</l>
<l>Dicendo: e così va chi troppo ardisce.</l>
<l>I veloci corsieri al suono orrendo</l>
<l>Trasser del giogo il collo, e quinci e quindi</l>
<l>Sciolti fuggir dove 'l timor gli scorse.</l>
<l>Ivi si vede il fren; poco oltra giace</l>
<l>Dal suo saldo timon disgiunto l'asse;</l>
<l>E rotte in mille parti, in mille schegge</l>
<l>Lì si potean veder le ruote e 'l carro.</l>
<l>Il misero Fetonte ardendo intorno,</l>
<l>Senza ritegno aver, rovina in basso;</l>
<l>(Di stella in guisa, che dal ciel sereno,</l>
<l>Se non cade talor, cader ne sembra)</l>
<l>E dal patrio terren, dai fati indotto,</l>
<l>Gli diè l'onda del Po lontan ricetto.</l>
</lg>
</div1>

<div1 type="parte">
<head>INNI.</head>
<epigraph><p>AL CRISTIANISSIMO RE FRANCESCO PRIMO.</p></epigraph>
<div2 type="poesia">
<head>INNO PRIMO.</head>
<lg type="non-definito">
<head>BALLATA</head>
<l>Alme sorelle chiare,</l>
<l>Ch'a tanta gloria alzate</l>
<l>Il buon tebano spirto;</l>
<l>Deh come dotte e caste</l>
<l>Mai sempre fuste e care</l>
<l>All'edra, al lauro, al mirto,</l>
<l>Al mio crin rozzo ed irto</l>
<l>La sua ghirlanda antica</l>
<l>Per voi non mi si toglia;</l>
<l>Poi ch'onorata voglia</l>
<l>Dei vostri studi amica</l>
<l>Per questa riva aprica</l>
<l>Mi pinge ad esser vosco</l>
<l>Col nuovo canto tosco.</l>
</lg>

<lg type="non-definito">
<head>CONTRABALLATA</head>
<l>Forse che chiaro un giorno</l>
<l>Sarà il mio nome oscuro</l>
<l>Nel pindaresco stile,</l>
<l>Pur che 'l cristallo puro,</l>
<l>Ch'irriga d'ogn'intorno</l>
<l>Il bel monte gentile,</l>
<l>(Bench'io sia indegno e vile)</l>
<l>Non m'aggia, o Muse, a schivo.</l>
<l>Ma la pia sete tempre,</l>
<l>Ch'in disusate tempre</l>
<l>Fa d'un mortale un divo.</l>
<l>Deh ch'io non resti privo</l>
<l>Di quel valor ch'io bramo,</l>
<l>Com'io vi adoro ed amo.</l>
</lg>

<lg type="non-definito">
<head>STANZA.</head>
<l>Ed io fo in vece dono</l>
<l>Oggi alle vostre carte</l>
<l>D'un real nome altero,</l>
<l>Che fra 'l più saggio e 'l buono,</l>
<l>Tra Febo in cielo e Marte</l>
<l>Lassa in quistione il vero;</l>
<l>Che l'uno e l'altro impero</l>
<l>D'aver sopr'esso estima:</l>
<l>Ed ei sedendo in cima,</l>
<l>Ove virtù n'adduce,</l>
<l>Dell'uno e l'altro è duce.</l>
</lg>

<lg type="non-definito">
<head>BALLATA</head>
<l>Questo è Francesco primo,</l>
<l>Ch'ogni altro lume avanza:</l>
<l>Quel gallico splendore;</l>
<l>Quei ch'è sola speranza</l>
<l>Dei buon (s'io dritto estimo)</l>
<l>E dei dì nostri onore.</l>
<l>Quello, al cui gran valore</l>
<l>Non va cosa mortale;</l>
<l>Che sovra 'l cielo aggiunge.</l>
<l>Or se da me sta lunge</l>
<l>Quella che 'l tutto vale</l>
<l>Vostra virtù immortale,</l>
<l>Non potrei per me stesso</l>
<l>Gire a' suoi merti appresso.</l>
</lg>

<lg type="non-definito">
<head>CONTRA BALLATA</head>
<l>Spiri adunque oramai</l>
<l>L'alto furor divino,</l>
<l>Che da voi sole muove.</l>
<l>Io 'l sento già vicino</l>
<l>(Più ch'io non soglio assai)</l>
<l>Che le sue fiamme piove</l>
<l>Nell'alma altere e nuove.</l>
<l>Venga or l'eburnea lira;</l>
<l>Venga il mio plettro d'oro:</l>
<l>Ch'oggi a quel verde alloro,</l>
<l>A cui pur sempre aspira,</l>
<l>Benigno il ciel la tira,</l>
<l>Cantando il nome solo</l>
<l>Del re ch'adoro e côlo.</l>
</lg>

<lg type="non-definito">
<head>STANZA.</head>
<l>Felice alma Ceranta,</l>
<l>Che sì bel germe avesti</l>
<l>Tra le tue verdi rive!</l>
<l>Sacra, onorata e santa</l>
<l>Chiamata esser devresti,</l>
<l>Più di tutte altre dive!</l>
<l>Chi fia ch'in terra arrive</l>
<l>Alla tua gonna appena?</l>
<l>Di tanto ben ripiena</l>
<l>Dal ciel beata sei;</l>
<l>Che t'inchinan gli Dei.</l>
</lg>

<lg type="non-definito">
<head>BALLATA.</head>
<l>Non vide Apollo ancora</l>
<l>Ovunque scalda intorno</l>
<l>Sì chiara nobiltate.</l>
<l>O immortal seme adorno,</l>
<l>Che 'l cielo e 'l mondo onora</l>
<l>Per così lunga etate;</l>
<l>Tutte da te son nate</l>
<l>L'alte opre pellegrine,</l>
<l>Che tante carte han piene.</l>
<l>Da te ci venne e viene</l>
<l>(E non avran mai fine)</l>
<l>Delle virtù divine,</l>
<l>D'ogni real costume</l>
<l>Esempio, speglio e lume.</l>
</lg>

<lg type="non-definito">
<head>CONTRA BALLATA.</head>
<l>Alte famose mura,</l>
<l>Che fuste misse in fondo</l>
<l>Per sì onorato foco,</l>
<l>Ch'ancora in tutto 'l mondo</l>
<l>L'invitto nome dura;</l>
<l>Tal che tutt'altro è gioco.</l>
<l>E 'n questo e 'n quel rio loco</l>
<l>Tutti vagando andare</l>
<l>Gl'infidi tuoi nemici,</l>
<l>Lassi, tristi e mendici</l>
<l>Vedeste in terra e in mare,</l>
<l>Né le tue spoglie chiare</l>
<l>Pur un potè da poi</l>
<l>Goder coi figli suoi.</l>
</lg>

<lg type="non-definito">
<head>STANZA.</head>
<l>Il maggior duce altero</l>
<l>Fu nel suo proprio albergo</l>
<l>Dall'impia sposa anciso.</l>
<l>Quel più possente e fero</l>
<l>Dal chiuso arcier da tergo</l>
<l>Del mondo fu diviso.</l>
<l>L'altro, che santo avviso</l>
<l>Dell'ingegnosa Dea</l>
<l>Per guida sempre avea,</l>
<l>Due lustri in onda e in terra</l>
<l>Sentì dogliosa guerra.</l>
</lg>

<lg type="non-definito">
<head>BALLATA.</head>
<l>Poi quel che si coprìa</l>
<l>Sotto 'l possente scudo</l>
<l>Da sette scorze cinto,</l>
<l>Volse in sé stesso crudo</l>
<l>La man che spesso avìa</l>
<l>Spento il nemico, e vinto.</l>
<l>Quel che di sangue tinto</l>
<l>Vide il suo ferro audace</l>
<l>Nella spietata piaga</l>
<l>Dell'onorata e vaga</l>
<l>Dea d'amorosa face;</l>
<l>Fuor d'ogni dolce e pace,</l>
<l>Lontan dal patrio nido</l>
<l>Visse in dubbioso lido.</l>
</lg>

<lg type="non-definito">
<head>CONTRA BALLATA.</head>
<l>Dall'altra parte il pio</l>
<l>Troian, che 'l pio parente</l>
<l>Sopra le spalle tolse</l>
<l>Dall'impia fiamma ardente,</l>
<l>Se ben lunge al natio</l>
<l>Terren più dì s'avvolse;</l>
<l>In lieta si rivolse</l>
<l>L'aspra dogliosa sorte;</l>
<l>Ch'ei trovò sede tale,</l>
<l>Che poi fatto immortale,</l>
<l>Oltraggio fece a morte.</l>
<l>L'ore fugaci e corte</l>
<l>Non ponno ancider Roma.</l>
<l>La gloria il tempo doma.</l>
</lg>

<lg type="non-definito">
<head>STANZA.</head>
<l>Santa Troiana prole;</l>
<l>Che maggior lodi hai teco,</l>
<l>Che 'l vincitore ingiusto;</l>
<l>Francesco, il chiaro sole</l>
<l>Del vostro mondo cieco,</l>
<l>Saggio pietoso e giusto,</l>
<l>Che sol di nome Augusto</l>
<l>Tra noi degno sarebbe,</l>
<l>Dal tuo bel tronco crebbe:</l>
<l>E ben lodar ten dêi,</l>
<l>Che per lui viva sei.</l>
</lg>
</div2>

<div2 type="poesia">
<head>INNO SECONDO.</head>

<lg type="non-definito">
<head>BALLATA.</head>
<l>Ritorniam; Muse, ancora</l>
<l>A dir l'alto valore</l>
<l>Del real tronco ornato,</l>
<l>Che tanto ha fatto onore</l>
<l>A chi vi segue ognora;</l>
<l>Che esser dovrebbe alzato</l>
<l>Da voi sovr'ogni stato,</l>
<l>Che mortal fusse mai</l>
<l>Dal dì che mosse il sole;</l>
<l>Che dagli Dei non suole</l>
<l>Con sì benigni rai</l>
<l>Versarse in uman seme</l>
<l>Tante virtuti insieme.</l>
</lg>

<lg type="non-definito">
<head>CONTRA BALLATA.</head>
<l>Da ria fortuna e fera</l>
<l>Spegne talor si veder</l>
<l>Dei cor l'alta chiarezza.</l>
<l>Ma sì fondata sede</l>
<l>Trovo in quest'alma altera,</l>
<l>Ch'ogni sua ruota sprezza:</l>
<l>E chi vivendo apprezza</l>
<l>Sol vera gloria e lode,</l>
<l>Non può temer di lei;</l>
<l>Ma dei suoi colpi rei</l>
<l>S'allegra in seno e gode,</l>
<l>Dicendo: e così avviene,</l>
<l>Che il buon riporta pene.</l>
</lg>

<lg type="non-definito">
<head>STANZA.</head>
<l>Deh che già larghe piaghe</l>
<l>Gli ha fatto in mezzo l'alma</l>
<l>Quell'impia Dea fallace!</l>
<l>Ma virtù intera ed alma,</l>
<l>Che vuol, che l'uom s'appaghe</l>
<l>Del ben ch'in essa giace,</l>
<l>Gli diede onore e pace:</l>
<l>Tal ch'i nemici intorno</l>
<l>Invidia n'hanno e scorno.</l>
</lg>

<lg type="non-definito">
<head>BALLATA.</head>
<l>Chi vuol vedere in terra</l>
<l>Del cielo il vero esempio,</l>
<l>Oggi a vederlo vegna.</l>
<l>O santo e sacro tempio,</l>
<l>Ov'ogni ben si serra,</l>
<l>Ov'ogni valor regna;</l>
<l>Non so s'io chiami indegna</l>
<l>Questa infelice etate</l>
<l>Di quel che teco appare.</l>
<l>Quant'altre cose chiare,</l>
<l>Fur mai dal mondo ornate</l>
<l>Nelle più ornate carte,</l>
<l>Son di te poca parte.</l>
</lg>

<lg type="non-definito">
<head>CONTRA BALLATA.</head>
<l>Nel gran reale aspetto</l>
<l>Dolcezza e cortesia</l>
<l>S'han fatto altero nido.</l>
<l>Quell'alma giusta e pia,</l>
<l>Di bei desir ricetto,</l>
<l>Fura a tutt'altre il grido.</l>
<l>L'alto cor giusto e fido</l>
<l>Sovra 'l mortal confino</l>
<l>Alle sante opre inteso,</l>
<l>Il suo terrestre peso</l>
<l>Schivando, il buon cammino</l>
<l>Prende da gire al cielo,</l>
<l>Dietro al signor di Delo.</l>
</lg>

<lg type="non-definito">
<head>STANZA.</head>
<l>O sacro invitto duce,</l>
<l>Di Macedonia onore,</l>
<l>A cui fu 'l mondo poco;</l>
<l>Roman chiaro splendore,</l>
<l>Di cui l'altera luce</l>
<l>Splende per ogni loco:</l>
<l>Voi fuste un dolce gioco</l>
<l>Della Fortuna amica,</l>
<l>Troppo a costui nemica.</l>
</lg>

<lg type="non-definito">
<head>BALLATA.</head>
<l>Quanti già furo e sono,</l>
<l>Ch'han riportato il nome</l>
<l>O giusto, o saggio, o forte:</l>
<l>Che chi ben guarda come,</l>
<l>Vedrà ch'ignudo dono</l>
<l>Fu di benigna sorte.</l>
<l>Quante poi menti accorte,</l>
<l>Vil preda al suo furore</l>
<l>Or son di nulla estima.</l>
<l>Più pone il vulgo in cima</l>
<l>Chi con suo gran disnore</l>
<l>Fu di vittoria cinto,</l>
<l>Che l'onorato e vinto.</l>
</lg>

<lg type="non-definito">
<head>CONTRA BALLATA.</head>
<l>Non però tanto puote</l>
<l>La scellerata e stolta</l>
<l>Vulgar credenza vana:</l>
<l>Né col dar sempre volta</l>
<l>Alle sue ingiuste ruote</l>
<l>Fortuna ai buon lontana</l>
<l>Far può, che la sovrana</l>
<l>Del mio gran Re virtute</l>
<l>Non sia pur tale e tanta</l>
<l>Che di lui sol si canta;</l>
<l>Mercè, pace e salute</l>
<l>Sperando sol da lui</l>
<l>Con grave biasmo altrui.</l>
</lg>

<lg type="non-definito">
<head>STANZA.</head>
<l>Sommo Francesco pio,</l>
<l>Non ti spaventi cosa</l>
<l>Che non può farti oltraggio:</l>
<l>La strada erta e sassosa,</l>
<l>Il tempo e fosco e rio</l>
<l>Del tuo mortal viaggio:</l>
<l>Ma 'l valoroso e saggio</l>
<l>Stelle, Fortuna e sorte</l>
<l>Vince, e rinasce in morte.</l>
</lg>
</div2>

<div2 type="poesia">
<head>INNO TERZO.</head>
<lg type="non-definito">
<head>BALLATA.</head>
<l>Rare volte addiviene</l>
<l>Che fuor del tronco istesso</l>
<l>Naschin contrari i rami;</l>
<l>Che 'l mal medesmo e 'l bene,</l>
<l>Ch'all'un gli vien concesso,</l>
<l>Par che nell'altro brami.</l>
<l>Ch'oggi a cantar richiami</l>
<l>Convien l'alta e gradita</l>
<l>Scorta dei versi miei;</l>
<l>Che dire io non porrei,</l>
<l>Senza la santa aita</l>
<l>D'un'alma Margherita.</l>
</lg>

<lg type="non-definito">
<head>CONTRA BALLATA.</head>
<l>Cantiamo due sorelle</l>
<l>Della sorella pia</l>
<l>Del nostro Gallo altero;</l>
<l>Ch'in lei poser le stelle</l>
<l>Tutto 'l miglior che sia</l>
<l>Sotto al divino impero;</l>
<l>E congiurate féro</l>
<l>Del ciel l'esempio fido:</l>
<l>Perché la nostra etade</l>
<l>D'onore e di bontade</l>
<l>Dentro il francesco nido</l>
<l>Togliesse all'altre il grido.</l>
</lg>

<lg type="non-definito">
<head>STANZA.</head>
<l>Deh com'è dolce e cara</l>
<l>Quell'umiltà, che sia</l>
<l>Posta in reale altezza!</l>
<l>Deh com'è santa e rara</l>
<l>L'onesta leggiadrìa</l>
<l>In immortal bellezza!</l>
<l>Poi tutti gli altri sprezza:</l>
<l>E quei sol tien felici</l>
<l>Più di virtute amici.</l>
</lg>

<lg type="non-definito">
<head>BALLATA.</head>
<l>Argento, e gemme, ed oro,</l>
<l>Onde van l'altre altere,</l>
<l>Come vil soma schiva.</l>
<l>Il sommo suo tesoro</l>
<l>È tal ricchezza avere,</l>
<l>Ch'in ogni tempo viva.</l>
<l>Già mai non giunge a riva</l>
<l>Castità pura e fede,</l>
<l>E ver desio di lode;</l>
<l>Mai di qua giù sen gode:</l>
<l>Poi nell'eterna sede</l>
<l>Si vien di gloria erede.</l>
</lg>

<lg type="non-definito">
<head>CONTRA BALLATA.</head>
<l>Tant'è dolce e gentile</l>
<l>La dotta ornata piuma</l>
<l>D'esta immortal Regina,</l>
<l>Che l'uno e l'altro stile,</l>
<l>Che più d'onor s'alluma,</l>
<l>A lei qua giù s'inchina.</l>
<l>Chiara alma pellegrina,</l>
<l>Che pur la Grecia adora,</l>
<l>Ch'hai delle donne il vanto;</l>
<l>Se 'l tuo amoroso canto</l>
<l>Tra noi vivesse ancora,</l>
<l>D'assai men pregio fôra.</l>
</lg>

<lg type="non-definito">
<head>STANZA.</head>
<l>Ditelo al mondo voi</l>
<l>Di Giove altere figlie,</l>
<l>Che lo sapete sole,</l>
<l>S'ai santi detti suoi</l>
<l>Fu mai chi s'assomiglie</l>
<l>Tra le più antiche scuole;</l>
<l>O s'altra vide il sole</l>
<l>Fronte già mai più degna</l>
<l>Della sua verde insegna.</l>
</lg>

<lg type="non-definito">
<head>BALLATA.</head>
<l>Or che deggiam noi dire</l>
<l>Del bel parlare ornato,</l>
<l>Ch'altrove non ha pare?</l>
<l>Chi 'l può sovente udire,</l>
<l>Ben con ragion beato</l>
<l>Qua già si può chiamare;</l>
<l>Ch'a lui davanti stare</l>
<l>Non può gravezza o doglia,</l>
<l>Né pensier basso e vile.</l>
<l>Ogni anima gentile</l>
<l>Più di virtude invoglia;</l>
<l>L'altre di vizi spoglia.</l>
</lg>

<lg type="non-definito">
<head>CONTRA BALLATA.</head>
<l>Deh con quai saggi detti</l>
<l>Squarcia talora il velo</l>
<l>Al ver ch'ascoso giace!</l>
<l>Come i mortai difetti,</l>
<l>Che noi privan del cielo,</l>
<l>Aperti e conti face!</l>
<l>Poi tutto quel che piace</l>
<l>Al desir cieco umano,</l>
<l>Dannoso mostra e frale;</l>
<l>E che null'altro vale,</l>
<l>Ch'avere il cuor lontano</l>
<l>Dal rozzo vulgo insano.</l>
</lg>

<lg type="non-definito">
<head>STANZA.</head>
<l>Or qui sia fine omai;</l>
<l>Ch'a raccontarne il tutto</l>
<l>Sarian mill'anni poco.</l>
<l>O sommo Sol, che n'hai</l>
<l>Creato il più bel frutto,</l>
<l>Che fusse in alcun loco;</l>
<l>Dì che non prenda in giuoco</l>
<l>I bassi detti miei:</l>
<l>Che più poter vorrei.</l>
</lg>
</div2>

<div2 type="poesia">
<head>INNO QUARTO.</head>
<lg type="non-definito">
<head>BALLATA.</head>
<l>La tosca cetra omai,</l>
<l>Non prima udita ancora,</l>
<l>Ritorni al mio cantare.</l>
<l>Non udir forse mai</l>
<l>Le rive, ch'Arno irrora</l>
<l>Dall'Apennino al mare,</l>
<l>Fra tante rive chiare;</l>
<l>Questo, ch'a dir m'invoglia</l>
<l>Alta vaghezza nata</l>
<l>Dalla mia pianta ornata,</l>
<l>Ch'oggi di gloria spoglia</l>
<l>Ogni altro, e veste solo</l>
<l>Il suo natìo terreno,</l>
<l>E le salse onde intorno.</l>
<l>Non riva, o monte, o seno,</l>
<l>Non l'un, non l'altro polo,</l>
<l>Non chi la notte o 'l giorno</l>
<l>Ci mostra o ci nasconde,</l>
<l>Vider sì belle fronde.</l>
</lg>

<lg type="non-definito">
<head>CONTRA BALLATA.</head>
<l>E s'io pur l'ali stendo</l>
<l>Con l'incerate piume,</l>
<l>Per dare al Ponto nome;</l>
<l>Quella, ond'io vivo ardendo,</l>
<l>Che m'ha vòlto in costume</l>
<l>Portar più gravi some,</l>
<l>Per me racconti come</l>
<l>Seguir mi faccia l'orme</l>
<l>Di quei, che i duci illustri</l>
<l>Cantando, in tanti lustri</l>
<l>Lasciâr l'antiche forme.</l>
<l>Deh com'alzar vorrei</l>
<l>Sovra 'l mortal pensiero</l>
<l>Questi onorati rami,</l>
<l>Che tante volte féro</l>
<l>Invidia in cielo ai Dei;</l>
<l>E tanti lacci, ed ami</l>
<l>Han teso al mondo cieco</l>
<l>Che pur gli adora meco.</l>
</lg>

<lg type="non-definito">
<head>STANZA.</head>
<l>Al mar tirren non lunge;</l>
<l>Non lunge al mar che bagna</l>
<l>Il provenzal confino;</l>
<l>Ove a Nettuno aggiunge,</l>
<l>E seco s'accompagna</l>
<l>L'altissimo Apennino:</l>
<l>Benigno ivi destino</l>
<l>De' vicin colli e monti</l>
<l>Congiunse tutto insieme</l>
<l>Il più onorato seme</l>
<l>Di quei, ch'a viver pronti</l>
<l>Furon d'ingegno e d'arte:</l>
<l>E in più nascosa parte</l>
<l>Dai suoi vicin sicuri</l>
<l>Si fer con fossi e muri.</l>
</lg>

<lg type="non-definito">
<head>BALLATA.</head>
<l>Questi in consiglio e in arme</l>
<l>Sempre più d'altri furo</l>
<l>Al gran Nettuno cari,</l>
<l>S'uom dee credenza darme.</l>
<l>Sallo il gelato Arturo,</l>
<l>Gli african seni avari;</l>
<l>Quanti son scogli e mari</l>
<l>Dal vecchio Atlante al Gange</l>
<l>Con lor vergogna il sanno:</l>
<l>Volger di mese e d'anno</l>
<l>I nomi asconde e frange;</l>
<l>Ma non pur questi sono</l>
<l>Così nel tempo ascosi,</l>
<l>Ch'ancor per ogni lido,</l>
<l>Tra duci alti e famosi</l>
<l>Non si senta oggi 'l suono,</l>
<l>E 'l glorïoso grido</l>
<l>Del liguro valore,</l>
<l>Colmo d'eterno onore.</l>
</lg>

<lg type="non-definito">
<head>CONTRA BALLATA.</head>
<l>Di quante spoglie e insegne,</l>
<l>Di quanta gloria e lode</l>
<l>Vide Liguria ornarse!</l>
<l>Ma tra le sue più degne</l>
<l>Opre, onde 'l nome s'ode</l>
<l>Per mille carte sparse,</l>
<l>Per cui già bella farse</l>
<l>Potè con Roma a paro;</l>
<l>A par di pregio e vanto</l>
<l>Fu il bello, onesto e santo</l>
<l>Sdegno del gran Larcaro,</l>
<l>Che 'l scettro alto e superbo</l>
<l>A tal condusse stato,</l>
<l>Che mercè chiese, e pace:</l>
<l>E poi ch'a sé legato</l>
<l>Ebbe il nemico acerbo,</l>
<l>Gli disse: or qui mi piace,</l>
<l>Ch'in ciò vendetta sia</l>
<l>Perdono e cortesia.</l>
</lg>

<lg type="non-definito">
<head>STANZA.</head>
<l>Larcaro invitto, eterno</l>
<l>Lume, perpetuo esempio</l>
<l>Alla tua antica madre;</l>
<l>Tu sol di quanti io scerno</l>
<l>Trionfi merti e tempio</l>
<l>All'opre tue leggiadre;</l>
<l>E l'onorato Padre</l>
<l>Della mia Pianta altera</l>
<l>Del tuo buon seme è frutto:</l>
<l>La Pianta, ch'ha produtto</l>
<l>Leggiadrìa viva e vera,</l>
<l>Con virtù tanta e tale.</l>
<l>O ciel, se qui ti cale</l>
<l>Di nostre umane tempre,</l>
<l>Viv'ella lieta e sempre.</l>
</lg>
</div2>

<div2 type="poesia">
<head>INNO QUINTO.</head>
<lg type="non-definito">
<head>BALLATA.</head>
<l>Come la voglia è ingorda!</l>
<l>Come il potere è frale</l>
<l>Di nostro uman disegno!</l>
<l>Sovente è cieca e sorda</l>
<l>Al desïar mortale</l>
<l>La Dea del torto regno.</l>
<l>Invitto tronco degno,</l>
<l>Per cui nel mondo nacque</l>
<l>Colei, ch'amar m'impetra</l>
<l>Ier la mia tosca cetra,</l>
<l>Com'a lei sola piacque,</l>
<l>Per onorarti venne:</l>
<l>Ma (lasso) a mezzo il volo</l>
<l>Mancâr le piume e l'arte,</l>
<l>E con vergogna e duolo</l>
<l>Di quanto allora avvenne</l>
<l>Torna ora a dimostrarte,</l>
<l>Che 'l buon voler non manca,</l>
<l>Se ben la forza è stanca.</l>
</lg>

<lg type="non-definito">
<head>CONTRA BALLATA.</head>
<l>Canteran gli altri il forte</l>
<l>Del sommo Giove figlio</l>
<l>Con ogni sua fatica:</l>
<l>Del fer leon la morte,</l>
<l>Ond'ha 'l terren vermiglio</l>
<l>La nemea selva antica:</l>
<l>Altri verrà che dica</l>
<l>Della terrestre prole</l>
<l>Il periglioso assalto:</l>
<l>Qual fiume alpestre d'alto</l>
<l>Cadendo in basso suole</l>
<l>Menar tempesta e forza;</l>
<l>Tale il possente Alcide,</l>
<l>Tale il possente Anteo;</l>
<l>Or la Fortuna arride</l>
<l>All'uno, or l'altro sforza</l>
<l>Or quel che lieto, feo</l>
<l>Di nuovo carca, e preme:</l>
<l>Or questo spera or teme.</l>
</lg>

<lg type="non-definito">
<head>STANZA.</head>
<l>Pur cade in basso il crudo;</l>
<l>Ma più valor riprende</l>
<l>Dalla sua madre Terra.</l>
<l>L'altro di pietà nudo</l>
<l>Sovra 'l suo petto il prende</l>
<l>E nelle braccia il serra,</l>
<l>Dicendo: or qui la guerra</l>
<l>Sarà tra noi compita:</l>
<l>Poscia che tanto lunge</l>
<l>Ne sta, che non t'aggiunge</l>
<l>La tua materna aita:</l>
<l>Così partir fa l'alma</l>
<l>Dalla robusta salma.</l>
<l>Geme la terra e piange,</l>
<l>Il mar si turba e frange.</l>
</lg>

<lg type="non-definito">
<head>BALLATA.</head>
<l>Io cantar oggi voglio</l>
<l>Del buon Larcaro antico</l>
<l>L'antica sua virtude.</l>
<l>Deh s'alcun tempo soglio</l>
<l>Venir nel monte aprico,</l>
<l>Che 'l bel Castalio chiude;</l>
<l>Con più onorata incude,</l>
<l>Che fusse vista unquanco,</l>
<l>Formiam più chiare rime,</l>
<l>Muse, ch'all'altre prime</l>
<l>Tosto mi vidi stanco:</l>
<l>Deh venga e tanto e tale,</l>
<l>O diva, il nostro canto,</l>
<l>Che la mia Pianta ornata</l>
<l>Non si disdegni alquanto,</l>
<l>Che la bontà immortale</l>
<l>Del tronco, ond'ella è nata,</l>
<l>Per noi s'oscuri in lui,</l>
<l>Più che 'l tacer d'altrui.</l>
</lg>

<lg type="non-definito">
<head>CONTRA BALLATA.</head>
<l>Verso 'l più freddo cielo</l>
<l>La 've di sete ardendo</l>
<l>Girar Calisto appare,</l>
<l>Ove il grand'Istro il gelo</l>
<l>Tra l'onde convolgendo</l>
<l>Rende il suo dritto al mare:</l>
<l>Ivi fien sempre chiare</l>
<l>Di quel gran Duce l'opre;</l>
<l>E l'onorata impresa,</l>
<l>Che l'impunita offesa</l>
<l>Con gloria eterna cuopre.</l>
<l>Non le corone han sempre,</l>
<l>Non sempre i panni aurati</l>
<l>Virtude e nobiltade.</l>
<l>Quanti nel mondo nati</l>
<l>Nelle più basse tempre</l>
<l>Vivran per ogni etade?</l>
<l>Non dà Fortuna, o toglie</l>
<l>L'oneste altere voglie.</l>
</lg>

<lg type="non-definito">
<head>STANZA.</head>
<l>Deh come il tuo migliore</l>
<l>Stato in quel punto fôra,</l>
<l>O Trapazzunto impero,</l>
<l>Punir l'ingiusto errore,</l>
<l>Che te presente allora</l>
<l>Offese il Duce altero!</l>
<l>Chi lascia il dritto e 'l vero.</l>
<l>E più di lor s'estima,</l>
<l>Sovente in basso cade.</l>
<l>Sol per oneste strade</l>
<l>Si vien nell'alta cima</l>
<l>Del ben che sempre vive.</l>
<l>O menti umane schive</l>
<l>Di quel, ch'amar devete,</l>
<l>Com'ingannate sete!</l>
</lg>

<lg type="non-definito">
<head>BALLATA.</head>
<l>Poscia che 'l buon Larcaro</l>
<l>Pregò più volte invano</l>
<l>Dall'impio re vendetta;</l>
<l>Quanto l'onor sia caro,</l>
<l>Questa onorata mano</l>
<l>A dimostrarlo aspetta,</l>
<l>Disse, e se voi diletta</l>
<l>Nel barbaro costume</l>
<l>Schernir con forza e torto;</l>
<l>Spero mostrarvi scorto</l>
<l>Del veder dritto il lume.</l>
<l>Indi partendo in breve</l>
<l>All'alta impresa armato</l>
<l>Venne al nemico lido:</l>
<l>Il manco, il destro lato,</l>
<l>Che l'Eussin riceve,</l>
<l>Ben poi sentiro il grido</l>
<l>Di quanto danno e scorno</l>
<l>Fusse a' vicin d'intorno.</l>
</lg>

<lg type="non-definito">
<head>CONTRA BALLATA.</head>
<l>O Trapezzunto iniquo,</l>
<l>Contr'a virtù, che puote</l>
<l>Superbia, oro e terreno?</l>
<l>Giove del scettro obliquo</l>
<l>Ogni possanza scuote,</l>
<l>Quando ragion vien meno.</l>
<l>Non più d'orgoglio pieno,</l>
<l>Non più sì crudo in vista</l>
<l>Perdon chiedesti e pace.</l>
<l>Di quel, ch'a Dio dispiace</l>
<l>Vergogna e duol s'acquista.</l>
<l>Come 'l Castoro in caccia,</l>
<l>Che per suo scampo dona</l>
<l>Quel che più in lui si brama;</l>
<l>Tal perché forza sprona</l>
<l>A chi 'l tuo mal minaccia,</l>
<l>E 'l fer nemico chiama;</l>
<l>Vinto rendesti, e preso</l>
<l>Chi l'avea tanto offeso.</l>
</lg>

<lg type="non-definito">
<head>STANZA.</head>
<l>A cui l'invitto Duce</l>
<l>Disse: più d'altra omai</l>
<l>Vendetta non mi curo:</l>
<l>Or mia virtù più luce</l>
<l>Del vostro impero assai,</l>
<l>Che fia per sempre oscuro.</l>
<l>Torna al tuo Re sicuro:</l>
<l>Dirai che gloria e lode</l>
<l>Cerco, e non sangue ed oro.</l>
<l>O di virtù tesoro,</l>
<l>Onde Liguria gode,</l>
<l>Larcaro, in pace resta:</l>
<l>Questo d'onor ti presta</l>
<l>Quella sacrata pianta</l>
<l>Per cui di te si canta.</l>
</lg>
</div2>

<div2 type="poesia">
<head>INNO SESTO.</head>
<lg type="non-definito">
<head>BALLATA.</head>
<l>Santa compagna antica</l>
<l>Di Febo, e delle nove</l>
<l>Dotte sorelle di Parnasso onore;</l>
<l>Cetra, nel mondo amica</l>
<l>Di quanti il sommo Giove</l>
<l>Addrizza al vero ben, che mai non muore;</l>
<l>Tu puoi l'alto furore</l>
<l>Tôrre a Nettuno e 'l cielo;</l>
<l>E ritornargli in pace:</l>
<l>Tu puoi, quand'a te piace,</l>
<l>Temprar l'ardenti fiamme e sciorre il gelo,</l>
<l>Fermar le stelle e i fiumi,</l>
<l>E muover le montagne, i boschi e i dumi.</l>
</lg>

<lg type="non-definito">
<head>CONTRA BALLATA.</head>
<l>Tu la tartarea porta</l>
<l>Puoi con tue note aprire,</l>
<l>E tôrre a morte l'onorate prede.</l>
<l>Chi t'ha per fida scorta,</l>
<l>Ben può sicuro gire,</l>
<l>Che 'l Fato stesso alle tue forze cede.</l>
<l>Chi mai pietà non vede,</l>
<l>Puoi far cortese e pio,</l>
<l>Come al buon Tracio avvenne.</l>
<l>Quale in un punto venne</l>
<l>Nel basso centro il dispietato Dio,</l>
<l>Quand'ei sentì cangiarse,</l>
<l>E tutto dentro e sé contrario farse?</l>
</lg>

<lg type="non-definito">
<head>STANZA.</head>
<l>Frenasti il crudo orgoglio</l>
<l>Delle rabbiose fronti</l>
<l>All'affamato can, che guarda Dite.</l>
<l>Dallo spumoso scoglio,</l>
<l>Per ubidirte pronti</l>
<l>Traesti i pesci su l'arene trite.</l>
<l>Furon da te compite</l>
<l>Quelle onorate mura</l>
<l>Là 've quel figlio eterno</l>
<l>Nacque, ch'al caldo, al verno</l>
<l>De' petti sgombra ogni soverchia cura;</l>
<l>Bacco, che Tebe onora,</l>
<l>Quanto lui 'l mondo d'ogn'intorno adora.</l>
</lg>

<lg type="non-definito">
<head>BALLATA.</head>
<l>Dolce mia cetra, or meco</l>
<l>Vien, che nel centro oscuro</l>
<l>Non vo' menarti, o degli scogli in cima.</l>
<l>Di donar forma teco</l>
<l>Alle città non curo:</l>
<l>Non curo i falsi onor, che 'l vulgo estima:</l>
<l>Ma con la tosca rima</l>
<l>N'andrem sovr'a Durenza;</l>
<l>Là 've soletta stassi</l>
<l>Quella ch'i serpi e i sassi</l>
<l>Puote addolcir con l'alta sua presenza:</l>
<l>L'alma mia vaga Pianta,</l>
<l>Che sola oggi per me s'onora e canta.</l>
</lg>

<lg type="non-definito">
<head>CONTRA BALLATA.</head>
<l>Quanto la terra ingombra;</l>
<l>Quanto 'l mar volge intorno;</l>
<l>Quanto bagnan le piogge e scalda il Sole,</l>
<l>Non pur s'agguaglia all'ombra</l>
<l>Del mio bel tronco adorno,</l>
<l>Ch'invesca 'l ciel con le sue frondi sole.</l>
<l>Quanta virtù mai suole</l>
<l>La più benigna stella</l>
<l>Sparger qua giù tra noi;</l>
<l>Tanta nei rami suoi</l>
<l>Ne porta ascosa dolcemente quella;</l>
<l>Quella, ond'eterno il grido</l>
<l>Avrà Liguria, il suo famoso nido.</l>
</lg>

<lg type="non-definito">
<head>STANZA.</head>
<l>Ben mostra aperto in lei</l>
<l>Quanto più d'altro chiaro</l>
<l>Fusse 'l gran seme, ond'ha le sue radici;</l>
<l>Quale hanno don gli Dei</l>
<l>Più prezioso e caro</l>
<l>Per quei, che più gli son nel mondo amici?</l>
<l>Quei son da dir felici,</l>
<l>Quei son beati in terra,</l>
<l>Ch'in alto sangue nati</l>
<l>Tali han costumi ornati,</l>
<l>Che virtù, nobiltà disfida in guerra:</l>
<l>Né scerner si può bene</l>
<l>Chi di lor vinca, com'in questa avviene.</l>
</lg>

<lg type="non-definito">
<head>BALLATA.</head>
<l>Quanto biasmar si deve</l>
<l>Chi per sé nudo vive,</l>
<l>E sol si cuopre dell'antiche spoglie!</l>
<l>Com'avrà 'l viver breve</l>
<l>Colui, ch'in l'altrui rive</l>
<l>Ognor del non suo seme il frutto coglie!</l>
<l>Chi drizza al ciel le voglie</l>
<l>Non sta contento a quello</l>
<l>Che nel suo sangue truova;</l>
<l>Ma con gli antichi a pruova</l>
<l>Cerca nome lasciar più chiaro e bello;</l>
<l>E far palese altrui,</l>
<l>Che 'l paterno valor non muore in lui.</l>
</lg>

<lg type="non-definito">
<head>CONTRA BALLATA.</head>
<l>Tu, ch'in le frondi porti,</l>
<l>Alma mia pianta altera,</l>
<l>Con tanta nobiltà tanta virtude;</l>
<l>Deh perché non m'apporti</l>
<l>Della tua grazia intera,</l>
<l>Sì ch'io possa narrar quanto 'l cor chiude!</l>
<l>Tali or d'invidia nude</l>
<l>Van, che tornar vedresti</l>
<l>Di sdegno carche e d'ira;</l>
<l>S'or con la tosca lira</l>
<l>Cantar sapessi i santi rami onesti:</l>
<l>Ma senza lor non vale</l>
<l>A ragionar di lor lingua mortale.</l>
</lg>

<lg type="non-definito">
<head>STANZA.</head>
<l>Se quel che scorgo io solo</l>
<l>Scorgesse il cieco mondo,</l>
<l>Di più nobil terreno avresti seggio:</l>
<l>Con più onorato volo</l>
<l>Al mio desir secondo</l>
<l>Giresti in parte, ov'io per me non veggio.</l>
<l>Omai tardi m'avveggio</l>
<l>Quanto sia grave il peso,</l>
<l>Ch'a portar (lasso) prendo:</l>
<l>E 'l troppo ardir riprendo,</l>
<l>C'ha vostra altezza, e me medesmo offeso.</l>
<l>Ahi ciel sordo a' miei preghi,</l>
<l>Perch'a sì gran desir le forze neghi?</l>
</lg>
</div2>

<div2 type="poesia">
<head>INNO SETTIMO.</head>
<lg type="non-definito">
<head>BALLATA.</head>
<l>A mezzo giorno il Sole;</l>
<l>La Luna ond'ei s'asconde</l>
<l>Avanza ogni altra luce.</l>
<l>A gli elementi l'onde;</l>
<l>Il giglio alle viole;</l>
<l>L'oro a' metalli è duce.</l>
<l>Quella, che in terra adduce</l>
<l>Quant'ha bellezze il cielo,</l>
<l>L'alma mia Pianta altera</l>
<l>Avanza primavera,</l>
<l>E 'l gran signor di Delo:</l>
<l>Né pur le frondi perde</l>
<l>Per caldo mai, né gelo;</l>
<l>Anzi fiorita e verde</l>
<l>Più sempre si rinverde.</l>
</lg>

<lg type="non-definito">
<head>CONTRA BALLATA.</head>
<l>Se 'l suon di questa cetra</l>
<l>Potesse in alto gire,</l>
<l>Quanto 'l suo dolce odore;</l>
<l>Ben poria il mondo dire</l>
<l>Che fusse piombo o pietra</l>
<l>Chi non le fesse onore.</l>
<l>Stanno in alto valore,</l>
<l>E in nobiltà fondate</l>
<l>L'invitte sue radici;</l>
<l>Il tronco e i rami amici</l>
<l>Di chi con lor l'etate</l>
<l>Drizza all'eterna via,</l>
<l>Son carchi d'onestate,</l>
<l>D'amor, di leggiadria,</l>
<l>Cui par non fu, né fia.</l>
</lg>

<lg type="non-definito">
<head>STANZA.</head>
<l>Come talor beato,</l>
<l>S'ogni suo ben vedesse</l>
<l>Sarebbe il mondo cieco!</l>
<l>S'aperto conoscesse</l>
<l>Com'io quel tronco ornato,</l>
<l>Che per sua gloria ha seco;</l>
<l>Forse sarebbe meco</l>
<l>Ad onorarlo sempre</l>
<l>La notte e 'l giorno inteso.</l>
<l>Forse compunto, e inceso,</l>
<l>In disusate tempre,</l>
<l>Quest'amoroso peso</l>
<l>Di par con meco avrebbe:</l>
<l>Se mai per altri l'ebbe.</l>
</lg>

<lg type="non-definito">
<head>BALLATA.</head>
<l>Amor, perché mi meni</l>
<l>A cantar sempre solo</l>
<l>Questi onorati rami?</l>
<l>Di quanto sdegno e duolo</l>
<l>Gli sento, e veggio pieni,</l>
<l>Ch'io pur gli adori e brami,</l>
<l>Forz'è ch'io cerchi e chiami</l>
<l>Altro soccorso omai;</l>
<l>Che troppo a dir mi stanco.</l>
<l>Voi che viveste unquanco</l>
<l>Ne gli amorosi lai,</l>
<l>Venite a darne aita:</l>
<l>Venite, ch'altra mai</l>
<l>Non vide umana vita</l>
<l>Tanta virtù compita.</l>
</lg>

<lg type="non-definito">
<head>CONTRA BALLATA.</head>
<l>E se mille altre piante</l>
<l>In questa parte e in quella</l>
<l>Invidia avranno, e scorno;</l>
<l>Venghin tra noi, dov'ella</l>
<l>Con le sue frondi sante</l>
<l>Durenza adombra intorno.</l>
<l>Ben s'avvedranno il giorno,</l>
<l>Che tutte loro avanza,</l>
<l>Quanto i ginepri il pino.</l>
<l>Felice almo giardino,</l>
<l>Ch'oltr'ogni umana usanza</l>
<l>Hai sì buon frutto in seno</l>
<l>Com'aver puoi speranza;</l>
<l>Ch'altro non sia terreno</l>
<l>Di tanta grazia pieno!</l>
</lg>

<lg type="non-definito">
<head>STANZA.</head>
<l>Esser beata in terra,</l>
<l>Perfetta in ogni parte</l>
<l>Non può cosa mortale.</l>
<l>Di par sovente parte</l>
<l>Colui che mai non erra</l>
<l>Il ben nel mondo e 'l male.</l>
<l>Altro nome immortale</l>
<l>Avrà Liguria, e lode;</l>
<l>Ch'ivi non lunge all'acque</l>
<l>L'alma mia Pianta nacque.</l>
<l>Altro terren la gode;</l>
<l>Ch'al ciel così già piacque,</l>
<l>Ch'ella restasse senza,</l>
<l>Per arricchir Durenza.</l>
</lg>
</div2>

<div2 type="poesia">
<head>INNO OTTAVO.</head>
<lg type="non-definito">
<head>BALLATA.</head>
<l>Che giova oro e terreno?</l>
<l>Che val possanza e impero?</l>
<l>Che può Fortuna e Sorte?</l>
<l>Tutto in un punto meno</l>
<l>Per un sol colpo fero</l>
<l>Vien di spietata morte:</l>
<l>E l'ore son sì corte</l>
<l>D'esta vita mortale,</l>
<l>Che quasi un sogno passa:</l>
<l>Inferma, cieca e bassa,</l>
<l>Torta, caduca e frale,</l>
<l>Notte e dì batte l'ale.</l>
</lg>

<lg type="non-definito">
<head>CONTRA BALLATA.</head>
<l>Questa importuna ancora</l>
<l>Sotto 'l suo fosco ammanto</l>
<l>I chiari nomi adombra.</l>
<l>Quanti onorati allora</l>
<l>Fur sovra 'l Tebro e 'l Xanto,</l>
<l>Ch'ella ci toglie e ingombra?</l>
<l>E 'l tempo, che disgombra</l>
<l>Ciò che presente truova,</l>
<l>È suo compagno fido;</l>
<l>E insieme in ogni lido</l>
<l>Quanto natura innuova</l>
<l>Vanno involando a pruova.</l>
</lg>

<lg type="non-definito">
<head>STANZA.</head>
<l>Soli i lodati inchiostri,</l>
<l>Sommo Francesco pio,</l>
<l>Fan loro oltraggio e scorno:</l>
<l>Che gli affamati mostri</l>
<l>Col suo possente oblio</l>
<l>Non puon di gloria il corno</l>
<l>Fiaccar, che tenga intorno</l>
<l>Forti guerrieri armati,</l>
<l>D'alteri detti ornati.</l>
</lg>

<lg type="non-definito">
<head>BALLATA.</head>
<l>Questi, a mal grado sono</l>
<l>Dei secoli invidiosi,</l>
<l>Che ne dan lunga vita;</l>
<l>E con l'altero suono</l>
<l>Là dove 'l dì si posi,</l>
<l>Là d'onde fa partita;</l>
<l>Conta fanno e gradita</l>
<l>Quella virtù, ch'appare</l>
<l>Dentr'una nobile alma;</l>
<l>E con più ricca salma</l>
<l>Di belle lodi e chiare</l>
<l>La fanno al ciel volare.</l>
</lg>

<lg type="non-definito">
<head>CONTRA BALLATA.</head>
<l>Che brevi giorni arìa</l>
<l>L'alto valore invitto,</l>
<l>Che 'l ciel ripose in voi!</l>
<l>Ma per ch'al mondo fia</l>
<l>Per mille penne scritto,</l>
<l>Viverà sempre poi.</l>
<l>Onor di tutti noi,</l>
<l>Ch'or vi veggiamo spesso</l>
<l>Con maraviglia e gioia:</l>
<l>Agli altri invidia e noia,</l>
<l>A cui non fu concesso</l>
<l>Il voi mirar da presso.</l>
</lg>

<lg type="non-definito">
<head>BALLATA.</head>
<l>Quel pio cortese affetto,</l>
<l>Ch'in voi sì dolcemente</l>
<l>Sempre i migliori accoglie;</l>
<l>Quel generoso petto,</l>
<l>In cui sentiamo spente</l>
<l>Tutte le basse voglie;</l>
<l>Non punto più che soglie</l>
<l>Al Sol la tarda neve</l>
<l>Arìan la vita breve.</l>
</lg>

<lg type="non-definito">
<head>BALLATA.</head>
<l>Quell'alte spoglie opime,</l>
<l>Ch'in giovinetta etate</l>
<l>Fra tanto onor recaste,</l>
<l>Nel tempo che le prime</l>
<l>Vostre virtù pregiate</l>
<l>Al mondo dimostraste;</l>
<l>Rotte, oscurate e guaste</l>
<l>Da chi consuma e rode,</l>
<l>Sarìan pochi anni poi,</l>
<l>S'ancor coi detti suoi</l>
<l>Chi più in Parnasso gode</l>
<l>Non dà lor vita e lode.</l>
</lg>

<lg type="non-definito">
<head>CONTRA BALLATA.</head>
<l>Quell'altre opere illustri</l>
<l>Allor che sì v'oppresse</l>
<l>L'aspra Fortuna ria,</l>
<l>Dopo a non molti lustri,</l>
<l>Nessun più che credesse</l>
<l>Qua giù si troverìa.</l>
<l>Fuor della dritta via</l>
<l>Solo agli effetti intese</l>
<l>Veggiam l'umane menti:</l>
<l>Ma i furor chiari ardenti</l>
<l>Di quei ch'Apollo incese,</l>
<l>Faranno il ver palese.</l>
</lg>

<lg type="non-definito">
<head>STANZA.</head>
<l>Chi desia lunga vita,</l>
<l>Chi vuol divino il nome,</l>
<l>Chi brama eterno onore,</l>
<l>A quegli a cui gradita</l>
<l>Fronde adornò le chiome,</l>
<l>Rivolga i passi e 'l core:</l>
<l>Ché 'l poetico ardore</l>
<l>Tanto ha vigore e forza,</l>
<l>Che 'l tempo non l'ammorza.</l>
</lg>
</div2>
</div1>

<div1 type="parte">
<div2 type="poesia">
<head>SONETTO.</head>
<lg type="sonetto">
<lg type="quartina">
<l>Già piansi ahi lasso! di trovarmi privo</l>
<l>Del nativo terren molti anni e molti:</l>
<l>Pur richiamando i toschi aprici e c¢lti</l>
<l>Colli, d'ogn'altro e di me stesso schivo.</l>
</lg>
<lg type="quartina">
<l>Or mi pento, e m'accuso, e lieto vivo</l>
<l>Lodando il cielo; i miei desiri stolti</l>
<l>Ciechi chiamando, e in mille inganni involti,</l>
<l>Contr'al cui vaneggiar tant'alto arrivo.</l>
</lg>
<lg type="terzina">
<l>Che s'io posava ancor tra l'Elsa e l'Arno,</l>
<l>M'era tolto il veder l'altero e sacro,</l>
<l>Glorïoso Francesco, aspetto vostro:</l>
</lg>
<lg type="terzina">
<l>E spogliato d'onor, negletto e macro</l>
<l>Di virtù, mi starei vivendo indarno,</l>
<l>Lunge al sommo valor del secol nostro.</l>
</lg>
</lg>
</div2>
</div1>

<div1 type="poesia">
<head>SONETTO.</head>
<lg type="sonetto">
<lg type="quartina">
<l>Come dolce sent'io per queste valli,</l>
<l>O felici augelletti, i vostri accenti!</l>
<l>E con leggiadro suon fuggir correnti</l>
<l>Per la fresca erba i liquidi cristalli!</l>
</lg>
<lg type="quartina">
<l>Quanti bianchi, vermigli, persi, e gialli</l>
<l>Più che gemme, e fin'ôr, puri lucenti</l>
<l>Fior veggio intorno coi soavi venti</l>
<l>Prender diporto in amorosi balli!</l>
</lg>
<lg type="terzina">
<l>In che bel fiammeggiar vezzosa e schiva</l>
<l>Veggio farsi al balcon l'aurata Aurora,</l>
<l>Con l'aure innanzi, che le fanno scorta!</l>
</lg>
<lg type="terzina">
<l>Ma più di tutto poi tien lieta e viva</l>
<l>Quest'alma afflitta, il rimembrarsi l'ora,</l>
<l>O magnanimo Re, ch'a voi mi porta.</l>
</lg>
</lg>
</div1>

<div1 type="poesia">
<head>SONETTO.</head>
<lg type="sonetto">
<lg type="quartina">
<l>Or che 'l mezzo del ciel con l'orme segna</l>
<l>Il lucente pastor da Clizia amato,</l>
<l>Lieto posando a quella coppia allato,</l>
<l>Che del cruccioso mar le strade insegna;</l>
</lg>
<lg type="quartina">
<l>Di soverchio calor la terra pregna,</l>
<l>Il ciel d'intorno di fiammelle armato,</l>
<l>Chiaman soccorso al suo noioso stato,</l>
<l>L'aura gentil, ma di venir non degna.</l>
</lg>
<lg type="terzina">
<l>Di stanchezza e di sete avvinta giace</l>
<l>Ogni fera, ogni augel; le frondi e i fiori,</l>
<l>Già temendo il morir, piegan la fronte.</l>
</lg>
<lg type="terzina">
<l>Io ricercando pur l'antica pace,</l>
<l>Seguo, o Francesco, i vostri chiari onori,</l>
<l>Senza estate curar, per piano e monte.</l>
</lg>
</lg>
</div1>

<div1 type="poesia">
<head>SONETTO.</head>
<lg type="sonetto">
<lg type="quartina">
<l>Glorïoso Francesco, in cui si sente</l>
<l>Quanto ben può sentir cosa mortale;</l>
<l>La cui fama immortal battendo l'ale</l>
<l>Fia gloria e specchio dell'età presente:</l>
</lg>
<lg type="quartina">
<l>Come sempre vorrei, non pur sovente,</l>
<l>Poter presso mirar quant'oggi vale</l>
<l>L'ampia vostra virtù, già fatta tale,</l>
<l>Che non la può caper terrena mente:</l>
</lg>
<lg type="terzina">
<l>E d'Apollo talor, talor di Marte</l>
<l>Discorrendo il valor, gli effetti e l'opre,</l>
<l>La dottrina real nel cuor mi suone:</l>
</lg>
<lg type="terzina">
<l>E per voi misurando a parte a parte</l>
<l>Quel che può 'l ciel quando benigno adopre,</l>
<l>Dolce e chiaro d'onor mi punga sprone.</l>
</lg>
</lg>
</div1>

<div1 type="poesia">
<head>SONETTO.</head>
<lg type="sonetto">
<lg type="quartina">
<l>Era gentil, ch'in così dolci rive</l>
<l>Dritta cantando a tuo diporto vai,</l>
<l>Con più veloce piè che 'l nostro assai,</l>
<l>Ove 'l Gallico Re lontan si vive;</l>
</lg>
<lg type="quartina">
<l>Deh se le Ninfe tue non sian mai schive</l>
<l>Di teco dimorar; se i caldi rai,</l>
<l>Se 'l gel sia tal, che le tue sponde mai</l>
<l>D'onde, d'erbe e di fior non veggia prive:</l>
</lg>
<lg type="terzina">
<l>Quando il tempo vedrai, che 'l senta appresso</l>
<l>Il pio Francesco, onde trapassa il grido</l>
<l>Già le Colonne, il Nil, la Tana e 'l Gange;</l>
</lg>
<lg type="terzina">
<l>Digli: Un che lunge al suo fiorito nido</l>
<l>Sol per voi ritrovar perde sé stesso</l>
<l>Di non esser con voi si strugge, e piange.</l>
</lg>
</lg>
</div1>

<div1 type="poesia">
<head>SONETTO.</head>
<lg type="sonetto">
<lg type="quartina">
<l>Quant'avaro già il ciel sovente offese</l>
<l>I vostri alti desir, gran Re de' Franchi;</l>
<l>Perché 'l seme divin per voi non manchi,</l>
<l>Tanto a farvi produr vi fu cortese.</l>
</lg>
<lg type="quartina">
<l>Quanta è la sua virtù nel mondo scese</l>
<l>A far la regia prole, in cui si stanchi</l>
<l>La miglior cetra, e che d'invidia imbianchi</l>
<l>D'Anchise il figlio, e chi Calipso accese.</l>
</lg>
<lg type="terzina">
<l>Come dolce vi fia, posando in cima</l>
<l>D'anni e di gloria, i vostri eredi ornati</l>
<l>Mandar fuori a cercar vittorie e spoglie!</l>
</lg>
<lg type="terzina">
<l>E nel primo veder la palma prima,</l>
<l>Poi gli altri intorno di valore armati</l>
<l>Circundar di trofei l'antiche soglie!</l>
</lg>
</lg>
</div1>

<div1 type="poesia">
<head>SONETTO.</head>
<lg type="sonetto">
<lg type="quartina">
<l>Al tuo padre Ocean, ch'abbraccia intorno</l>
<l>Con sì tenero amor la Gallia amata</l>
<l>Trall'Occidente, e 'l Polo, Era beata,</l>
<l>Riporti il sen di bei cristalli adorno.</l>
</lg>
<lg type="quartina">
<l>Io che dopo gran tempo omai ritorno</l>
<l>A quell'alma real che vive ornata</l>
<l>D'ogni altera virtù ch'a' buoni è nata,</l>
<l>Lume e ristoro, come Febo al giorno;</l>
</lg>
<lg type="terzina">
<l>Che le deggio portar che degno sia</l>
<l>Del mio fido servir, del suo valore?</l>
<l>Sendo l'uno immortal, l'altro divino?</l>
</lg>
<lg type="terzina">
<l>Altro non porterò, ch'un puro core,</l>
<l>Colmo, o famoso Re, di voglia pia:</l>
<l>Vostro mill'anni son per mio destino.</l>
</lg>
</lg>
</div1>

<div1 type="poesia">
<head>SONETTO.</head>
<lg type="sonetto">
<lg type="quartina">
<l>Dal suo chiaro terren, dolce e nativo,</l>
<l>Che del fero nemico ha visto in mano,</l>
<l>L'antico abitator sen va lontano</l>
<l>Della sposa, dei ben, dei figli privo:</l>
</lg>
<lg type="quartina">
<l>Lasso, angoscioso, e di sé stesso schivo,</l>
<l>Questo e quel cerca poi paese strano,</l>
<l>I suoi danni a ciascun narrando in vano,</l>
<l>E versando talor dagli occhi un rivo:</l>
</lg>
<lg type="terzina">
<l>Poi rivolgendo il ciel, novella viene,</l>
<l>Che 'l suo crudo avversario in bando è gito;</l>
<l>Onde il patrio confin lieto ritruova.</l>
</lg>
<lg type="terzina">
<l>Tal era io senza voi tristo e smarrito:</l>
<l>Or piena è l'alma di dolcezza nuova,</l>
<l>Glorïoso mio Re, ch'a voi riviene.</l>
</lg>
</lg>
</div1>

<div1 type="poesia">
<head>SONETTO.</head>
<lg type="sonetto">
<lg type="quartina">
<l>Padre Ocean, che all'Occidente giace,</l>
<l>E l'Armorico sen con l'onde intrica,</l>
<l>Che vuoi doman ch'al tuo Francesco dica?</l>
<l>Che lo spero veder (s'a Dio non spiace).</l>
</lg>
<lg type="quartina">
<l>Digli da parte mia, ch'in dolce pace</l>
<l>Rivolta ha 'l cielo ogni sua guerra antica,</l>
<l>Ond'ei già pianse; e la Fortuna amica</l>
<l>Gli è fatta sì, ch'ogni suo ben le piace:</l>
</lg>
<lg type="terzina">
<l>E ch'io mi credo ancor d'esser cotale,</l>
<l>Sol per l'opre di lui, ch'invidia avranno</l>
<l>Al mio stato gentil Nettuno e Teti.</l>
</lg>
<lg type="terzina">
<l>Viva contento pur, che d'anno in anno</l>
<l>Crescerà 'l nome suo più che mortale,</l>
<l>E vedrà lunghi i dì, tranquilli e lieti.</l>
</lg>
</lg>
</div1>

<div1 type="poesia">
<head>SONETTO.</head>
<lg type="sonetto">
<lg type="quartina">
<l>Almo superbo mar, che d'ogn'intorno</l>
<l>D'onorata ghirlanda abbracci il mondo,</l>
<l>E nel tuo sacro sen doni giocondo</l>
<l>Albergo al Sol quand'ei ci toglie 'l giorno;</l>
</lg>
<lg type="quartina">
<l>Quel gran gallico Re, quel chiaro adorno</l>
<l>Di virtute e d'onor nido fecondo;</l>
<l>Quel ch'a nessun mortal fu mai secondo,</l>
<l>Hai non molto lontan dal destro corno.</l>
</lg>
<lg type="terzina">
<l>Ponga Teti in oblio l'antica noia</l>
<l>Del morto Achille, e fuor dell'onde salse,</l>
<l>Con quant'altre ivi son compagne dive,</l>
</lg>
<lg type="terzina">
<l>Venga a far oggi onor per queste rive</l>
<l>A colui che più val, che mai non valse</l>
<l>(Né si sdegni del ver) suo figlio a Troia.</l>
</lg>
</lg>
</div1>

<div1 type="poesia">
<head>SONETTO.</head>
<lg type="sonetto">
<lg type="quartina">
<l>Di piaggia in piaggia, e d'uno in altro monte</l>
<l>Cantando vo nel più gelato algore</l>
<l>Il mio gran Re, che con divino onore</l>
<l>Tien di mille virtù corona in fronte.</l>
</lg>
<lg type="quartina">
<l>Venti aspri, e nevi a disturbarmi pronte,</l>
<l>Non mi pòn tanta dar tema e dolore;</l>
<l>Ch'all'aria, all'onde, al cielo a tutte l'ore</l>
<l>Il suo chiaro valor non scriva e conte.</l>
</lg>
<lg type="terzina">
<l>Ben mi poss'io doler che Febo sia</l>
<l>Pigro a vestir contr'a' nemici armati</l>
<l>Per colui l'arme, che 'l suo lume adora.</l>
</lg>
<lg type="terzina">
<l>Ma spero almen che più cortese fia</l>
<l>Quando (forse) i miei crin saranno ornati</l>
<l>Dell'alma fronda sua, che 'l cielo onora.</l>
</lg>
</lg>
</div1>

<div1 type="poesia">
<head>SONETTO.</head>
<lg type="sonetto">
<lg type="quartina">
<l>Almo beato Sol, sacrata luce,</l>
<l>Che riveste il terren, ch'adorna il cielo,</l>
<l>Ch'or da presso, or da lunge, or caldo, or gelo,</l>
<l>Or fosco, or chiaro tra i mortali adduce;</l>
</lg>
<lg type="quartina">
<l>Discaccia il tempo rio, che tale induce</l>
<l>Pur nel mezzo del dì notturno velo,</l>
<l>Che ci toglie il veder, Signor di Delo,</l>
<l>I tuoi dorati crin, ch'avean per duce.</l>
</lg>
<lg type="terzina">
<l>Fanne aperto il sentier, se già mai care</l>
<l>Ti fur le note, ch'in Parnasso scrivo</l>
<l>Sotto l'ombra gentil dei rami tuoi.</l>
</lg>
<lg type="terzina">
<l>Mostra il cammin, che lungamente privo</l>
<l>Qui non sia del gran Re, che non ha pare,</l>
<l>E di chi m'arde il cor con gli occhi suoi.</l>
</lg>
</lg>
</div1>

<div1 type="poesia">
<head>SONETTO.</head>
<lg type="sonetto">
<lg type="quartina">
<l>Quand'io vidi l'altr'ier, Signor mio caro,</l>
<l>L'alte immagin di voi, la regia prole</l>
<l>Tal, che mai non potran le mie parole</l>
<l>Con la lor dignità montare a paro;</l>
</lg>
<lg type="quartina">
<l>Ben riconobbi allor che frutto amaro</l>
<l>Pianta dolce e gentil produr non suole,</l>
<l>Né partorir giammai si vide il Sole</l>
<l>L'ombrosa notte in ciel, ma 'l giorno chiaro.</l>
</lg>
<lg type="terzina">
<l>Godi pur (dissi) omai, godi felice,</l>
<l>O gallico terren, che vedi intorno</l>
<l>Al tuo tronco real sì chiari germi.</l>
</lg>
<lg type="terzina">
<l>Godi pur lieto e sol, ch'a te sol lice;</l>
<l>Di ricchezza, d'onor, di spene adorno,</l>
<l>Quando i liti vicin son nudi e 'nfermi.</l>
</lg>
</lg>
</div1>

<div1 type="poesia">
<head>SONETTO.</head>
<lg type="sonetto">
<lg type="quartina">
<l>O del tronco real sacrate piante,</l>
<l>Che speranza maggior del tronco sète,</l>
<l>Ben simigliante frutto al patrio arete;</l>
<l>Tai si mostran le fronde ornate e sante.</l>
</lg>
<lg type="quartina">
<l>Passato è 'l tempo rio, ch'aveste innante:</l>
<l>E dopo lunga pioggia è lunga sete:</l>
<l>Or soavi stagion serene e liete</l>
<l>Venghin restauro alle tempeste tante.</l>
</lg>
<lg type="terzina">
<l>Il supremo motor tal grazia infonda,</l>
<l>Che faccia eterni in voi l'aprile e 'l maggio,</l>
<l>E sovra ogni uso uman v'accresca i rami.</l>
</lg>
<lg type="terzina">
<l>Da lui pur vien che 'l ciel, la terra e l'onda</l>
<l>Par che vi riverisca, esalti e brami,</l>
<l>E sprezzi e biasmi chi v'ha fatto oltraggio.</l>
</lg>
</lg>
</div1>

<div1 type="poesia">
<head>SONETTO.</head>
<lg type="sonetto">
<lg type="quartina">
<l>Qualor lascia lontan l'una dolcezza</l>
<l>Dopo non molto andar l'altra ritruova,</l>
<l>Così doglia, e diletto ognor rinnuova</l>
<l>L'anima al male, e al ben sovente avvezza.</l>
</lg>
<lg type="quartina">
<l>Quel glorïoso Re, ch'ella ama e prezza</l>
<l>Come cosa celeste, altera e nuova,</l>
<l>Tosto spera veder, dov'ella pruova</l>
<l>Quanto val con virtù reale altezza.</l>
</lg>
<lg type="terzina">
<l>Della Pianta gentil dov'io posai</l>
<l>Sì lieto all'ombra, che m'annoda e preme</l>
<l>Questo amoroso cor, son fatto privo.</l>
</lg>
<lg type="terzina">
<l>Ma son lunghi i piacer, son brevi i guai:</l>
<l>Che di quel ch'io non ho mi pasce speme,</l>
<l>E del presente ben m'allegro e vivo.</l>
</lg>
</lg>
</div1>

<div1 type="poesia">
<head>SONETTO.</head>
<lg type="sonetto">
<lg type="quartina">
<l>Già conosco io vicin l'amato loco</l>
<l>Là dove dolcemente il mio Signore</l>
<l>M'accolse in prima, e di reale amore</l>
<l>M'accese tale il cor, che venne un foco.</l>
</lg>
<lg type="quartina">
<l>Io vorrei molto dir, ma 'l molto è poco,</l>
<l>Se ben tutti spendessi i giorni e l'ore,</l>
<l>Almo, sacro terren; ch'a farti onore,</l>
<l>Qual fu più chiaro stil, sarebbe roco:</l>
</lg>
<lg type="terzina">
<l>Ma pur dirò che quasi albergo eterno</l>
<l>Di celeste Signor t'inchino umìle,</l>
<l>Risguardo, abbraccio, e riverente adoro.</l>
</lg>
<lg type="terzina">
<l>Non t'offenda mai 'l ciel, l'estate e 'l verno,</l>
<l>Sempre sia nel tuo sen, non dico aprile,</l>
<l>Ma con tutto 'l suo ben l'età dell'oro.</l>
</lg>
</lg>
</div1>

<div1 type="poesia">
<head>SONETTO.</head>
<epigraph><p>ALLO SPIRITO SANTO.</p></epigraph>
<lg type="sonetto">
<lg type="quartina">
<l>Sommo Signor, che dell'eterno foco</l>
<l>Del tuo spirto gentil l'alme incendesti</l>
<l>A' santi messi, in ogni lingua presti</l>
<l>A contar del tuo nome, e 'n ogni loco;</l>
</lg>
<lg type="quartina">
<l>Porgi al nostro veder, ch'è torto e poco,</l>
<l>Il gran lume divin, ch'a quei porgesti;</l>
<l>Ch'oggi è quel dì, che l'alta grazia festi</l>
<l>Nel mondo prima che 'l prendeva in gioco.</l>
</lg>
<lg type="terzina">
<l>Tu vedi pur che senza larga aita</l>
<l>Di te, caro Signor, l'ingegno umano</l>
<l>Non può strada trovar ch'a te lo meni.</l>
</lg>
<lg type="terzina">
<l>Stella, porto, nocchier, timone e vita,</l>
<l>Non ci lasciar perir solcando in vano</l>
<l>Sì tempestosi mar di scogli pieni.</l>
</lg>
</lg>
</div1>

<div1 type="poesia">
<head>SONETTO.</head>
<lg type="sonetto">
<lg type="quartina">
<l>Quante ricchezze avrei, s'aggiunto insieme</l>
<l>Talor vedessi il doppio mio tesoro;</l>
<l>Quel gran gallico Re, ch'io solo onoro;</l>
<l>Quella donna gentil, mia sola speme!</l>
</lg>
<lg type="quartina">
<l>Ma Fortuna crudel, che forse teme</l>
<l>Ch'io non sprezzassi allor le gemme e l'oro,</l>
<l>I suoi servi diletti, e lei con loro,</l>
<l>Rende le voglie pie d'effetto sceme.</l>
</lg>
<lg type="terzina">
<l>E poi ch'esser non può, ritorno a voi,</l>
<l>Glorïoso Francesco, in voi riposo</l>
<l>Ogni stanco desio, ch'al cor mi nasce.</l>
</lg>
<lg type="terzina">
<l>Né può meco invecchiar pensier noioso,</l>
<l>Perché tosto ch'ei vien l'ascolto, e poi</l>
<l>Sol con voi rimirar l'ancido in fasce.</l>
</lg>
</lg>
</div1>

<div1 type="poesia">
<head>SONETTO.</head>
<lg type="sonetto">
<lg type="quartina">
<l>Qual mi preme ad ognor desire ardente</l>
<l>Di colei riveder, che 'l cor mi serra</l>
<l>Con sì soave nodo, e 'n pace e 'n guerra</l>
<l>Mi fa stato e pensier cangiar sovente!</l>
</lg>
<lg type="quartina">
<l>Deh come notte e dì vorrei presente</l>
<l>Quel lume aver, che d'ogni lume in terra</l>
<l>Del ciel fa fede! e ben vaneggia ed erra</l>
<l>Chi la palma e l'onor non gli consente.</l>
</lg>
<lg type="terzina">
<l>Già non vorrei di qui restar lontano,</l>
<l>Glorïoso mio Re, che senza voi</l>
<l>Non potrei pienamente esser beato.</l>
</lg>
<lg type="terzina">
<l>Fa' dunque, Amor, ch'in atto dolce e piano</l>
<l>Riguardando 'l mio Re dal destro lato,</l>
<l>Possa il Sol vagheggiar dei raggi tuoi.</l>
</lg>
</lg>
</div1>

<div1 type="poesia">
<head>SONETTO.</head>
<lg type="sonetto">
<lg type="quartina">
<l>Padre del ciel, ch'avventuroso e chiaro</l>
<l>Il gallico terren più d'altro festi,</l>
<l>E per suo doppio ben lo scettro desti</l>
<l>A chi fia sempre ai buon pregiato e caro;</l>
</lg>
<lg type="quartina">
<l>Or perché nel produr l'hai fatto avaro</l>
<l>Quei dolci frutti al nutrimento presti</l>
<l>De' miseri mortai, se già 'l vedesti</l>
<l>Largo e cortese di mill'altri a paro?</l>
</lg>
<lg type="terzina">
<l>Non vedi ben, che l'affamata gente</l>
<l>Già che 'l cibo miglior fallito truova,</l>
<l>Corre in guisa di gregge al fiume e a l'erba?</l>
</lg>
<lg type="terzina">
<l>O infinita pietà, pietà ti muova,</l>
<l>Non il nostro fallir, cui drittamente</l>
<l>Tale e pena maggior Giustizia serba.</l>
</lg>
</lg>
</div1>

<div1 type="poesia">
<head>SONETTO.</head>
<epigraph><p>ALLA SENNA.</p></epigraph>
<lg type="sonetto">
<lg type="quartina">
<l>Deh come abietta e vil ti veggio fuore</l>
<l>Uscir di picciol fonte, amica Sena,</l>
<l>Con sì poc'onde che 'l vicino appena,</l>
<l>Come a basso ruscel, ti porta amore!</l>
</lg>
<lg type="quartina">
<l>Ma di benigno ciel largo favore</l>
<l>Di valle in valle notte e dì ti mena</l>
<l>Per ampia strada e di ricchezze piena,</l>
<l>Ove Ninfe e Napee ti fanno onore.</l>
</lg>
<lg type="terzina">
<l>Poi tra mille trofei, tra mille spoglie,</l>
<l>Fra pompe e marmi l'onorate mura</l>
<l>Parti a quella città ch'ogni altra avanza.</l>
</lg>
<lg type="terzina">
<l>Prenda il mondo per te, prenda speranza,</l>
<l>Ch'anco persona umìl, di sangue oscura,</l>
<l>Spesso fra suoi maggior Fortuna accoglie.</l>
</lg>
</lg>
</div1>

<div1 type="poesia">
<head>SONETTO.</head>
<lg type="sonetto">
<lg type="quartina">
<l>Quando io veggio il villan con larga speme,</l>
<l>Che con l'aratro in man pungendo i buoi</l>
<l>Riga i suoi campi, per versarvi poi,</l>
<l>Quand'è 'l tempo miglior, l'amato seme;</l>
</lg>
<lg type="quartina">
<l>Sospiro, e dico: Oimè! costui non teme</l>
<l>Né l'Ispan, né 'l German, ch'ai danni suoi</l>
<l>Venghin rabbiosi, com'han fatto a noi,</l>
<l>Doglioso esempio di miserie estreme.</l>
</lg>
<lg type="terzina">
<l>O ben culto terren, vivi beato</l>
<l>De' dolci aurati fior sicuro all'ombra:</l>
<l>Che null'altro che 'l ciel potrà noiarti;</l>
</lg>
<lg type="terzina">
<l>Né quello anco il farà, ché tanto è grato</l>
<l>Di Francesco il valor per quelle parti,</l>
<l>Ch'ogni sospetto di là su ti sgombra.</l>
</lg>
</lg>
</div1>

<div1 type="poesia">
<head>SONETTO.</head>
<lg type="sonetto">
<lg type="quartina">
<l>Se quei tristi pensier, che del mio core</l>
<l>S'han fatto albergo già molti anni e molti,</l>
<l>Talor sentissi con dolcezza vòlti</l>
<l>A non sempre recarmi ira e dolore;</l>
</lg>
<lg type="quartina">
<l>Forse che ancor vedrei con largo onore</l>
<l>E quinci e quindi caramente accolti</l>
<l>I rozzi detti miei, ch'or son sepolti</l>
<l>Tra sdegni, cure, affanni, odio e timore.</l>
</lg>
<lg type="terzina">
<l>Arno forse talor, forse il Mugnone,</l>
<l>Dopo mille altri suoi contar porìa,</l>
<l>Senza vergogna avere, anco il mio nome.</l>
</lg>
<lg type="terzina">
<l>E 'l buon gallico Re forse a ragione</l>
<l>Con l'onorata man mi cingerìa</l>
<l>Del poetico allôr l'inculte chiome.</l>
</lg>
</lg>
</div1>

<div1 type="poesia">
<head>SONETTO.</head>
<lg type="sonetto">
<lg type="quartina">
<l>O di Rodan superbo umile sposa,</l>
<l>Sona vaga e gentil, che 'l corso prendi</l>
<l>Dal più gelato polo, e 'n basso scendi</l>
<l>(Qual si sia la cagion) muta e pensosa;</l>
</lg>
<lg type="quartina">
<l>E con sì tardo piè, che spesso in posa</l>
<l>Sembra star l'ombra tua, ch'in giro stendi,</l>
<l>Tanto cortese e pia, che nullo offendi</l>
<l>Culto già mai terren, né piaggia erbosa:</l>
</lg>
<lg type="terzina">
<l>Pria che due volte a noi ritorni il Sole,</l>
<l>Nel sen del tuo Signor lunge vedrai</l>
<l>L'altero albergo dove sta 'l mio bene.</l>
</lg>
<lg type="terzina">
<l>Deh se laccio d'amor ti strinse mai,</l>
<l>Digli: O lume divin, chi t'ama e cole,</l>
<l>Poco indietro lasciai, ch'a te riviene.</l>
</lg>
</lg>
</div1>

<div1 type="parte">
<head>EPIGRAMMI.</head>
<epigraph><p>DEDICATI ALLA REGINA DI NAVARRA.</p></epigraph>
<div2 type="poesia">
<head>LODA LA REGINA</head>
<lg type="non-definito">
<head>1.</head>
<l>Lucidissime gemme, che avvolgete</l>
<l>La real Margarita vaghe e liete,</l>
<l>Voi non ornate lei, ben ella voi</l>
<l>Col divino splendor dei raggi suoi.</l>
</lg>
<lg type="non-definito">
<head>2.</head>
<l>Quante chiare virtù chiudea nel core,</l>
<l>Tante lucenti gemme avea di fuore</l>
<l>La real Margarita: e in pruova stava</l>
<l>La natura col Ciel, chi più l'ornava.</l>
</lg>
<lg type="non-definito">
<head>3.</head>
<l>Supplicando le Muse al sommo Giove</l>
<l>Ch'una aggiugnesse al numero di nove,</l>
<l>Rispose: A ritrovar fia meraviglia</l>
<l>Chi a voi s'agguagli e di mio par sia figlia.</l>
<l>E quelle: una divina Margarita</l>
<l>N'avanza forse, e di Francesco è uscita.</l>
<l>Ond'egli allor: S'alle virtù leggiadre</l>
<l>Di lei cedete, ed io cedo a suo padre.</l>
</lg>
</div2>

<div2 type="poesia">
<epigraph><p>AL RE FRANCESCO PROTETTORE DE' POETI.</p></epigraph>
<lg type="non-definito">
<head>1.</head>
<l>Del gran Francesco l'alta cortesia</l>
<l>Aperta ha di virtù la vera via</l>
<l>Sì ben, che ad una ad una l'Ippocrena</l>
<l>Lassan le Muse per bagnarse in Sena.</l>
</lg>
<lg type="non-definito">
<head>2.</head>
<l>Ben ti resta, o Parnaso, l'onda e l'ombra;</l>
<l>Ma le Muse e 'l fratel Lutezio ingombra.</l>
</lg>
</div2>

<div2 type="poesia">
<head>L'AQUILA E IL GALLO.</head>
<lg type="non-definito">
<l>L'Aquila è degli uccei Donna e Regina,</l>
<l>Ma si pasce di sangue e di rapina.</l>
<l>Magnanimo, leale, aperto è il Gallo,</l>
<l>E vive senza offesa, e senza fallo.</l>
</lg>
</div2>
<div2 type="poesia">
<head>BOREA E LA SENNA.</head>
<lg type="non-definito">
<l>Non ti perdonerò, Borea, giammai,</l>
<l>Dicea la Senna, il torto che mi fai;</l>
<l>Ch'altro desio non ho che di mirare</l>
<l>Il mio gran re, che qui sì raro appare.</l>
<l>Ed or ch'io l'ho vicin, ne apporti il gelo,</l>
<l>Che tessa agli occhi miei di ghiaccio un velo.</l>
</lg>
</div2>

<div2 type="poesia">
<head>DECANTA I PREGI DEL DELFINO.</head>
<lg type="non-definito">
<head>1.</head>
<l>Vener, Palla e Giunone avean tra loro</l>
<l>Question più grave che del pomo d'oro,</l>
<l>Di chi più fosse il gran delfino Enrico;</l>
<l>E fer giudice Giove a tutte amico.</l>
<l>Forma, grazia, bellezza e cortesia</l>
<l>Mostran, Vener dicea, che di me sia.</l>
<l>E Palla irata: Or chi 'l vorrà levarme,</l>
<l>S'io l'ho fatto il maggior di senno e d'arme?</l>
<l>E Giunone: A me sola si richiede</l>
<l>Un di tal regno e di tal padre erede.</l>
<l>E Giove allor dal sacrosanto trono:</l>
<l>A ciascuna di par l'affermo e dono.</l>
</lg>
<lg type="non-definito">
<head>2.</head>
<l>Disse Europa ad Enrico vòlto in toro:</l>
<l>Più in te, che in Giove volentier dimoro;</l>
<l>Che ben posso sicura e lieta andare</l>
<l>Sopra sì gran delfin per mezzo il mare.</l>
</lg>
<lg type="non-definito">
<head>3.</head>
<l>Arïon quando Enrico rimirava</l>
<l>Che fatto un tauro Europa ne portava,</l>
<l>Disse: Cerca il tuo Giove, o donna ria,</l>
<l>E mi lascia il Delfin ch'è sede mia.</l>
</lg>
</div2>

<div2 type="poesia">
<epigraph><p>A CATERINA.</p></epigraph>
<lg type="non-definito">
<l>Fer Natura e Virtute compagnia</l>
<l>Per far cosa maggior ch'al mondo sia:</l>
<l>E produsser quest'alma Caterina,</l>
<l>A cui la terra e 'l ciel oggi s'inchina.</l>
</lg>
</div2>

<div2 type="poesia">
<head>SERSE.</head>
<lg type="non-definito">
<l>Per mostrar pari al Ciel le forze pronte</l>
<l>Passò il mare a cavallo, e in nave il monte</l>
<l>Serse il superbo; ma l'eterna cura</l>
<l>Fe per punir di lui l'aspra natura,</l>
<l>Ch'avendo l'Ato e l'Ellesponto domo,</l>
<l>S'ei venne più che Dio, fuggì men ch'uomo.</l>
</lg>
</div2>

<div2 type="poesia">
<head>LEONIDA.</head>
<lg type="non-definito">
<head>1.</head>
<l>Da poi ch'in Termopile il perso stuolo</l>
<l>Non ha in vita di noi lasciato un solo,</l>
<l>Va' in Sparta, o viator, dille che semo</l>
<l>Come figli di lei giunti all'estremo.</l>
</lg>
<lg type="non-definito">
<head>2.</head>
<l>Quando vide venir le grandi schiere,</l>
<l>Leonida parlò con voci altere;</l>
<l>Dimostriamci, o compagni, arditi e forti,</l>
<l>Delle man più che vivi, e de' piè morti.</l>
</lg>
<lg type="non-definito">
<head>3.</head>
<l>Di Leonida il corpo ornando Serse,</l>
<l>D'ampia veste reale il ricoperse.</l>
<l>Gridò lo spirto allor: Cessin gli onori</l>
<l>Dovuti in questa guisa a' traditori.</l>
<l>Tomba il mio scudo sia, pompa la spada;</l>
<l>Che qual Lacedemonio a Pluto io vada.</l>
</lg>
</div2>

<div2 type="poesia">
<head>TEMISTOCLE.</head>
<lg type="non-definito">
<l>Lo sdegnato Temistocle s'offerse</l>
<l>Di dar vinta la Grecia e serva a Serse.</l>
<l>Poi risurto l'amor del natio sito,</l>
<l>Della promessa sua tristo e pentito,</l>
<l>Per non guastar la patria, e servar fede,</l>
<l>E purgar l'error suo, morte si diede.</l>
</lg>
</div2>

<div2 type="poesia">
<head>SOCRATE.</head>
<lg type="non-definito">
<l>Socrate per morir preso il veleno,</l>
<l>Disse agli amici suoi lieto e sereno:</l>
<l>Perché piangete voi, se in sì brev'ora</l>
<l>Di dolore e di carcere esco fuora?</l>
</lg>
</div2>

<div2 type="poesia">
<head>ANNIBALE.</head>
<lg type="non-definito">
<l>Prese Annibale il tosco, e disse poi:</l>
<l>Liberiam Roma dal timor di noi.</l>
<l>Ma temend'or quest'anni e questa sorte,</l>
<l>Ben può temermi ancor dopo la morte.</l>
</lg>
</div2>

<div2 type="poesia">
<head>SANTIPPO.</head>
<lg type="non-definito">
<l>Quando vide Santippo il legno aperto,</l>
<l>E del punico stuol l'inganno certo,</l>
<l>Disse: Avend'io servito a ingrato e rio,</l>
<l>Non merta altra mercede il sudor mio;</l>
<l>Né si conviene a me sepolcro meno</l>
<l>Che dell'ampio Nettuno il sacro seno.</l>
</lg>
</div2>

<div2 type="poesia">
<head>ALESSANDRO E PORO.</head>
<lg type="non-definito">
<l>Il Macedonio re cinto d'alloro:</l>
<l>Che degg'io far di te? disse al re Poro.</l>
<l>Rispose: Quel che d'un fratello amato</l>
<l>Far l'altro deve in somigliante stato.</l>
<l>Ed Alessandro: Adunque il proprio regno</l>
<l>Ti rendo, e dono poi quant'altro tegno.</l>
</lg>
</div2>

<div2 type="poesia">
<head>ALESSANDRO RE DE' MOLOSSI.</head>
<lg type="non-definito">
<l>Disse Alessandro il gran re de Molossi,</l>
<l>Quando al primo incontrar vinto trovossi:</l>
<l>Beato l'altro; che in ver l'Euro vòlto,</l>
<l>Ratto volando mille palme ha colto:</l>
<l>Che se il ciel l'inviava a quest'occaso,</l>
<l>Forse simile al mio fôra il suo caso.</l>
</lg>
</div2>

<div2 type="poesia">
<head>IL RE DI LIDIA E SOLONE.</head>
<lg type="non-definito">
<l>Chiamò il gran re di Lidia alto Solone,</l>
<l>Sendo presso al morir nudo e prigione;</l>
<l>Ché de' saggi suoi detti gli sovvenne</l>
<l>Che nessun vivo mai felice tenne.</l>
</lg>
</div2>

<div2 type="poesia">
<head>AGAMENNONE.</head>
<lg type="non-definito">
<head>1.</head>
<l>Il desio di regnar, l'ingiusto Amore,</l>
<l>Quanto nei cuori uman porti furore,</l>
<l>Agamennone il sa, cui diè la morte</l>
<l>Il più caro cugino e la consorte.</l>
</lg>
<lg type="non-definito">
<head>2.</head>
<l>Come fortuna sia fedele in terra,</l>
<l>Dicalo Atride che dall'alta guerra</l>
<l>Trionfante tornato in gloria e in riso</l>
<l>Fu, qual toro al presepio, al letto ucciso.</l>
</lg>
</div2>

<div2 type="poesia">
<head>DIOGENE E ARISTIPPO</head>
<lg type="non-definito">
<l>Lavando l'erbe con tranquilla pace</l>
<l>Di sua man propria il Cinico mordace,</l>
<l>Disse al ricco Aristippo: Se del poco,</l>
<l>Com'io, vivessi in solitario loco,</l>
<l>Più non ti converrebbe or questo or quello</l>
<l>Adular sempre nel real ostello.</l>
<l>Ed egli: E tu sapendo il mondo usare,</l>
<l>Mestier sì basso non avresti a fare.</l>
</lg>
</div2>

<div2 type="poesia">
<head>DIOGENE.</head>
<lg type="non-definito">
<l>Un ricco, or senza nome, disse un giorno</l>
<l>A Diogene sol per fargli scorno:</l>
<l>Tu sei povero, vil, nudo e negletto;</l>
<l>Come avrai pari a me gloria e diletto?</l>
<l>Ed ei: Quando sarai di tutto privo,</l>
<l>Io sarò più che mai famoso e vivo.</l>
</lg>
</div2>

<div2 type="poesia">
<head>ETEOCLE E POLINICE.</head>
<lg type="non-definito">
<l>Dei dui frati Eteòcle e Polinice,</l>
<l>L'un l'altro uccise, e poi, come si dice,</l>
<l>S'odian le fiamme ancora; e spesso avviene</l>
<l>Ch'ove men si dovria, più sdegno viene.</l>
</lg>
</div2>

<div2 type="poesia">
<head>ORAZIO COCLITE.</head>
<lg type="non-definito">
<l>Gridava Orazio quando tenne in fronte</l>
<l>D'infiniti Toscan soletto il ponte:</l>
<l>Più vale un solo a cui morir non spiaccia,</l>
<l>Che mille a cui soverchio il viver piaccia.</l>
</lg>
</div2>

<div2 type="poesia">
<head>MUZIO SCEVOLA.</head>
<lg type="non-definito">
<l>Muzio, ardendo la destra, non sentìa</l>
<l>Duol per la doglia che nell'alma avìa;</l>
<l>Ma tal mostrava ardir, che il re toscano</l>
<l>Ancor temea la sua sinistra mano.</l>
</lg>
</div2>

<div2 type="poesia">
<head>BRUTO PRIMO.</head>
<lg type="non-definito">
<l>Quando alcun riprendea del suo furore</l>
<l>Bruto il primiero, ed ei dicea nel core:</l>
<l>La saggezza maggior che al mondo sia,</l>
<l>È nei tempi richiesti aver follia.</l>
</lg>
</div2>

<div2 type="poesia">
<head>CURZIO.</head>
<lg type="non-definito">
<l>Curzio l'arme e la fe portando seco,</l>
<l>Quelle e sé diede al venenato speco,</l>
<l>Dicendo: O felicissima mia sorte,</l>
<l>Che dài vita ai Roman con la tua morte.</l>
</lg>
</div2>

<div2 type="poesia">
<head>FABRIZIO.</head>
<lg type="non-definito">
<head>1.</head>
<l>Il medico infedel mandò prigione</l>
<l>Il gran Fabrizio a Pirro in tal sermone:</l>
<l>Il buon popol roman di gloria pieno,</l>
<l>Vince con la virtù, non col veleno.</l>
</lg>
<lg type="non-definito">
<head>2.</head>
<l>Mandò Pirro a Fabrizio alti ed eletti</l>
<l>Doni, i quai rifiutò con questi detti:</l>
<l>La chiara povertà val più che l'oro;</l>
<l>Securo senza invidia è bel tesoro.</l>
</lg>
</div2>

<div2 type="poesia">
<head>TORQUATO.</head>
<lg type="non-definito">
<l>Parlò il giusto Torquato al pio figliuolo:</l>
<l>Resti l'albergo mio povero e solo,</l>
<l>Purché col tuo morir vita si doni</l>
<l>All'onor militare, ai saggi e i buoni.</l>
</lg>
</div2>

<div2 type="poesia">
<head>PAROLE DI TORQUATO.</head>
<lg type="non-definito">
<l>Giustizia somma, e vero dover mio,</l>
<l>Mi fer padre spietato, e figlio pio.</l>
</lg>
</div2>

<div2 type="poesia">
<head>CAMILLO.</head>
<lg type="non-definito">
<l>Ai nobil figli il Pedagogo rio</l>
<l>Dando in preda Camillo il roman pio,</l>
<l>Gli rimanda a' Falisci; essi in mercede</l>
<l>Dan l'ostinate mura alla sua fede:</l>
<l>E così la bontade opra sovente</l>
<l>Più che ferro, che fame, e fuoco ardente.</l>
</lg>
</div2>

<div2 type="poesia">
<head>VALERIO.</head>
<lg type="non-definito">
<l>Per quetar dei Romani il van sospetto,</l>
<l>Gettò a terra Valerio il proprio tetto,</l>
<l>Dicendo: Sempre ai buon contraria fia</l>
<l>Invidia popolare e gelosia.</l>
</lg>
</div2>

<div2 type="poesia">
<head>CINCINNATO.</head>
<lg type="non-definito">
<l>Quando il pubblico messo il consolato</l>
<l>Portò presso all'aratro a Cincinnato,</l>
<l>Diss'egli: Or mostra tua virtude occulta</l>
<l>Rozza, callosa mano, e chioma inculta,</l>
<l>E che greggia guardar, e romper terra</l>
<l>Dà giustizia e fortezza in pace e in guerra.</l>
</lg>
</div2>

<div2 type="poesia">
<head>DECIO.</head>
<lg type="non-definito">
<l>Votò Decio sé stesso, e tutto solo</l>
<l>Spronando ardito tra 'l nemico stuolo,</l>
<l>Disse: A te do questa terrena soma,</l>
<l>Gloria eterna al mio nome, e vita a Roma.</l>
</lg>
</div2>

<div2 type="poesia">
<head>SCIPIONE AFRICANO.</head>
<lg type="non-definito">
<l>Forse, o ingrato roman, per farli scherno</l>
<l>Tieni il grand'African chiuso in Linterno.</l>
<l>Ah! quant'in men terren per te si chiude,</l>
<l>Più scuopre il vizio tuo la sua virtude.</l>
</lg>
</div2>

<div2 type="poesia">
<head>ATTILIO REGOLO.</head>
<lg type="non-definito">
<l>Poi ch'ebbe contro sé l'alto consiglio</l>
<l>Attilio dato al certo suo periglio,</l>
<l>In Cartagin tornò, là dove essendo</l>
<l>Fra tormenti crudei, morì dicendo:</l>
<l>Maraviglia non sia, se la mia fede</l>
<l>Dall'infido Affricano ha tal mercede.</l>
<l>Ma con la tua vittoria e la tua sorte</l>
<l>Non cangerei il mio duol e la mia morte.</l>
</lg>
</div2>

<div2 type="poesia">
<head>GIULIO CESARE.</head>
<lg type="non-definito">
<l>Cesare poi che la gran testa scorse,</l>
<l>Che il traditor d'Egitto in man gli porse;</l>
<l>Non del genero suo pianse la morte,</l>
<l>Ma del buon seme uman la cruda sorte.</l>
</lg>
</div2>

<div2 type="poesia">
<head>CATONE.</head>
<lg type="non-definito">
<l>Sendo detto a Caton quando morìo:</l>
<l>Tu non devi temer, Cesare è pio;</l>
<l>Rispose: Io che romano e Caton sono,</l>
<l>Non fuggo l'ira sua, fuggo il perdono.</l>
</lg>
</div2>

<div2 type="poesia">
<head>BRUTO SECONDO.</head>
<lg type="non-definito">
<l>Giunto Bruto al suo fin, Roma, dicea,</l>
<l>Piangi 'l mio fato, e la tua sorte rea.</l>
<l>Dìati il ciel nuovi e più felici Bruti,</l>
<l>Poi che son nuovi Cesari venuti.</l>
</lg>
</div2>

<div2 type="poesia">
<head>SCIPIONE.</head>
<lg type="non-definito">
<l>Mentre di Sofonisba il riprendea,</l>
<l>Re Massinissa a Scipïon dicea:</l>
<l>Sallo ogn'altri che tu, che in nobil core</l>
<l>Solo al sommo valor contrasta Amore.</l>
</lg>
</div2>

<div2 type="poesia">
<head>FABIO E MARCELLO.</head>
<lg type="non-definito">
<l>Temea di par l'esercito africano</l>
<l>Di Fabio l'occhio, e di Marcel la mano.</l>
</lg>
</div2>

<div2 type="poesia">
<head>PAROLE DI TURNO.</head>
<lg type="non-definito">
<l>Non son vinto da te, spietato Enea,</l>
<l>Ma dal ciel crudo, e da mia sorte rea.</l>
</lg>
</div2>

<div2 type="poesia">
<head>MITRIDATE.</head>
<lg type="non-definito">
<l>Poi ch'il re Mitridate aperto intese</l>
<l>Di Silla i danni, l'esilio e l'offese,</l>
<l>Gli offerse aita, ed ei l'accettò quando</l>
<l>Restasse egli e quel regno al suo comando.</l>
<l>Così mostrò doversi al vero onore</l>
<l>Nello stato minor più grande il core.</l>
</lg>
</div2>

<div2 type="poesia">
<head>CICERONE.</head>
<lg type="non-definito">
<l>Ancidi, Anton, quell'onorata lingua</l>
<l>Qual né tempo né ciel sarà ch'estingua.</l>
<l>Non sai che l'ingiustissima vendetta</l>
<l>Più biasmo accresce, e più vergogna aspetta?</l>
<l>E l'alto suo valor, e i vizi suoi</l>
<l>Con tutta l'ira tua covrir non puoi.</l>
</lg>
</div2>

<div2 type="poesia">
<head>CATONE E CRASSO.</head>
<lg type="non-definito">
<l>Disse Crasso a Caton: Dall'oro nasce</l>
<l>Quanto adorna, diletta, onora e pasce.</l>
<l>E l'altro: Oggi è così, ma in un dì muore,</l>
<l>E 'l vero ben oprar perpetue ha l'ore.</l>
</lg>
</div2>

<div2 type="poesia">
<head>ECUBA.</head>
<lg type="non-definito">
<l>Mentre Ecuba piangea lo sposo antico,</l>
<l>Le figlie, e i figli, e questo e quell'amico,</l>
<l>Ecco il suo Polidoro in riva al mare,</l>
<l>Morto dal Tracio re, vede ondeggiare.</l>
<l>Ohimè, diss'ella allor, come un cor solo</l>
<l>Sosterrà tanti affanni, e tanto duolo!</l>
</lg>
</div2>

<div2 type="poesia">
<head>POLISSENA.</head>
<lg type="non-definito">
<l>La vergin Polissena alto dicea</l>
<l>Al fer sepolcro ove a morir avea:</l>
<l>Poi che la fin de' miei giorni infelici</l>
<l>Dovea l'ombre allegrar de' miei nemici,</l>
<l>Avestù almen con lo spietato Achille,</l>
<l>Pirro, Ulisse, gli Aiaci, ed altri mille.</l>
</lg>
</div2>

<div2 type="poesia">
<head>CASSANDRA.</head>
<lg type="non-definito">
<l>Va' pur superbo, o dispietato Aiace,</l>
<l>Che mai più non avrai contento o pace,</l>
<l>Dicea Cassandra, e dalla man scelesta</l>
<l>Non io ma Febo violato resta;</l>
<l>Ch'è nipote a Nettuno, ch'or t'ha in seno,</l>
<l>E punir ti vorrà di tutto a pieno,</l>
<l>Tal ch'esempio sarai d'ogn'altro rio,</l>
<l>Che mal compiace a sé chi spiace a Dio.</l>
</lg>
</div2>

<div2 type="poesia">
<head>LA DONNA SPARTANA.</head>
<lg type="non-definito">
<l>Dando il scudo al figliuol chi in Sparta visse,</l>
<l>O con questo ritorna, o in questo, disse.</l>
</lg>
</div2>

<div2 type="poesia">
<head>IFIGENIA.</head>
<lg type="non-definito">
<head>1.</head>
<l>La misera Ifigenia al morir presta,</l>
<l>Contr'ai Greci dicea crucciosa e mesta:</l>
<l>Se pur dee Noto del mio sangue uscire,</l>
<l>Sia tal, che Ulisse almen faccia perire.</l>
</lg>
<lg type="non-definito">
<head>2.</head>
<l>Senza pianto Ifigenia ardita disse:</l>
<l>O stolti Atridi, e scellerato Ulisse,</l>
<l>Se a racquistar un'impudica e ria</l>
<l>Volete perder me vergine pia.</l>
</lg>
</div2>

<div2 type="poesia">
<head>CLITENNESTRA.</head>
<lg type="non-definito">
<l>Riprendea Clitennestra la sorella,</l>
<l>Che non fu sì pudica come bella.</l>
<l>Rispose Elena a lei: S'io gli ho fallito,</l>
<l>Almen sicuro e vivo è il mio marito.</l>
</lg>
</div2>

<div2 type="poesia">
<head>ELENA.</head>
<lg type="non-definito">
<head>1.</head>
<l>Tornata a Menelao l'ingiusta Elena,</l>
<l>Dicea di pianto e di vergogna piena:</l>
<l>Ben fu rapita esta terrena salma,</l>
<l>Ma sempre, il ciel il sa, restò tua l'alma.</l>
<l>Ed egli: Io 'l credo ben, ma a non celarte</l>
<l>Mi lasciasti di te la peggior parte.</l>
</lg>
<lg type="non-definito">
<head>2.</head>
<l>Mirando il speglio l'invecchiata Elèna,</l>
<l>Seco dicea di meraviglia piena:</l>
<l>Aggian vergogna omai Micene e Troia,</l>
<l>Che per sì frale oggetto ebber tal noia.</l>
</lg>
</div2>

<div2 type="poesia">
<head>MASSINISSA.</head>
<lg type="non-definito">
<l>Quando il re Massinissa il vaso orrendo</l>
<l>A Sofonisba sua mandò piangendo,</l>
<l>Diss'ella: O fido sposo amico e caro,</l>
<l>Che te spogli di dolce, e me d'amaro.</l>
</lg>
</div2>

<div2 type="poesia">
<head>LA VESTALE.</head>
<lg type="non-definito">
<l>La casta verginella all'alma Vesta</l>
<l>Portando acqua nel cribro ardita e presta:</l>
<l>Non sia, questa dicea, gran meraviglia,</l>
<l>Ché la pura innocenza è di Dio figlia.</l>
</lg>
</div2>

<div2 type="poesia">
<head>LUCREZIA.</head>
<lg type="non-definito">
<l>Parve indegno a Lucrezia esser in vita,</l>
<l>Macchiato il corpo, castità rapita;</l>
<l>Ma l'alta piaga, onde s'aperse il core,</l>
<l>Più che sangue, versò gloria ed onore.</l>
</lg>
</div2>

<div2 type="poesia">
<head>VIRGINIA.</head>
<lg type="non-definito">
<l>Dicea Virginia al fero padre irato:</l>
<l>Lava col sangue mio l'altrui peccato;</l>
<l>Che la tua crudeltade e la mia morte</l>
<l>Guardin gli altri roman da simil sorte.</l>
</lg>
</div2>

<div2 type="poesia">
<head>CORNELIA.</head>
<lg type="non-definito">
<l>Sendo mostro a Cornelia il gran tesoro</l>
<l>Della vicina sua, di gemme e d'oro,</l>
<l>Mostrò i suoi figli, e disse: Tal ricchezza</l>
<l>Fra le onorate donne più s'apprezza.</l>
</lg>
</div2>

<div2 type="poesia">
<head>PORZIA.</head>
<lg type="non-definito">
<l>Porzia sentendo il fin del caro sposo,</l>
<l>E vedendosi il ferro tolto e ascoso:</l>
<l>Che il morir non si nieghi, mi pensai</l>
<l>Che già mio padre il dimostrasse assai.</l>
<l>Disse; e bevendo il foco ardita e presta:</l>
<l>Or mi vieta il coltel, turba molesta.</l>
</lg>
</div2>

<div2 type="poesia">
<head>PAROLE DI MEDEA.</head>
<lg type="non-definito">
<l>Qual donna biasma il mio spietato core,</l>
<l>Non sa che possa amor, sdegno e dolore.</l>
</lg>
</div2>

<div2 type="poesia">
<head>VENERE E PALLADE.</head>
<lg type="non-definito">
<l>Vide Vener armata Palla, e disse:</l>
<l>Combattiam ora, e giudichi Parisse.</l>
<l>A cui Vener: Tu, stolta, armata spregi</l>
<l>Chi già nuda ti vinse, e porta i pregi.</l>
</lg>
</div2>

<div2 type="poesia">
<head>LA NINFA DEL FONTE.</head>
<lg type="non-definito">
<l>Ninfa, guardia del fonte e delle fronde,</l>
<l>Mi poso all'ombra, e al mormorar dell'onde:</l>
<l>A chi vien quinci il mio dormir non spiaccia,</l>
<l>Ma si bagni, rinfreschi, beva, e taccia.</l>
</lg>
</div2>

<div2 type="poesia">
<head>IL TESORO E IL LACCIO.</head>
<lg type="non-definito">
<l>Un che impiccarsi per povertà intende,</l>
<l>Trova un tesoro, lascia il laccio, il prende;</l>
<l>L'altro che il suo tesor trova furato,</l>
<l>Impicca sé col laccio ivi trovato.</l>
</lg>
</div2>

<div2 type="poesia">
<head>AMORE E GELOSIA.</head>
<lg type="non-definito">
<l>Confessi ogni altro che sia cieco Amore,</l>
<l>Se non chi gelosia porta nel core;</l>
<l>La qual mostra non pur quel che l'uom vede,</l>
<l>Ma più che l'uom non pensa, o non si crede.</l>
</lg>
</div2>

<div2 type="poesia">
<head>GELOSIA. </head>
<lg type="non-definito">
<l>Così fino è l'occhial di Gelosia</l>
<l>Che il ciechissimo Amor fa ch'Argo sia.</l>
</lg>
</div2>

<div2 type="poesia">
<head>UN UBRIACO.</head>
<lg type="non-definito">
<l>Disse l'ebro Azerol quando morìo:</l>
<l>E chi beve acqua ancor, morrà com'io.</l>
</lg>
</div2>

<div2 type="poesia">
<head>RICCHEZZA VANA.</head>
<lg type="non-definito">
<l>Povero giovin fui, ricco in vecchiezza;</l>
<l>Misero in ogni età più d'altro assai;</l>
<l>Mentre usar la potei, non l'ebbi mai;</l>
<l>Or che usar non la posso, ho gran ricchezza.</l>
</lg>
</div2>

<div2 type="poesia">
<head>ODIO E AMORE.</head>
<lg type="non-definito">
<l>Tu m'hai in odio se m'ami, ami se m'odi,</l>
<l>Or non m'amar, se del mio mal non godi.</l>
</lg>
</div2>

<div2 type="poesia">
<head>ODIO E AMORE.</head>
<lg type="non-definito">
<l>Io t'odio, io t'amo, e come ciò m'avviene?</l>
<l>No 'l saprei dir, ma il sento e vivo in pene.</l>
</lg>
</div2>

<div2 type="poesia">
<head>L'ORO.</head>
<lg type="non-definito">
<l>L'oro è padre d'error, figlio d'affanno;</l>
<l>Chi l'ha seco, ha timor, chi non l'ha, danno.</l>
</lg>
</div2>

<div2 type="poesia">
<head>AMOR FUGGITIVO.</head>
<lg type="non-definito">
<l>Venere il figlio Amor cercando giva,</l>
<l>E chiamandol dicea per ogni riva:</l>
<l>A chi m'insegna Amor da me fuggito,</l>
<l>Dono un bacio in mercede; a chi sia ardito</l>
<l>Di rimenarlo a me, prometto e giuro,</l>
<l>Che assai più gli darò che un bacio puro.</l>
<l>Ha tai segni il fanciullo, ha tali arnesi</l>
<l>Ch'al suo primo apparir saran palesi.</l>
<l>Non ha bianco il color, ma sembra foco,</l>
<l>Gli occhi ardenti, moventi, e pien di gioco,</l>
<l>Dolce voce e parlar, crudele il core,</l>
<l>Né quel dentro vorria che mostra fuore.</l>
<l>Mentitor, disleale, e s'ei s'adira,</l>
<l>Furor, fiamma, veneno e rabbia spira.</l>
<l>Traditor, garzoncel fallace, e scherza</l>
<l>Sempre in danno d'altrui con laccio o sferza.</l>
<l>Ben crinita è la fronte, e fero il volto,</l>
<l>Picciol braccio e sottil, ma snello e sciolto,</l>
<l>Ch'ei può lunge avventar un dardo acuto</l>
<l>Fin nel basso Acheronte in grembo a Pluto.</l>
<l>Ha velato il pensiero, il corpo nudo,</l>
<l>Alato come augel che ardito e crudo</l>
<l>Or in questo or in quello addrizza il volo,</l>
<l>E nel mezzo dei cori alloggia solo.</l>
<l>Un piccol arco ha in man, sovr'esso sempre</l>
<l>Un pungente quadrel d'amare tempre.</l>
<l>Ben è breve il quadrel, ma il cielo offende:</l>
<l>Una faretra d'oro all'omer pende</l>
<l>U' son l'empie saette; ed io talora</l>
<l>Impiagata ne fui dolente ancora.</l>
<l>Aspro e duro con tutti, ed io m'avveggio</l>
<l>Che a' suoi propri ed a sé fa quello e peggio.</l>
<l>Porta facella in man, ch'io vidi spesso</l>
<l>Far nell'acque avvampar Nettuno istesso.</l>
<l>Se tu 'l puoi ripigliar, per forza il mena,</l>
<l>E non ne aver pietà se 'l vedi in pena</l>
<l>Lagrimando restar; pon mente fiso</l>
<l>Ch'ei non ti fugga in quel; s'ei muove un riso</l>
<l>E tu 'l ritira allor; s'ei vuol baciarte</l>
<l>Fuggi ohimè, ché le labbra in ogni parte</l>
<l>Son di tosco ripiene; e s'ei dicesse:</l>
<l>Prendi quest'armi mie, vatten con esse,</l>
<l>Non le ardir di toccar, rifiuta il dono.</l>
<l>Fiamma, peste, tormento e morte sono.</l>
</lg>
</div2>

<div2 type="poesia">
<head>ENDIMIONE.</head>
<lg type="non-definito">
<l>Tu sei tu sol d'ogni mio ben cagione,</l>
<l>Sonno gentil, diceva Endimione;</l>
<l>Che se di morte sei la propria immago,</l>
<l>Non vo' più vita, e di morir m'appago.</l>
</lg>
</div2>

<div2 type="poesia">
<head>AUGUSTO.</head>
<lg type="non-definito">
<l>Un peregrin che molto il somigliava,</l>
<l>Vedendo Augusto, lieto il domandava:</l>
<l>Venne in Roma già mai chi t'era madre?</l>
<l>Rispose: No, ma spesso sì mio padre.</l>
</lg>
</div2>

<div2 type="poesia">
<head>UNA MADRE E I SUOI FIGLI.</head>
<lg type="non-definito">
<l>Da due suoi figli una pia madre antica</l>
<l>Portata al tempio, cui più visse amica,</l>
<l>Pregò devota Iddio che dessi loro</l>
<l>Quel che dona ai mortai maggior tesoro.</l>
<l>Consentì il cielo, ed essi s'addormiro,</l>
<l>Né mai più si svegliar, né d'indi usciro.</l>
</lg>
</div2>

<div2 type="poesia">
<head>EROSTRATO.</head>
<lg type="non-definito">
<l>Per dar vita al tuo nome, o folle ed empio,</l>
<l>In Efeso ardi di Diana il tempio?</l>
<l>Quanto più vale in fasce esser già morto</l>
<l>Ch'aver fama immortal di sì gran torto!</l>
</lg>
</div2>

<div2 type="poesia">
<head>L'ANIMA E LA FORTUNA.</head>
<lg type="non-definito">
<l>Fortuna, il resto è tuo, ma l'alma è tale</l>
<l>Che a farle offesa il tuo poter non vale.</l>
</lg>
</div2>

<div2 type="poesia">
<head>Castità e Fedeltà.</head>
<lg type="non-definito">
<l>Voi siete tanto casta, io tanto fido</l>
<l>Che voi vincete l'Itaca, io l'Abido.</l>
</lg>
</div2>

<div2 type="poesia">
<head>CASA ADATTA.</head>
<lg type="non-definito">
<l>Fabbrica pur la casa ornata e bella</l>
<l>Ma pari all'esser tuo: ché il saggio appella</l>
<l>Talpa chi l'ha minor; e chi maggiore,</l>
<l>Del palazzo è castaldo, e non signore.</l>
</lg>
</div2>

<div2 type="poesia">
<head>AMORE E SUA COMPAGNIA.</head>
<lg type="non-definito">
<l>Ozio è il dorato stral, lascivia il laccio,</l>
<l>Il desir è la fiamma, tema il ghiaccio,</l>
<l>Appetito è lo spron, ragione è il freno</l>
<l>D'un'umana gentil ch'amor ha in seno.</l>
</lg>
</div2>

<div2 type="poesia">
<head>COME SI DISTRUGGA AMORE.</head>
<lg type="non-definito">
<l>Chi spegner brama un amoroso ardore,</l>
<l>Travagli quanto può le membra e 'l core;</l>
<l>Se ciò non basta, così lunge vada,</l>
<l>Ch'ei non possa veder chi troppo aggrada.</l>
<l>E s'ei durasse ancor l'aspro digiuno,</l>
<l>Il gel, la povertà risana ognuno.</l>
<l>Chi non guarisse pur, il ciel riprenda,</l>
<l>La natura, il suo fato, e poi s'impenda.</l>
<l>Romper può solo un'amorosa sorte</l>
<l>Travaglio, lontananza, fame, o morte.</l>
</lg>
</div2>

<div2 type="poesia">
<head>VENERE E LE MUSE.</head>
<lg type="non-definito">
<l>Vener disse alle Muse: O m'onorate,</l>
<l>O che l'armi d'Amor tosto aspettate.</l>
<l>Ed elle: Or non dir più, ch'il tuo figliuolo</l>
<l>Così alto ove siam noi non drizza il volo.</l>
</lg>
</div2>

<div2 type="poesia">
<head>IL CIECO E IL RATTRATTO.</head>
<lg type="non-definito">
<l>Porta il cieco il rattratto in su le spalle,</l>
<l>E per voce di lui ritrova il calle.</l>
<l>Così l'intero de' duoi mezzi fassi,</l>
<l>L'un prestando la vista, e l'altro i passi.</l>
</lg>
</div2>

<div2 type="poesia">
<head>LA MATRIGNA E IL FIGLIASTRO.</head>
<lg type="non-definito">
<l>La matrigna al figliastro l'oppio mesce,</l>
<l>Poi, per più tosto far, sovr'esso accresce</l>
<l>Del vivo argento ond'ei riman sanato,</l>
<l>E giovan due venen, sì vuole il fato.</l>
</lg>
</div2>

<div2 type="poesia">
<head>MISERIE DELLA VITA.</head>
<lg type="non-definito">
<l>Qual vita è da cercar? in corte hai doglie</l>
<l>E invidie; alti pensier fra le tue soglie;</l>
<l>Pena in villa, in mar tema, in altrui tetto,</l>
<l>Povero, hai dispiacer; ricco, sospetto;</l>
<l>Prender moglie è travaglio: vive solo</l>
<l>Chi non l'ha in tutto: gran peso è il figliuolo:</l>
<l>Il non averne è duol: la giovinezza</l>
<l>È senza senno, frale è la vecchiezza.</l>
<l>Dunque o non nascer mai bramar si deve,</l>
<l>O nato, men durar, che al foco neve.</l>
</lg>
</div2>

<div2 type="poesia">
<head>CONDIZIONI DELLA VITA.</head>
<lg type="non-definito">
<l>Ogni sorte di vita al saggio piace:</l>
<l>In corte è somma gloria, in casa pace,</l>
<l>Diporto in villa, in mar guadagno; fuore</l>
<l>Della sua patria il ricco porta onore,</l>
<l>Il pover più si cela; quel che ha moglie,</l>
<l>Ha più conforto: chi non l'ha, men doglie.</l>
<l>Son sostegno i figliuoi: queta è l'orbezza,</l>
<l>Robusta è gioventù, saggia è vecchiezza.</l>
<l>Brami dunque ciascun non morir mai,</l>
<l>O di Nestor i dì vincer d'assai.</l>
</lg>
</div2>

<div2 type="poesia">
<head>IL MONDO è UN TEATRO.</head>
<lg type="non-definito">
<l>Son gli Dei spettator, la terra è scena,</l>
<l>E noi siam gl'istrioni ond'ella è piena.</l>
</lg>
</div2>

<div2 type="poesia">
<head>CASA DI MENALIPPO.</head>
<lg type="non-definito">
<l>Casa di Menalippo era io da prima,</l>
<l>Poi d'Aristide, or sua Simon mi stima.</l>
<l>Ma nel ver né di quei né di costui,</l>
<l>Ma di Fortuna sono, e sempre fui.</l>
</lg>
</div2>

<div2 type="poesia">
<head>MILZIADE E TEMISTOCLE.</head>
<lg type="non-definito">
<l>Di Milziade il trionfo in Maratone</l>
<l>Fu d'invidia a Temistocle cagione,</l>
<l>Tal che non bene al sonno gli occhi inchina</l>
<l>In fin che non l'agguaglia in Salamina.</l>
</lg>
</div2>

<div2 type="poesia">
<head>AMORE E L'APE.</head>
<lg type="non-definito">
<l>Furando Amore il mele, un'ape ascosa</l>
<l>Gli punge il dito irata e venenosa,</l>
<l>Tal che forte piangente, e pien di duolo</l>
<l>In grembo a Citerea sen fugge a volo,</l>
<l>Mostra il suo mal dicendo: Un animale</l>
<l>Che così picciol sia fa piaga tale?</l>
<l>Ella ridendo: E tu che picciol sei,</l>
<l>Che piaghe fai tra gli uomini e gli Dei?</l>
</lg>
</div2>

<div2 type="poesia">
<head>L'UOMO NUTRISCE GLI ALTRI ANIMALI.</head>
<lg type="non-definito">
<l>Chi biasmò l'uom che gli animali ancide</l>
<l>Per sé stesso nodrir, non dritto vide.</l>
<l>Ché di quanti essi son, la maggior parte</l>
<l>Accresce e vive per suo studio ed arte.</l>
</lg>
</div2>

<div2 type="poesia">
<head>AMORE E FORTUNA.</head>
<lg type="non-definito">
<l>Una donna ricchissima s'accende</l>
<l>Di un pover pescatore, e sposo il prende.</l>
<l>Sorride allor Fortuna, e dice: Amore,</l>
<l>Questo non opra il tuo, ma il mio valore.</l>
</lg>
</div2>

<div2 type="poesia">
<head>AMORE SCOLPITO SOPRA UN FONTE.</head>
<lg type="non-definito">
<l>Chi scolpio già fra questi fonti Amore,</l>
<l>Pensò spegner con l'acqua il suo calore.</l>
</lg>
</div2>

<div2 type="poesia">
<head>RICCO POVERO.</head>
<lg type="non-definito">
<l>Lidio che tanto aduni argento ed oro,</l>
<l>Guardian sei, non signor del tuo tesoro;</l>
<l>E non usando mai quel che possiedi,</l>
<l>Povero vivi a te, ricco agli eredi.</l>
</lg>
</div2>

<div2 type="poesia">
<head>AVARIZIA.</head>
<lg type="non-definito">
<l>L'avarizia dell'uomo è come il foco</l>
<l>Che divorando cresce a poco a poco.</l>
</lg>
</div2>

<div2 type="poesia">
<head>RICCHEZZA.</head>
<lg type="non-definito">
<l>La ricchezza è torrente alto ed alpestre</l>
<l>Che nasce d'acqua torbida e terrestre.</l>
</lg>
</div2>

<div2 type="poesia">
<head>IL VENTRE.</head>
<lg type="non-definito">
<l>O ventre non saziabile che vendi</l>
<l>La libertà pel cibo che tu prendi!</l>
</lg>
</div2>

<div2 type="poesia">
<head>EMILIO.</head>
<lg type="non-definito">
<l>Dice Emilio al re Perse quando il vede</l>
<l>Prostrarsi a terra, e che li bacia il piede:</l>
<l>Ben vilissimo servo, e re non sei,</l>
<l>Poi che macchi il tuo saugue e i miei trofei!</l>
</lg>
</div2>

<div2 type="poesia">
<head>ENNIO E VIRGILIO.</head>
<lg type="non-definito">
<l>Diceva Ennio a Maron: Quanti bei frutti</l>
<l>Hai tu che il mio terreno avea produtti!</l>
<l>Ed ei: Non lodi tu chi il campo agreste</l>
<l>Spoglia, e 'l vago giardin adorna e veste?</l>
</lg>
</div2>

<div2 type="poesia">
<head>LE RIME DEL PETRARCA.</head>
<lg type="non-definito">
<l>Come nate di lui, Febo leggea</l>
<l>Del gran Toscan le rime a Citerea;</l>
<l>Quand'ella: E forse altrui parrebbe roco,</l>
<l>Se di questo fanciul non era il foco.</l>
</lg>
</div2>

<div2 type="poesia">
<head>LA FORMICA E UN POETA.</head>
<lg type="non-definito">
<l>Trovando una Formica ch'ali avea,</l>
<l>Vi montò su Fresiero, e poi dicea:</l>
<l>Giamo or volando al monte di Parnaso,</l>
<l>Ch'io son Bellorofonte, e tu Pegaso.</l>
</lg>
</div2>

<div2 type="poesia">
<head>EPITAFFIO AD ELISA.</head>
<lg type="non-definito">
<l>Della vergin Elisa è qui la spoglia,</l>
<l>Che, morendo il fratel, morì di pianti;</l>
<l>Doppio lutto ai parenti, eterna doglia</l>
<l>Comune e pari agl'infiniti amanti;</l>
<l>Che non essendo, misera, d'alcuno,</l>
<l>Come pubblico ben dolse a ciascuno.</l>
</lg>
</div2>

<div2 type="poesia">
<head>EPITAFFIO A LUISA.</head>
<lg type="non-definito">
<l>Questo marmo, Luisa alma e gradita,</l>
<l>Non memoria è di te, ma tu di lui,</l>
<l>Perché solo il tuo nome il tiene in vita.</l>
</lg>
</div2>

<div2 type="poesia">
<head>IN MORTE DI CARLO FIGLIO DEL RE FRANCESCO.</head>
<lg type="non-definito">
<head>1.</head>
<l>Se agli Dei, quale a noi, fosse concesso</l>
<l>Di pianger Carlo che sì giovin parte,</l>
<l>Le Grazie il piangeriano, Apollo e Marte,</l>
<l>Come tutta l'Europa e il mondo stesso.</l>
</lg>
<lg type="non-definito">
<head>2.</head>
<l>La schiera che la tomba onora e plora</l>
<l>E di Carlo chiamar non resta un'ora,</l>
<l>Non son donne mortai, ma tutte insieme</l>
<l>Quante il ciel da virtudi all'uman seme.</l>
</lg>
<lg type="non-definito">
<head>3.</head>
<l>Non chiudon Carlo questi marmi solo,</l>
<l>Ma tutto il ben che avea questo e quel polo.</l>
</lg>
<lg type="non-definito">
<head>4.</head>
<l>Quanti ha spirti leggiadri, e nobili alme,</l>
<l>Piantin qui lauri, mirti, edere e palme,</l>
<l>Le quai, vivendo il giovinetto Carlo,</l>
<l>Aspettavan felice coronarlo:</l>
<l>Sì che in sua vece, poiché il ciel l'ha tolto,</l>
<l>Almen ne resti questo marmo avvolto.</l>
</lg>
<lg type="non-definito">
<head>5.</head>
<l>Se chi beato è in ciel talor s'appaga</l>
<l>Di quaggiù rimirar, guarda la piaga,</l>
<l>Carlo divin, che il tuo partir ne face,</l>
<l>Che al mondo fura onor, dolcezza e pace.</l>
<l>E s'or pietoso sei, com'eri tanto,</l>
<l>Piangi teco lassù del nostro pianto.</l>
</lg>
</div2>

<div2 type="poesia">
<head>CHI MUORE ALTRO NON TEME.</head>
<lg type="non-definito">
<l>L'aspettar di morir passa ogni doglia,</l>
<l>E d'esso è sciolto cui la vita spoglia.</l>
<l>E però non piangiam chi a morte viene,</l>
<l>Che non teme altro più, se visse bene.</l>
</lg>
</div2>
</div1>

<div1 type="poesia">
<head>CANZONE</head>
<epigraph><p>A PAPA CLEMENTE VII</p></epigraph>
<lg type="canzone">
<l>Cari Signor, che per voler divino</l>
<l>Dopo sì lunghi passi</l>
<l>Fuor del credere uman qui siete insieme,</l>
<l>La bella Italia che languendo stassi</l>
<l>Col viso umido e chino</l>
<l>E tra i dubbi pensier sospira e teme,</l>
<l>Poscia ch'ogni sua speme</l>
<l>In voi ripone, e di tutt'altri è schiva,</l>
<l>Riverente ed umil, qualunque io sia,</l>
<l>Pregando a voi m'invia</l>
<l>Per oprar, se si può, che ancor riviva</l>
<l>Quella pietà ch'apriva</l>
<l>Sì dolcemente i petti</l>
<l>De' vostri antichi a' suoi bisogni accinti</l>
<l>Nei primi tempi eletti,</l>
<l>Quando vide i peggior cacciati e vinti.</l>
<l>E per nome di lei piangendo chieggio</l>
<l>Ch'alle sue piaghe interne</l>
<l>Drizzate con amor gli occhi e la mente,</l>
<l>E che non sia come si dice e teme,</l>
<l>Né più di male in peggio</l>
<l>Vada il suo travagliar con l'empia gente,</l>
<l>E si lamenta e pente</l>
<l>Che le sovvien che i gialli aurati fiori</l>
<l>Pur malgrado di lei sovente offese,</l>
<l>E in sé medesma accese</l>
<l>Quella fiamma crudel che dentro e fuori</l>
<l>I suoi sublimi onori</l>
<l>Ha poi distrutti, tale</l>
<l>Che ormai poca è di lei memoria appena.</l>
<l>Chi si procaccia il male,</l>
<l>Merta spesso pietà, non nova pena.</l>
<l>Non ha posto in oblio l'afflitta donna</l>
<l>Che mille volte almeno</l>
<l>Fu dai Gallici re furata a morte,</l>
<l>E che mill'altre poi squarciata in seno</l>
<l>La sua purpurea gonna</l>
<l>Divider vide alle francesche scorte,</l>
<l>E che tranquilla sorte</l>
<l>Sotto il vostro valor ritrovò sola,</l>
<l>E le voglie in altrui di rabbia piene.</l>
<l>Ma sovente addiviene</l>
<l>Che il cielo al peccator la vista invola,</l>
<l>Onde a' suoi danni vola</l>
<l>Cieco senz'altra guida,</l>
<l>Credendo ir al cammin di sua salute.</l>
<l>E così mal s'affida</l>
<l>Chi per troppo desir lasciò virtute.</l>
<l>Ma che più ragionar? non è ventura</l>
<l>L'esser talor offeso,</l>
<l>Che dà cagion di perdonar altrui?</l>
<l>Non fia dunque da sdegno mai conteso</l>
<l>L'entrar per via sicura</l>
<l>L'alta vera pietà, Francesco, in vui.</l>
<l>Non fermi i passi sui</l>
<l>Finché possa trovar l'alma gentile</l>
<l>Che domandi mercè delle sue colpe,</l>
<l>E che s'accusi e incolpe</l>
<l>Senza menzogna con preghiera umìle.</l>
<l>È a riputarsi a vile</l>
<l>Il procurar vendetta</l>
<l>Contra chi si ripente e inferma giace,</l>
<l>E che nuda e negletta</l>
<l>Com'or l'Italia mia, domanda pace.</l>
<l>E tu, sommo Pastor, che con l'insegne</l>
<l>Delle celesti chiavi</l>
<l>Guidi al santo cammin le gregge umane,</l>
<l>Deh rivolgi la mente all'aspre e gravi</l>
<l>Sozze lordure indegne</l>
<l>Che vilmente sostien da sera a mane.</l>
<l>Vedi come ha lontane</l>
<l>Quelle antiche dolcezze e 'l viver chiaro</l>
<l>Che solieno onorar l'Atlante e 'l Gange.</l>
<l>Vedi che or chiama, e piange</l>
<l>Che non le sia di buon voler avaro,</l>
<l>E del suo stato amaro,</l>
<l>Dei dolorosi omei</l>
<l>Disciolga, e scarchi la spietata soma,</l>
<l>Poiché chiamato sei</l>
<l>Gran Vicario di Dio, Rettor di Roma.</l>
<l>Non sai tu ben quanti suoi chiari amici</l>
<l>Fuor de' nativi liti</l>
<l>Vede quest'angosciosa, e quanto affanno!</l>
<l>Quante misere spose i suoi mariti,</l>
<l>Quante madri infelici</l>
<l>Chiamano i figli suoi che altrove stanno.</l>
<l>All'infinito danno,</l>
<l>All'infinito mal pon fine omai!</l>
<l>E con pietoso oprar dimostra come,</l>
<l>Non sai mentire il nome</l>
<l>Ma che insieme con lui Clemente avrai</l>
<l>Il cor nelli altrui guai,</l>
<l>E sperin poscia indarno</l>
<l>Quei che di crudeltà son troppo vaghi,</l>
<l>Sì che il Mugnone e l'Arno</l>
<l>I suoi primi desir con l'opre appaghi.</l>
<l>E se mai fu che nelle oneste voglie</l>
<l>Benigno il cielo avesse,</l>
<l>Ben sei tu quel, se si riguardi al vero.</l>
<l>Poi che teco è colui che l'orme impresse</l>
<l>Ove ogni ben s'accoglie</l>
<l>Sempre al vero de' buon destro sentiero,</l>
<l>Quel che sostien l'impero</l>
<l>Delle altere virtù Francesco Pio,</l>
<l>Onde il gallo splendor più d'altro luce.</l>
<l>E se l'avrai per duce,</l>
<l>Vedrai tosto sereno il tempo rio,</l>
<l>E porre in dolce oblio</l>
<l>La sua passata noia</l>
<l>Il mondo infermo che riposo chiama</l>
<l>Per rivestir di gioia,</l>
<l>E voi, chiari Signor, d'eterna fama.</l>
<l>Canzon, non lunge quinci</l>
<l>Ove il mar provenzal le rive irrora,</l>
<l>Due possenti Signor potrai vedere.</l>
<l>Di' lor che Italia chere</l>
<l>Umil mercede, e si lamenta e plora;</l>
<l>E si ricorda ognora</l>
<l>Che Santissimo all'uno,</l>
<l>Cristianissimo all'altro il nome ha dato;</l>
<l>E che mai fu nessuno</l>
<l>Senza pietoso cor dal cielo amato.</l>
</lg>
</div1>

<div1 type="poesia">
<head>SONETTO.</head>
<epigraph><p>ALLA SIGNORA BEATRICE PIA.</p></epigraph>
<lg type="sonetto">
<lg type="quartina">
<l>Almo cortese Sol, che in parte vai</l>
<l>Ove il nostro oscurar altrui fa luce;</l>
<l>Chi travagliato ha il dì, si riconduce</l>
<l>A dar riposo alle fatiche omai.</l>
</lg>
<lg type="quartina">
<l>Solo io non queto gl'infiniti guai</l>
<l>Ch'io porto mentre a noi sei speglio e duce,</l>
<l>Che amor nel tuo partir doppi n'adduce</l>
<l>Quasi dicendo: non sei stanco assai.</l>
</lg>
<lg type="terzina">
<l>E mi fa rimembrar che questa è l'ora</l>
<l>Ch'io solea riveder la vita mia,</l>
<l>Che lasciandomi sol, lunge dimora.</l>
</lg>
<lg type="terzina">
<l>Poi mi dice nel cor: la bella Pia</l>
<l>Più non cura i tuoi pianti; or ti scolora</l>
<l>Di dolor, di timor, di gelosia.</l>
</lg>
</lg>
</div1>

<div1 type="poesia">
<head>CANZONE PRIMA.</head>
<head>PEL RITRATTO DELLA SIGNORA BEATRICE PIA</head>
<lg type="canzone">
<l>O sola del mio cor vera beatrice,</l>
<l>Venuta a partir meco i duri affanni</l>
<l>Ch'io sostengo nel mondo, ove mi fate</l>
<l>Della vostra presenza esser felice,</l>
<l>Ed obliar tutt'i passati danni:</l>
<l>Son pur questi i begli occhi, in cui mostrate</l>
<l>Quanto la nostra etate</l>
<l>Ha fra noi di leggiadro e di gentile.</l>
<l>Veggio certo quel viso almo e sereno</l>
<l>Che d'altezza il cor pieno</l>
<l>M'ha in breve fatto a sé tanto simile,</l>
<l>Che ciò ch'ei sdegna ho per malvagio e vile.</l>
<l>Ma troppo è verso me tanto d'onore</l>
<l>Che a voi cosa del ciel punto non grave</l>
<l>Di star in luogo sì dispetto e strano.</l>
<l>Vostra pietà fu prima a tormi il core,</l>
<l>A farlo col parlar dolce e soave</l>
<l>Dalli studi del vulgo esser lontano;</l>
<l>Onde alcun basso e vano</l>
<l>Pensiero innanzi a lui punto non dura.</l>
<l>Poi con atto d'amor leggiadro e santo,</l>
<l>Tolto dagli occhi il pianto,</l>
<l>M'avete spesso incontro ogni sventura</l>
<l>Renduta a contrastar l'alma secura.</l>
<l>Or veggendo allo estremo il duro passo</l>
<l>Ove il protervo mondo e la fortuna</l>
<l>M'avea giunto, e mancata esser la speme,</l>
<l>Me per soverchio duol di viver lasso</l>
<l>Con quel valor, che glorïosa ed una</l>
<l>Vi mostra in terra sì ch'altri ne geme,</l>
<l>Presta e pietosa insieme</l>
<l>Siete stata al mio scampo, i sdegni e l'ire</l>
<l>Che mi tenean d'ogni allegrezza in bando,</l>
<l>In tal modo acquetando</l>
<l>Che fier destin più non m'addoglia o gira:</l>
<l>Tale amor forza da' bei lumi spira.</l>
<l>E non contenta d'aver posto fine</l>
<l>Alli miei guai con più tranquilla vita,</l>
<l>Volto il mio fosco in più quïeto stato,</l>
<l>Per quai virtuti al ciel l'uom s'avvicina</l>
<l>Mi mostrate, e qual è breve salita</l>
<l>Al vero onor, perché da me sprezzato</l>
<l>Sia il ben mondan, cercato</l>
<l>Sempre dal più di noi cupidamente.</l>
<l>Poi d'arte m'afforzate e di consigli</l>
<l>Incontra alli perigli,</l>
<l>Temendo non la cieca e instabil mente</l>
<l>Si rivolga al piacer falso presente.</l>
<l>Dal terso, puro e prezïoso argento</l>
<l>Che nella vostra man luce dall'auro,</l>
<l>Nèttare io beo, ch'ogni futura doglia</l>
<l>Non men disperde che la nebbia il vento,</l>
<l>Ed è d'ogni mio danno ampio restauro.</l>
<l>Il sacro mirto onde non muove foglia</l>
<l>La stagion che dispoglia</l>
<l>D'onor le selve, io pregherò che stanco</l>
<l>Mai non si veggia di far ombra al viso</l>
<l>Fatto nel paradiso,</l>
<l>E che tanto appressar vi voglia almanco,</l>
<l>Che vi s'appoggi il delicato fianco.</l>
<l>Deh qual error sì forte mi disvia</l>
<l>Ch'io stia a parlar come a persona viva,</l>
<l>A un morto segno, e in ciò diletto prenda!</l>
<l>Ma grato anco l'error par che mi sia</l>
<l>E in odio ho il ver che di tal ben mi priva;</l>
<l>E però voglio dir che ognun m'intenda,</l>
<l>Acciò che onor si renda</l>
<l>Là dove leggiadria s'ama ed apprezza.</l>
<l>Se della donna mia l'immagin sola</l>
<l>Tutti i sensi m'invola,</l>
<l>E porge all'alma singolar dolcezza,</l>
<l>Or ch'è dunque a veder tanta bellezza?</l>
</lg>
</div1>

<div1 type="poesia">
<head>CANZONE SECONDA.</head>
<lg type="canzone">
<l>Benché tornar non veggia</l>
<l>Il bel viso sereno</l>
<l>In cui prima imparai che cosa è onore,</l>
<l>Mai non sarà ch'io cheggia</l>
<l>Di sentir un di meno</l>
<l>De' leggiadri pensier ch'adorno in core</l>
<l>Ove si vede amore</l>
<l>Lo qual spesso ringrazio</l>
<l>Che d'ogni impresa vile</l>
<l>E d'ogni atto servile</l>
<l>M'abbia ritratto in così breve spazio.</l>
<l>O me sempre beato,</l>
<l>Se dir potessi altrui qual è il mio stato!</l>
<l>Perché il piacer ch'io provo</l>
<l>Spesse volte a fermarme</l>
<l>Innanzi a voi sol coi pensieri è tale,</l>
<l>Che sventura non trovo</l>
<l>La qual voglia apprestarme,</l>
<l>Né mi par d'esser più cosa mortale.</l>
<l>Dunque mia gioia quale</l>
<l>Era allor che d'appresso</l>
<l>Dolce foco m'ardea,</l>
<l>E i begli occhi vedea</l>
<l>Ove, quanto Amor può, si legge espresso,</l>
<l>E sentia dir parole</l>
<l>Da trar del mondo il fiel ond'ei si duole.</l>
<l>E se non che imperfetta</l>
<l>Rimaner mia dolcezza</l>
<l>Fa che a rendervi onor corsi sì tardo,</l>
<l>Quello che altrui diletta</l>
<l>Nulla fôra all'altezza</l>
<l>Del piacer ch'io prendea dal vostro sguardo,</l>
<l>Che più presto che pardo</l>
<l>Con l'usata pietade</l>
<l>Mosse a farmi sapere</l>
<l>Che a volervi piacere</l>
<l>Di virtù fossi amico e d'onestade,</l>
<l>E credessi esser morta</l>
<l>Donna che i bei desir non ha per scorta.</l>
<l>Da indi in qua conosco</l>
<l>Che non è d'onor degna</l>
<l>Bellezza che onestà molto non pregi.</l>
<l>Però stassi il cor vosco,</l>
<l>Ove è ben chi gli insegna</l>
<l>Di ciascuna virtù giunger ai pregi.</l>
<l>I luoghi almi ed egregi,</l>
<l>De' quai raro ne vidi,</l>
<l>Talor va ricercando</l>
<l>Strettamente pregando</l>
<l>Di ritrovarmi in sì soavi nidi,</l>
<l>Caldo ancor di quel lume</l>
<l>Che a volar verso il ciel mi diede piume.</l>
<l>Onde se più l'inganni</l>
<l>Non mi tengon del mondo,</l>
<l>Vostro e non mio saprò chi mi difende</l>
<l>E chi antivede i danni</l>
<l>Da cui posto è in profondo</l>
<l>Il divin raggio che nell'alma splende,</l>
<l>La virtù che m'incende</l>
<l>Di sì lunge a ben fare;</l>
<l>Perché vostra partita</l>
<l>Non pur d'amara vita</l>
<l>Cagion, ma di morir mi voglia dare.</l>
<l>Già però nol consente</l>
<l>L'anima che ad ognor vi sta presente.</l>
<l>Canzon, io prego sol che non ti stanchi</l>
<l>Di gridar, che non sia</l>
<l>Bella donna e gentil quanto la mia.</l>
</lg>
</div1>

<div1 type="poesia">
<head>CANZONE TERZA.</head>
<lg type="canzone">
<l>Se ad ogni vostro passo sorgon rare</l>
<l>E chiarissime grazie, e di noi fate</l>
<l>Quel che facea Medusa della gente,</l>
<l>Ch'odo che in selve già ci ebbe a mutare,</l>
<l>Con quale stil poss'io l'alma beltate</l>
<l>Vostra agguagliar, che mi è sempre presente,</l>
<l>E quel che l'alma sente</l>
<l>Portar con voci d'intelletto piene</l>
<l>Là dove io desti alle mie rime Amore,</l>
<l>Se pria da voi, mio core,</l>
<l>Non parte, ond'io m'innalzi a tanto bene,</l>
<l>Ch'io per me sol di questo mar rimuovo</l>
<l>L'onde primier, se aita in voi non trovo.</l>
<l>Dunque poiché un tal grave difetto</l>
<l>Dal vostro aere gentile m'allontana,</l>
<l>E per temenza il gran desir agghiaccia,</l>
<l>Non mi si nieghi almen quel dolce affetto</l>
<l>Che vi fe di pietà chiara fontana,</l>
<l>Tanto ch'io dica, e parte soddisfaccia</l>
<l>Al buon voler ch'abbraccia</l>
<l>E stringe il cor con voglie umili e pure.</l>
<l>Che se la mente che da voi dipende</l>
<l>Il troppo lume offende,</l>
<l>Vera umiltà natia or l'assecure.</l>
<l>E siate presta al periglioso varco,</l>
<l>Veggendo il legno degli onor suoi carco.</l>
<l>E se avvien forse che tra scogli arrive</l>
<l>Sospinto dal piacer ove non lice,</l>
<l>E dove il corso umano non comporte,</l>
<l>Vostra bontade il mio sperar rivive,</l>
<l>Acciò la bella giusta alma Beatrice</l>
<l>L'umide spoglie mie tolga e conforte.</l>
<l>E se nimica sorte,</l>
<l>Cui tanto del mio mal nascendo piacque</l>
<l>Mi vieta pur di conservar intere</l>
<l>Le ricche merci altere</l>
<l>Del vostro nome in le medesim'acque,</l>
<l>Scrivendo temo ancor profondo molto</l>
<l>Restin le lodi e il mio parlar sepolto.</l>
<l>Ma se benigno fato ancor mi guide</l>
<l>Senza offesa di venti o di procella,</l>
<l>E lieto riconduca al primo loco,</l>
<l>Più di me lieto mai altro non vide</l>
<l>Co' labbri suoi Nettuno al sacro foco,</l>
<l>Dio ringraziante in atto ed in favella,</l>
<l>Quando devota e bella</l>
<l>La lunga pompa de' suoi voti spiega;</l>
<l>Tal io alle duo stelle, a' duo miei segni</l>
<l>Veraci d'amor pegni</l>
<l>A cui la mesta assenza non mi niega</l>
<l>Di render grazie eternamente, attendo,</l>
<l>Se ben me stesso e il mio desir intendo.</l>
<l>Lasso! non son le lodi ch'io pur tento</l>
<l>Mostrar di voi sì incomprensibil tutte</l>
<l>Che ogni umano pensier vincon d'assai?</l>
<l>Qual maraviglia è dunque s'io pavento</l>
<l>Gli ondosi monti, ove sian pria distrutte</l>
<l>Le vele e i remi, che de' dolci rai</l>
<l>La minor parte mai,</l>
<l>Qual io la sento ancor, accolga in carte.</l>
<l>Però fra sì dubbiose e rapid'onde,</l>
<l>Se il desio non risponde</l>
<l>Come dovria l'esperienza e l'arte,</l>
<l>Assai mi fia d'onor segnar col dito</l>
<l>L'ampio tesoro d'ogni grazia unito.</l>
<l>Canzon, tu puoi vedere</l>
<l>Come l'accesa voglia mi conduce,</l>
<l>E come a un tempo per mia dolce pena</l>
<l>Mi sospinge e raffrena:</l>
<l>Perché dirai alla fatal mia duce,</l>
<l>Ch'io le farò per altro manifesto</l>
<l>S'io seguo avante, o pur sul lito resto.</l>
</lg>
</div1>

<div1 type="poesia">
<head>CANZONE QUARTA.</head>
<lg type="canzone">
<l>Se come sciolto da tutt'altre umane</l>
<l>Qualitadi mi tieni e levi in parte</l>
<l>Che in tutto è dal mortal uso diversa,</l>
<l>Così porgessi, Amor, forze non vane</l>
<l>Al desio che di porre in queste carte</l>
<l>Brama il piacer che dentro s'attraversa,</l>
<l>Quel ch'or tacendo versa</l>
<l>Per gli occhi in dolce pianto il debil core,</l>
<l>Con le tue proprie mani insieme accolto,</l>
<l>In miglior uso volto</l>
<l>Usciria tal, che a te di largo onore</l>
<l>Fôra cagione, e a me di più liete ore.</l>
<l>Ben sai, Signor, che senza la tua aita</l>
<l>Indarno stanco le mie basse rime,</l>
<l>E menzogna parrà quanto io ragiono.</l>
<l>Ma tacer non mi lascia la infinita</l>
<l>Dolcezza, e del mio canto non si estime</l>
<l>D'altri giammai celeste il mortal dono.</l>
<l>E tutto quel ch'io sono</l>
<l>E scrivo, se ritrarlo, (il che m'accora)</l>
<l>Non mi lece ad altrui, mostra tu appieno</l>
<l>In questa fronte almeno</l>
<l>Sì che legga palese il mondo fuora</l>
<l>Che par non ebbe il mio gioire ancora.</l>
<l>La notte di lucenti gemme aurate</l>
<l>Avea cosparso il ciel già d'ogni intorno,</l>
<l>E copria scuro vel l'umida terra,</l>
<l>Allor che al mio bel sole alta pietate</l>
<l>(O notte a me più chiara assai del giorno!)</l>
<l>Riscaldò il petto, e me tolse di guerra.</l>
<l>Certo il cielo non serra</l>
<l>Piacer che adegui la mia festa pura</l>
<l>Quando il volto rimembro e le parole</l>
<l>Dell'amato mio sole,</l>
<l>Alla cui voce ardea la notte oscura,</l>
<l>E frenava il suo corso anco natura.</l>
<l>Fedel, dicea, mio caro, il tempo è giunto</l>
<l>Ch'io ti ristori d'ogni avuto oltraggio,</l>
<l>E il porto alle angosciose tue fatiche</l>
<l>Dimostri omai, e che non men compunto</l>
<l>Dagli amorosi strali il mio cor aggio;</l>
<l>E se mai le mie voglie a te nemiche</l>
<l>Si dimostrâr, che amiche</l>
<l>Sempre ti fur, ciò fa per maggior segno</l>
<l>Aver del colpo, onde l'incendio nacque</l>
<l>Che a me cotanto piacque.</l>
<l>Or tutta in signoria di te ne vegno,</l>
<l>Né sperar da me aver più ricco pegno.</l>
<l>Così dicendo, le sue braccia aperse,</l>
<l>Ché ben là dove io stava ella s'accorse,</l>
<l>E un'aura mi spirò dal suo bel viso</l>
<l>Possente sì, che le virtù disperse</l>
<l>Racquistâr forze, al suo soggiorno corse</l>
<l>Il fuggitivo core che preciso,</l>
<l>Per star da me diviso,</l>
<l>M'avea già tutto quello ond'io respiro.</l>
<l>Alfin tanto d'ardire allor li diedi,</l>
<l>Ch'io le mi strinsi a' piedi</l>
<l>Dicendo: de' begli occhi un vostro giro</l>
<l>M'appaga sempre d'ogni mio martiro.</l>
<l>Ma poi che alzarmi a tanto onor vi piace,</l>
<l>Non fia duro destin che più m'addoglie,</l>
<l>Né mortal peso che m'ingombri o grave.</l>
<l>Turbar si ferma e sì tranquilla pace</l>
<l>Non potranno di me l'ultime spoglie,</l>
<l>Così del core l'una e l'altra chiave</l>
<l>A voi che il suo soave</l>
<l>Sostegno siete, io sacro umilemente.</l>
<l>Mentr'io seguia più avante, ci percosse</l>
<l>Chi della terra scosse</l>
<l>L'ombra col novo giorno acerbamente,</l>
<l>La bella Aurora, il lucido Orïente.</l>
<l>Canzon, tu puoi ben dire</l>
<l>Siccome giustamente io desiai</l>
<l>Che il Sol dall'onde non uscisse mai.</l>
</lg>
</div1>

<div1 type="poesia">
<head>CANZONE QUINTA.</head>
<lg type="canzone">
<l>Se per opra d'inchiostro o vergar carte</l>
<l>Osassi mai il mio focoso ardore,</l>
<l>E il desiderio poter farvi aperto,</l>
<l>Mi sforzerei con ogni industria ed arte</l>
<l>Scoprir di quanta fiamma arde il mio core,</l>
<l>Quanto mal soffre, e finor ha sofferto.</l>
<l>Ma perché ingegno esperto</l>
<l>Né mio né altrui può palesar l'accesa</l>
<l>Mente e 'l foco che m'arde dentro al seno,</l>
<l>Di contemplarlo appieno</l>
<l>Tacendo a voi lascerò l'alta impresa.</l>
<l>Che ben di poca fiamma ha il core oppresso</l>
<l>Chi può tutto il suo ardor mostrar espresso.</l>
<l>Da pietra tale escon le mie faville,</l>
<l>Che non è maraviglia se di forza</l>
<l>L'aspra mia fiamma ogn'altro foco eccede.</l>
<l>Da sì begli occhi escono a mille a mille</l>
<l>Gli acuti strali con che amor mi sforza,</l>
<l>E di mortal ferite il cor mi fiede.</l>
<l>Che pura e intera fede</l>
<l>Presterà, credo, alle dogliose rime</l>
<l>Chiunque donde la mia pena nasca,</l>
<l>E qual donna si pasca</l>
<l>Del mio martir, saprà, né fa che estime</l>
<l>Altrimenti l'ardor che in me s'asconde</l>
<l>Inestinguibil per vento e per onde.</l>
<l>Da disio nasce il mio amoroso foco,</l>
<l>Disio che ad altri non fia mai secondo</l>
<l>Quanti son stati o di già mai saranno.</l>
<l>Dunque ben giustamente a poco a poco</l>
<l>Miser mi vo struggendo, e se giocondo</l>
<l>Talor mi mostro, le speranze danno</l>
<l>Al mio gravoso affanno</l>
<l>Sovente tregua, qual poi che cadute</l>
<l>Dopo non lungo spazio sono a terra,</l>
<l>Novo dolor m'afferra,</l>
<l>Né a contrastar mi val forza o virtute;</l>
<l>Né riaver si può l'alma già stanca,</l>
<l>Ché l'ardor cresce, e la speranza manca.</l>
<l>È l'ardor dunque al desiderio eguale</l>
<l>È pari il desiderio all'amor mio,</l>
<l>Talmente insieme l'un l'altro s'appiglia.</l>
<l>Or se del mio bel Sol la beltà è tale</l>
<l>Che in lui beltade ha il suo nido natio,</l>
<l>Né lo pareggia altrui né lo somiglia,</l>
<l>Non fia gran maraviglia</l>
<l>Se l'amor mio ch'indi il vigor apprende,</l>
<l>Principio avendo da sì bello oggetto,</l>
<l>D'ogn'altro è più perfetto;</l>
<l>E come più che in altri si comprende</l>
<l>Madonna, in voi valor, senno e bellezza,</l>
<l>Così cede al mio male ogn'altra asprezza.</l>
<l>L'ardor, la fiamma, i miei martir, lo strazio,</l>
<l>Benché sì grande sia che col pensiero</l>
<l>Seguir non pensi non che in versi dire,</l>
<l>Pur di mia bona sorte il ciel ringrazio,</l>
<l>Né 'l stato mio con regno e con impero</l>
<l>Cangiar intendo, e prezzo il mio servire</l>
<l>Il piacer di languire;</l>
<l>E prendo la mia antiqua libertade,</l>
<l>Già tanto cara, a sdegno, e tengo a vile.</l>
<l>Né mi reputo umile</l>
<l>Ma lieto e altier per seguir tal beltade,</l>
<l>Né potrò amando esser se non felice,</l>
<l>Ardendo di una vera Beatrice.</l>
<l>Canzon, s'alla mia donna</l>
<l>Il destin tuo felice ti portasse,</l>
<l>Poiché le fiamme mie scoprir non sai,</l>
<l>Umile le dirai,</l>
<l>Che se cogli occhi il cor dentro mirasse</l>
<l>Legato dalle crespe aurate chiome</l>
<l>Dentro scritto vedrìa lo suo bel nome.</l>
</lg>
</div1>

<div1 type="poesia">
<head>CANZONE SESTA.</head>
<lg type="canzone">
<l>Mentre nel vostro viso,</l>
<l>Madonna, intentamente</l>
<l>Come a tanta beltà dritto conviensi,</l>
<l>Gli onor del paradiso</l>
<l>Ricerco, e con la mente</l>
<l>Mille gioie dispenso a' lieti sensi,</l>
<l>Nuovi desiri accensi</l>
<l>Recansi dentro l'alma</l>
<l>Di celebrarvi in carte</l>
<l>Ch'io n'ardo a parte a parte;</l>
<l>Ma perché poi sotto sì grave salma</l>
<l>M'agghiaccio e discoloro</l>
<l>Sol colla mente e col tacer vi onoro.</l>
<l>Non è che da' begli occhi</l>
<l>E dall'avaro seno,</l>
<l>Che delle sue ricchezze è sì tenace,</l>
<l>Fino al cor non trabocchi</l>
<l>L'amoroso veneno</l>
<l>E l'aura dolce, a cui pensando, pace</l>
<l>Mi viene, e questo spiace</l>
<l>Al mondo; e se il negletto</l>
<l>Fosse al desir uguale</l>
<l>Mio stile pigro e frale,</l>
<l>E movesse ripien d'alto intelletto,</l>
<l>Riscalderei d'amore</l>
<l>Ogni indomito spirto, ogni aspro core.</l>
<l>So ben come in parole,</l>
<l>O sian legate o sciolte,</l>
<l>Un sol non vien de' miei pensieri ardenti.</l>
<l>E non è ch'oda il Sole,</l>
<l>Che par che tutto ascolte,</l>
<l>Così leggiadri ed onorati accenti</l>
<l>Che a dir fosser possenti</l>
<l>Il bel sembiante umano;</l>
<l>Ma fo come uom che dorme,</l>
<l>A cui celesti forme</l>
<l>Paiono in sonno, che poi desto invano</l>
<l>Di rimembrar agogna,</l>
<l>Né men vegliando che dormendo sogna.</l>
<l>Forse ancor fia che il cielo</l>
<l>Alla mia lingua eletta</l>
<l>Voce consenta, e ne disgombri in tutto</l>
<l>Il pigro e mortal gelo</l>
<l>Che sì la tiene astretta,</l>
<l>Che porger non ne lascia alcun bel frutto.</l>
<l>Atro marino flutto,</l>
<l>Allor che il mar più freme,</l>
<l>Scoglio mai non percosse</l>
<l>Che vie maggior non fosse</l>
<l>A ragionar di voi, dolce mia speme,</l>
<l>Il mio fermo ardimento</l>
<l>Lo quale or provo sì fallace e lento.</l>
<l>Allor le sacre dive</l>
<l>Io desterei parlando</l>
<l>Che Alfeo alberga, ed il Giordano, e il Tebro.</l>
<l>Alle più fresche rive</l>
<l>Il mio gioir cantando,</l>
<l>Ove faggio porgesse ombra o ginebro,</l>
<l>Cercherei pieno ed ebro</l>
<l>Di quel che grave sorte</l>
<l>Or mi contende e vieta.</l>
<l>Ma voi, vivo pianeta,</l>
<l>Se prestamente con l'usate scorte</l>
<l>Non mi porgete aita,</l>
<l>«La mia favola breve è già fornita.»</l>
<l>Canzon, che forse la mia donna vedi,</l>
<l>Riverente di' come</l>
<l>La mia voce rischiara al suo bel nome.</l>
</lg>
</div1>

<div1 type="poesia">
<head>CANZONE SETTIMA.</head>
<lg type="canzone">
<l>Da poi che il mio terreno</l>
<l>Vie più ch'ogn'altro asciutto</l>
<l>Amor della sua grazia incende e bagna,</l>
<l>Forza è che del sereno</l>
<l>Sembiante e di quel tutto</l>
<l>Che in voi risplende n'empia ogni campagna,</l>
<l>Sì che il piacer che stagna</l>
<l>Dentro gran tempo accolto,</l>
<l>Come al desire aggrada,</l>
<l>Risuoni ogni contrada,</l>
<l>Ma più di voi, che il cor m'avete tolto</l>
<l>Sovra gli altri concenti</l>
<l>Dolci beati accenti.</l>
<l>Dico che una sol voce,</l>
<l>Uno interrotto spirto</l>
<l>Fu in me, vostra mercede, ésca maggiore,</l>
<l>Né a soggiogar veloce</l>
<l>Fu tanto il vago ed irto</l>
<l>Crine, né de' begli occhi il santo ardore</l>
<l>Il mio debile core,</l>
<l>Quanto il parlar soave</l>
<l>E l'amorose note</l>
<l>Onde Amor mi percote</l>
<l>L'alma sì dolcemente, che non ave</l>
<l>Dardi di più dolcezza</l>
<l>Che ugualmente non sprezza.</l>
<l>Qual miracolo è quando</l>
<l>Pur un poco dappresso</l>
<l>Movete a salutarmi il grato ciglio!</l>
<l>Ogni tristezza in bando</l>
<l>Ponete, e così espresso</l>
<l>Portate alle mie voglie alto consiglio,</l>
<l>Al cui senno mi appiglio,</l>
<l>Siccome il disio fôra.</l>
<l>Da me viene il difetto</l>
<l>E non dal vostro obbietto,</l>
<l>Che sol della memoria m'innamora,</l>
<l>E in mezzo al cor m'adduce</l>
<l>La via che al ciel conduce.</l>
<l>E se fra' bei rubini</l>
<l>Avorio schietto e puro</l>
<l>Talor si scopre, mentre d'onestate</l>
<l>Detti chiari e divini</l>
<l>Formate, orrido e scuro</l>
<l>È in tutto chi da tanta alma beltate</l>
<l>Non prende qualitate,</l>
<l>E parte non vi assembra.</l>
<l>Così forbite eguali</l>
<l>Mai perle orïentali</l>
<l>Ornaro grazïose e rare membra</l>
<l>Di vezzosa fanciulla,</l>
<l>Che non foss'ombra o nulla?</l>
<l>Qual di vago donzello</l>
<l>In sul fiorir degli anni</l>
<l>Mutasi in dolce sì la voce prima,</l>
<l>Che con dir terso e bello</l>
<l>I più gravosi affanni</l>
<l>Rivolge in gioia da chi ben l'estima,</l>
<l>È tal perché si esprima</l>
<l>Il parlar dolce accorto</l>
<l>Altamente nell'alma</l>
<l>Che di sì dolce salma</l>
<l>M'ingombri il cor, che ferma fede io porto</l>
<l>Che a por qui questo velo</l>
<l>Quasi mi sforza il cielo.</l>
<l>Chi disia di sapere</l>
<l>Del celeste parlare</l>
<l>Ch'è del ben di lassù forma novella,</l>
<l>Pruovi questo piacere,</l>
<l>E venga ad ascoltare</l>
<l>Riverente di voi, dolce mia stella,</l>
<l>L'accorta umil favella.</l>
<l>So ben che dirà poi,</l>
<l>Da sé stesso diviso:</l>
<l>È ver che in paradiso</l>
<l>Si tace sempre, o che pur, come voi</l>
<l>Con riverenza molta,</l>
<l>Vi si parla ed ascolta.</l>
<l>Canzon, tu puoi affermare in ciascun loco,</l>
<l>Che tutto il mio gioire</l>
<l>Ho posto nell'udire.</l>
</lg>
</div1>

<div1 type="poesia">
<head>CANZONE OTTAVA.</head>
<lg type="canzone">
<l>Occhi vaghi lucenti</l>
<l>Che mi stringeste il nodo</l>
<l>Del qual mai per fuggir non mossi il piede,</l>
<l>E quei vaghi e pungenti</l>
<l>Raggi temprate in modo</l>
<l>Che mi fate sprezzar quanto il Sol vede,</l>
<l>A portar ferma fede</l>
<l>Ch'avea smarrita d'ogni onor la strada,</l>
<l>Quanto per voi m'aggrada</l>
<l>Aver del viver mio cangiato stile!</l>
<l>Che a dir il vero, io era</l>
<l>Quasi un'alpestre fera</l>
<l>Ad altrui grave, a me noiosa e vile.</l>
<l>Or veggio, e mi diletta,</l>
<l>Che senza voi non è cosa perfetta.</l>
<l>Ché avea l'alma gravata</l>
<l>D'una nebbia d'errore</l>
<l>Sì ch'io non potea mai giunger al vero,</l>
<l>Poi che da voi piagata</l>
<l>Fece loco ad amore</l>
<l>Che dolce in lei creò di voi pensiero,</l>
<l>Del mio stato primiero</l>
<l>Vergognando mi dolsi, e sonmi accorto</l>
<l>Che vivendo ero morto.</l>
<l>Perché come il gradito aer cortese</l>
<l>Saggio animal dispoglia</l>
<l>Dall'antica sua spoglia,</l>
<l>Così poi che nel cor raggio discese</l>
<l>Del bel lume soave,</l>
<l>Sgombrò da me l'incarco ond'era grave.</l>
<l>Allor conobbi espresso</l>
<l>Onde si trae la guerra</l>
<l>Che dal ciel ne disgiunge e da virtute,</l>
<l>E che si brama spesso</l>
<l>Quel che il passo ci serra</l>
<l>Al sentier d'onestate e di salute.</l>
<l>Ond'io perché si mute</l>
<l>Stato nel cor, e chi dentro governa</l>
<l>Sempre il ver non discerna,</l>
<l>Dal mio saldo voler già non mi muovo;</l>
<l>Ché da voi, oneste luci,</l>
<l>Fide al mio viver duci,</l>
<l>Muove un piacer pur al membrar sì nuovo,</l>
<l>Che di lui più m'accendo</l>
<l>Quanto più nel pensar di voi m'estendo.</l>
<l>E se il grave mio velo</l>
<l>Il conoscer più avante</l>
<l>Del vostro aer gentil non mi vietasse,</l>
<l>Né Amor, credo, né il cielo</l>
<l>Fôra di grazie tante</l>
<l>Mai sì cortese a chi nel mondo entrasse,</l>
<l>E di par non andasse</l>
<l>Col suo bel stato l'alta mia ventura.</l>
<l>Ma la luce ch'oscura</l>
<l>E men degna d'onor fa parer quale</l>
<l>Fra noi prima si tiene,</l>
<l>Mia virtù non sostiene</l>
<l>Perché voi santa, ed io cosa mortale.</l>
<l>Pur quel poco ch'io veggio</l>
<l>Sì contenta il desio ch'io più non chieggio</l>
<l>Perch'io non abbi un'intera allegrezza,</l>
<l>Interrompe il timor tanta mia gioia.</l>
<l>Ma se il mio cor non sdegna</l>
<l>Vostra nobile altezza,</l>
<l>Né se oscura fortuna unqua la noia,</l>
<l>Forse innanzi ch'io muoia</l>
<l>Vedrò ancor voi dolce pietate aprire,</l>
<l>La qual mi porga ardire</l>
<l>A pregar sol poi che il desir mi sprona,</l>
<l>Che non abbiate a schivo</l>
<l>Se di voi parlo o scrivo</l>
<l>Per quel che dentro Amor meco ragiona,</l>
<l>Che mi diletta e piace;</l>
<l>Con l'altro non poss'io aver mai pace.</l>
<l>Gir potrei lieto, e tu, o Canzon, più adorna,</l>
<l>S'a' begli occhi pietate</l>
<l>Crescesse, come ognor cresce beltate.</l>
</lg>
</div1>

<div1 type="poesia">
<head>CANZONE NONA.</head>
<lg type="canzone">
<l>Vorrei tacer, Amore,</l>
<l>Gli affanni e i dolor miei</l>
<l>Per non turbar il bel viso sereno;</l>
<l>E perché quel c'ho in core</l>
<l>Con lingua non potrei</l>
<l>Né con la penna mai ritrar appieno,</l>
<l>Com'io lo dica o scriva</l>
<l>Pensando a quelle sole</l>
<l>Dolci estreme parole,</l>
<l>Cagion che in tali pene ardendo io viva,</l>
<l>A quella bianca mano</l>
<l>Che la mia strinse, ond'or la piango invano.</l>
<l>Non è sì alpestra fera</l>
<l>Che udendo il mio gran pianto</l>
<l>Non cangi in pia la sua orgogliosa mente.</l>
<l>Quanto, da quel ch'io era,</l>
<l>Mutato sono! ahi quanto</l>
<l>Era il mio meglio in quel punto dolente</l>
<l>Morir sì dolcemente!</l>
<l>Moriva riguardando</l>
<l>Negli occhi e nel bel volto</l>
<l>Ch'ora a dolor mi volto,</l>
<l>Sempre il tuo nome e il mio destin chiamando.</l>
<l>Lasso! più non ho io</l>
<l>Altro che un dolce di morir desio.</l>
<l>Gli amorosetti augelli</l>
<l>Di questo inculto loco</l>
<l>Al tristo suon degli aspri miei lamenti</l>
<l>Non più leggiadri e belli,</l>
<l>Cantan lor dolce foco</l>
<l>Ma con pietose voci e mesti accenti</l>
<l>Piangon li miei tormenti,</l>
<l>E la mia afflitta vita,</l>
<l>Che non fu mai né fia</l>
<l>Ugual pena alla mia</l>
<l>Qualor ripenso all'empia dipartita:</l>
<l>Ma il ciel più sordo fassi,</l>
<l>Ch'io più non piango, e torno a questi sassi.</l>
<l>Dunque per aspro colle</l>
<l>E in questi folti boschi</l>
<l>Mi chiudon l'alta via del paradiso.</l>
<l>O desir vano e folle,</l>
<l>O pensier ciechi e foschi,</l>
<l>U' mi guidaste voi senza il bel viso?</l>
<l>Ov'è quel vago riso</l>
<l>Che acqueta il mio martìre?</l>
<l>E quelle chiome d'oro</l>
<l>Per cui mi sento ad or ad or morire?</l>
<l>Stolti, non v'accorgete</l>
<l>Che innanzi agli occhi mille morti avete?</l>
<l>Almo terren felice,</l>
<l>Le chiare piante tocchi,</l>
<l>E godi quel che il ciel m'adombra e toglie.</l>
<l>Deh perché a me non lice</l>
<l>Contemplar que' begli occhi,</l>
<l>E saziar le mie accese oneste voglie?</l>
<l>Perché l'alte mie doglie</l>
<l>Non ponno trasformarsi</l>
<l>Nel primo dolce stato?</l>
<l>Ahi doloroso fato!</l>
<l>O cielo! o stelle! o miei disegni scarsi</l>
<l>Qual dì mercè vi giunga?</l>
<l>Ch'io più non posso in questa guerra lunga.</l>
<l>O poverella mia tra' boschi nata!</l>
<l>Se il ciel pietà non volve,</l>
<l>Presto mi rivedrai ridotto in polve.</l>
</lg>
</div1>

<div1 type="poesia">
<head>SONETTO.</head>
<lg type="sonetto">
<lg type="quartina">
<l>Io pur, la Dio mercè, rivolgo il passo</l>
<l>Dopo il sest'anno a rivederti almeno,</l>
<l>Superba Italia, poi che starti in seno</l>
<l>Dal barbarico stuol m'è tolto, ahi lasso!</l>
</lg>
<lg type="quartina">
<l>E con gli occhi dolenti e 'l viso basso</l>
<l>Sospiro e inchino il mio natìo terreno,</l>
<l>Di dolor, di timor, di rabbia pieno,</l>
<l>Di speranza, di gioia ignudo e casso.</l>
</lg>
<lg type="terzina">
<l>Poi ritorno a calcar l'Alpi nevose,</l>
<l>E 'l buon gallo sentier, ch'io trovo amico</l>
<l>Più de' figli d'altrui, che tu de' tuoi.</l>
</lg>
<lg type="terzina">
<l>Ivi al soggiorno solitario aprico</l>
<l>Mi starò sempre in quelle valli ombrose,</l>
<l>Poi che il ciel lo consente, e tu lo vuoi.</l>
</lg>
</lg>
</div1>

<div1 type="poesia">
<head>SONETTO.</head>
<lg type="sonetto">
<lg type="quartina">
<l>Io ho varcato il Tebro, e muovo i passi,</l>
<l>Donna gentil, sovra le tosche rive</l>
<l>Disgiunte pur da quelle mie native</l>
<l>Piagge e dai colli ove Fiorenza stassi.</l>
</lg>
<lg type="quartina">
<l>Levo devoto al ciel gli spirti lassi,</l>
<l>E lo ringrazio assai, benché mi prive</l>
<l>Del maggior ben; poi le fresche aure vive</l>
<l>Accolgo, e bacio le campagne e i sassi.</l>
</lg>
<lg type="terzina">
<l>Quinci dico fra me: Pur giunto sono</l>
<l>Dopo due lustri almen fra' miei vicini</l>
<l>A toccar il terren che troppo amai.</l>
</lg>
<lg type="terzina">
<l>Poi ripensando ai vostri occhi divini</l>
<l>Che sì lunge ne stan, tutto abbandono,</l>
<l>E col cuor torno agli amorosi guai.</l>
</lg>
</lg>
</div1>

<div1 type="poesia">
<head>SCIOLTI.</head>
<epigraph><p>Ai cittadini di Firenze, <date>8 giugno 1537</date></p></epigraph>
<lg type="non-definito">
<l>Beati spirti, che su in ciel con Dio</l>
<l>Vedete del natio vostro terreno</l>
<l>E della cara patria alma Fiorenza</l>
<l>La piaga, che pur ier col ferro santo,</l>
<l>E per virtù di un giovinetto lauro,</l>
<l>Sanata parve, or vie più che mai inverma;</l>
<l>Di così lungo mal pietà vi prenda.</l>
<l>Deh rivoltate in la divina mente</l>
<l>Gli occhi, e se lacrimar si puote in cielo,</l>
<l>Deh mostrategli a Dio pregni di pianto.</l>
<l>Mossi a pietà del bel florido nido,</l>
<l>Fatto albergo non più d'alme patrizie,</l>
<l>Ma di feri rapaci avidi lupi</l>
<l>Che non sazi in gran tempo, a divorarne</l>
<l>La carne, il sangue della bella donna</l>
<l>Or con rabbiosa tocca i denti volgono</l>
<l>Per romper l'ossa, e porle al vento in polve.</l>
<l>Scellerati, crudei, rabbiosi mostri</l>
<l>Empi, com'esser può che al tutto spenta</l>
<l>Sie in voi quella pietà paterna, e quella</l>
<l>Carità che spronò gli antichi e saggi</l>
<l>A por per la più cara libertate</l>
<l>Oro, gemme, terren, figliuoli e vita?</l>
<l>E se tal carità non mosse unquanco</l>
<l>Gli animi vostri e i cuor già fatti un marmo,</l>
<l>Degli altrui danni almen vi muova ormai</l>
<l>Il mal grido, e vergogna di voi stessi,</l>
<l>Che non pur Roma, o le latine spoglie</l>
<l>Del vostro vituperio oscure fansi,</l>
<l>Ma la Grecia per voi si turba e duole.</l>
<l>Già veggendo gli Assiri e gli Africani</l>
<l>Oggi di voi più pii, più giusti e santi,</l>
<l>Ditemi, prego, e non s'asconda il vero,</l>
<l>Perch'io son come voi fratello e figlio</l>
<l>Di questa alma città di cui pietoso</l>
<l>Fui sempre, e sono, e poi che sciolta fia</l>
<l>L'alma dal mesto corpo, sarò ancora,</l>
<l>Onde or scrivendo il ver, lacrimo e scrivo.</l>
<l>Ditemi un po', patrizi folli e ciechi,</l>
<l>Per quella verità che in ciel non erra,</l>
<l>Pel sangue nostro che in amor ci unisce</l>
<l>Qual voi contro a natura ognor partite:</l>
<l>Ditemi ormai, e ritirate il morso</l>
<l>Al proprio bene ed alle stesse voglie</l>
<l>Che il più dritto cammin coprendo ingombrano,</l>
<l>E date alla ragion la briglia e il freno.</l>
<l>Non bastav'egli, ohimè! che gli occhi vostri</l>
<l>Visto n'avesser per sì lungo tempo</l>
<l>Dopo 'l quinto girar d'un anno intero.</l>
<l>Sotto le più rapaci avide mani,</l>
<l>Sotto il più crudo cuor, alma efferata,</l>
<l>Sotto il più sanguinoso empio tiranno</l>
<l>Che mai natura producesse in terra,</l>
<l>La città con l'aver, l'onor e l'essere?</l>
<l>Non bastava egli, ohimè! non fôra ei troppo</l>
<l>Aver visto ogni pubblico tesoro</l>
<l>E l'altrui poscia dissipar e spendere</l>
<l>Per saziar ogni sua più ingorda voglia?</l>
<l>E per tener con violenta forza</l>
<l>Con braccio armato e sanguinosa mano</l>
<l>Quel che non era possibil né giusto:</l>
<l>Così votando il suo paterno albergo</l>
<l>Del per altrui sudato argento ed oro</l>
<l>N'empieva ognor quel barbarico seno</l>
<l>Che al suo male operar crescesse il tempo;</l>
<l>Non risguardando perciò far giammai</l>
<l>Né gli altrui danni e noiose ruine,</l>
<l>Né se la toglie ov'è maggior bisogno,</l>
<l>Né se il fil tronca al mercantil lavoro,</l>
<l>O spesso fura agli affamati figli</l>
<l>Il pan con più dolor del vecchio padre</l>
<l>E della più pia madre urla e sospiri.</l>
<l>Né curava quest'empio, e voi 'l vedesti,</l>
<l>Per occupar l'altrui pecunia, rompere</l>
<l>Con rari modi le sacrate nozze</l>
<l>Di vostre figlie, che vergini e caste</l>
<l>Empion le case, ohimè! sendo or più atte,</l>
<l>Pel lungo tempo che piangendo occulte</l>
<l>Son state, a esser gran madri, che spose.</l>
<l>Or con quel grieve duol che il cuor mi punge</l>
<l>Vie più oltre dirò le colpe oscene</l>
<l>Di quest'empio e di sua più vil canaglia</l>
<l>Che gli fu sempre in ogni impresa guida.</l>
<l>Questi spinti da foco e da libidine</l>
<l>Non curâr le civil vergini avere</l>
<l>Più volte a forza, e l'altrui spose oneste,</l>
<l>E quelle ancor che sotto negri panni</l>
<l>Dopo il pianto marito aspettan morte;</l>
<l>Non lassando però le chiuse e sacre,</l>
<l>Poste al servizio del più alto Giove,</l>
<l>E de' lor corpi mille volte e mille</l>
<l>Saziò sue voglie come più gli piacque,</l>
<l>Con tanto disonor, o vil patrizi,</l>
<l>Del casto sangue vostro antico e nobile,</l>
<l>E di quella onestà che in pregio tanto</l>
<l>Ebber quei ch'a voi fur primi e migliori.</l>
<l>Ma voi, già fatti e compagni e fratelli</l>
<l>Al suo tiranneggiar, bramosi d'oro,</l>
<l>Cinti d'ambizïone e di timore</l>
<l>Di non perder la vita, ogni sua gloria</l>
<l>Della vostra città subietta avete,</l>
<l>E comportato quel che l'aspre belve</l>
<l>E crude fere comportar non ponno.</l>
<l>Lasso! non deggio or quinci replicarne</l>
<l>Quanto fusse in costor quel vizio osceno</l>
<l>Per cui già n'arse due città, salvando</l>
<l>Appena un giusto sol Iddio immortale.</l>
<l>Dunque nel tuo giardin, patria mia cara,</l>
<l>Mediante questi errori empi, già secchi</l>
<l>I vaghi fior, le più sant'erbe e i frutti</l>
<l>Che già ti fecer sì famosa e bella</l>
<l>Nel tuo giardin, che pessimi cultori</l>
<l>A forza già ne dierno in preda a quello</l>
<l>Ch'ogni tuo comun ben per proprio volse</l>
<l>Fino agli uccei, le varie fere, e i pesci</l>
<l>Con tormento d'alcun se pur guardava</l>
<l>L'aria, le selve, i fiumi ove nascevano,</l>
<l>Non che ardisse vêr lor spinger la mano.</l>
<l>Così, in te spenta ogni virtute e fede,</l>
<l>L'onor, la gloria, e ciascun tuo tesoro,</l>
<l>La bontà che già al ciel la via ti scorse,</l>
<l>Dipinta eri in lor vece, e fatta adorna</l>
<l>D'ignoranza, di fraude, urla e ruine,</l>
<l>Vergogne, vitupèri e lussi vani,</l>
<l>Stupri, adultèri, sacrilegi, incesti,</l>
<l>Forze, rapine, sangue, e morti orrende</l>
<l>Da far l'abisso non che il ciel pietoso.</l>
<l>Queste son le tue glorie, e pur bastare</l>
<l>Dovriano a chi di te reggeva il freno,</l>
<l>Allor che il valoroso, ardito, e forte</l>
<l>N'aperse dentro la profonda notte</l>
<l>Col giusto ferro il crudo petto e il collo,</l>
<l>E fe di sangue un sì famoso rio,</l>
<l>Che non a Bruto pur la gloria adombra,</l>
<l>Ma a quanti Roma gloriosa fêro,</l>
<l>Costui l'onor a tutti aduggia e copre.</l>
<l>O creato da Dio per opra tale,</l>
<l>O alto ingegno, o virtuoso cuore,</l>
<l>O santa destra, quando fia che mai</l>
<l>Baciarti possa mille volte e mille</l>
<l>Allor che i tuoi trofei fien celebrati</l>
<l>Là dove or dai più rei esul siam fatti,</l>
<l>Da' più rei ch'odian sì quel ferro e l'opra</l>
<l>Che trar di servitute unqua gli possa,</l>
<l>Che non odia così l'avaro il perdere,</l>
<l>Dando gran prezzo all'ostili arme, quali</l>
<l>Sempre gli tenghin schiavi servi abietti,</l>
<l>Acciocché mai i lor canuti velli</l>
<l>Quel che sia libertà veder non deggino.</l>
<l>Come di tanto ben già fatti indegni,</l>
<l>Né perciò dico a voi, patrizi giusti,</l>
<l>Che dentro al cerchio sì vi spiace il male</l>
<l>Che ne vivete lacrimando in doglia,</l>
<l>Ma, per più non poter, ne date loco</l>
<l>A quella forza a cui soggiace il bene.</l>
<l>Gli empi per non veder più chiaro il sole</l>
<l>Del libero splendor ch'era resurto</l>
<l>Al suo vago orïente per quel ferro</l>
<l>Che ne tagliò la mal cresciuta pianta,</l>
<l>Gli occhi serraro, il mal voler saziando</l>
<l>Di quel che il sangue nostro odia non meno</l>
<l>Che già l'odiasse il suo punito padre.</l>
<l>Costui a forza in alto seggio pose</l>
<l>Un certo giovinetto in terra nato</l>
<l>Di quel padre che allor fu il pregio e il vanto</l>
<l>Delle mie più famose italich'armi.</l>
<l>A questo a forza diè titolo e nome</l>
<l>Sol per farlo strumento alle sue voglie,</l>
<l>Bramoso farsi grande appo qualcuno</l>
<l>Che 'l premïasse con tal gloria ed oro</l>
<l>Ch'empier potesse suo appetito ingordo;</l>
<l>E per far questo non si cura vendere,</l>
<l>E tu 'l consenti empio civil collegio,</l>
<l>La città per ischiava, e seco appresso</l>
<l>I suoi più forti e ben muniti lochi</l>
<l>Che non son pur a noi fortezza e scudo,</l>
<l>Ma chiave e porta al bel sito toscano.</l>
<l>Dunque contro a sì rei nefandi casi</l>
<l>Surgi, alto Padre, che nel ciel ti posi,</l>
<l>E con l'occhio divin pietoso e mite</l>
<l>Risguarda omai la tua città che plora</l>
<l>Vedova e serva e d'ogni speme priva,</l>
<l>D'ogni speme e favor d'umane forze.</l>
<l>Solo in tua destra a cui soggiace il cielo,</l>
<l>La terra, il mare, e il più profondo abisso,</l>
<l>Si confida, alto Dio, risguarda, e spera.</l>
<l>Con quei modi, Signor, ch'occhio mortale</l>
<l>Non vede o scuopre natural iudicio,</l>
<l>Abbatti fuora e dentro ogn'inimico</l>
<l>Che occupar vuole il ben libero e sciolto</l>
<l>Della città, che già fiorir facesti,</l>
<l>E farai, se di lei punto ti cale.</l>
<l>Tu che penetri i cuori, alto Signore,</l>
<l>Rompi, ormai rompi ogni volpin disegno;</l>
<l>To' via quei lacci che così la stringono,</l>
<l>Che non puote oramai più dare un crollo:</l>
<l>Surgi, Signore, e sia squarciato e rotto</l>
<l>Quel forte muro, che de' più meschini</l>
<l>Opra, langue, e sudor sì presto crebbe</l>
<l>Per destrurne il più bello antico cerchio.</l>
<l>To' via, Signor, l'insidie, il ferro e il foco,</l>
<l>I perversi pensier, l'avido orgoglio,</l>
<l>E fa' che invece a tanti mal resurga</l>
<l>Il giusto e comun ben, la pace, e sia</l>
<l>Questa all'altre cittadi esempio e guida,</l>
<l>Non più come stat'è favola e scherno.</l>
<l>Di questo priega ogni cuor retto; e voi,</l>
<l>Beati spirti, che su in ciel con Dio</l>
<l>Vedete del natio vostro terreno</l>
<l>E della cara patria alma Fiorenza</l>
<l>Il suo gran male, all'alto tron rivolti</l>
<l>Pregate che pietà lo muova ormai,</l>
<l>Poscia ch'altri per lei non muove in terra.</l>
</lg>
</div1>

<div1 type="poesia">
<head>STANZE.</head>
<epigraph><p>AL RE FRANCESCO PRIMO.</p></epigraph>
<lg type="non-definito">
<l>Io mi stava l'altrier, Francesco altero,</l>
<l>Dove qui Larco le campagne infiora</l>
<l>Nell'aprico terren, ch'il vostro impero</l>
<l>Più che Giove nel ciel, nel mondo adora;</l>
<l>E per me' contemplar l'acerbo e fero</l>
<l>Scempio crudel che a ripensar m'accora,</l>
<l>Sott'al monte m'assisi, ond'esce il rio</l>
<l>Tristo e doglioso del suo stato rio.</l>
<l>Ivi sorgea l'afflitta pastorella</l>
<l>Che le sue care gregge indarno chiama,</l>
<l>Il buon bifolco contra il ciel favella,</l>
<l>Ch'ha perduto i giovenchi, e morte brama.</l>
<l>Là piange l'angosciosa vecchierella,</l>
<l>Ch'odia gli anni soverchi, e sé disama,</l>
<l>E la sua famigliuola ha tutta intorno,</l>
<l>Né tanto ha pur da sostentarla un giorno.</l>
<l>Là spogliate vedea de' propri beni</l>
<l>Le campagne, le piagge e i colli aprici,</l>
<l>Già tutti d'ombra e di ricchezza pieni,</l>
<l>Del buon Bacco e di Palla antiqui amici:</l>
<l>Son fatti albergo i campicelli ameni</l>
<l>Di pungenti erbe, e lappole infelici,</l>
<l>Che il miser villanel non ebbe il seme</l>
<l>Da commetterli in sen l'usata speme.</l>
<l>L'alta soglia real, dove sedea</l>
<l>Il buon Sacro Senato in vostro nome,</l>
<l>In cui l'alma Giustizia il fren reggea</l>
<l>Raddrizzando col ver le torte some,</l>
<l>L'indegna fiamma per vil gente e rea,</l>
<l>Che per mille altre prove ha visto, come</l>
<l>La ragion, il ben far le grava e spiace,</l>
<l>Miseramente ancor distrutta giace.</l>
<l>O vilissimo suol, cui sendo tolto</l>
<l>Lo sperar di saziar l'odio e 'l veleno</l>
<l>Contro il tuo gran nimico a te rivolto</l>
<l>D'alta gloria, e d'ardir ornato il seno,</l>
<l>Fusti il lupo crudel che mira il volto</l>
<l>Del robusto pastor di tema pieno,</l>
<l>Che fugge al bosco, e sopra sterpo o legno</l>
<l>Sfoga rabbioso l'affannato sdegno.</l>
<l>Ahi barbaro crudel! dunque non sai</l>
<l>Che la gloria è domar chi l'arme ha in mano?</l>
<l>Tu le spoglie e 'l trionfo porterai</l>
<l>Che le vedove mura hai posto al piano;</l>
<l>Ma al tuo poco valor che scusa avrai?</l>
<l>Di fuggir presso, e minacciar lontano;</l>
<l>D'invitar l'avversario, e poi che venne,</l>
<l>Timid'a volo imbelle aprir le penne?</l>
<l>Come non cadde allor la iniqua mano?</l>
<l>Come non venne pia la cruda mente?</l>
<l>Quando vedesti ove il mio re sovrano</l>
<l>M'ha dato albergo, e dove dolcemente</l>
<l>Mi sto dal volgo, e dal pensier lontano,</l>
<l>Ch'hanno in noi le virtù le voglie spente,</l>
<l>Ove le Muse suo Pastor adorno</l>
<l>Vengon meco a cantar la notte e 'l giorno.</l>
<l>Forse invidia e dolor di quel ch'io canto</l>
<l>Di Francesco talor, t'armò il desio</l>
<l>Qui d'offender di Febo il nido santo,</l>
<l>E turbar l'onde del sacrato rio.</l>
<l>Ma il buon grido real salito è tanto</l>
<l>Che non ha più mestier del parlar mio.</l>
<l>Che dall'Atlante al Nil, dall'austro all'orse</l>
<l>Son l'alte virtù sue molt'anni corse.</l>
<l>Non tentar no, ch'ogni tua forza è vana,</l>
<l>D'abbassar di costui l'invitta gloria.</l>
<l>Il mortal senno, e la potenza umana</l>
<l>Non potrà contr'al Ciel aver vittoria;</l>
<l>Prima sorgerà il Sol dov'è lontana,</l>
<l>Che fiorita non sia la gran memoria</l>
<l>Del mio buon Gallo, e de' suoi fatti illustri,</l>
<l>Che stancheria le lingue, gli anni e i lustri.</l>
<l>Or non sai tu ch'al suo sommo valore</l>
<l>Si fa servo e prigion chi mai nol vide?</l>
<l>Guarda la gente, cui l'antiquo errore</l>
<l>Fuor del dritto sentier da noi divide,</l>
<l>Ch'entrò l'Ebro e 'l Peneo con tal furore</l>
<l>Abbatte dei cristian le schiere fide,</l>
<l>Come a lui torna umile, e non disdegna</l>
<l>Di seguir dove vuol la sacra insegna.</l>
<l>E qui si taccia chi biasmando accerta</l>
<l>Che non si debba aver sì fatti amici,</l>
<l>La cui colpa mortal tant'odio merta,</l>
<l>Che gli elementi e 'l ciel li sian nimici.</l>
<l>Deh come oggi riguardi, o invidia, aperta</l>
<l>Sol la scorza di fuor, non le radici</l>
<l>Della pianta real, né sai che il frutto</l>
<l>E non le fronde e i fior discerne il tutto.</l>
<l>Se cercava domar con questa mano</l>
<l>Del suo nemico uccel l'artiglio 'l volo,</l>
<l>Perché al tempo miglior si stè lontano</l>
<l>Senza muover dal nido un passo solo,</l>
<l>Quando tutto inondar l'aperto piano</l>
<l>Vide il Danubio d'infinito stuolo,</l>
<l>Ch'allor l'Adda, e 'l Tesino, e i vicin loro</l>
<l>Ne chiamaron più volte i gigli d'oro?</l>
<l>O quando vide poi l'Aquila stesa</l>
<l>A cercar nuove prede a mezzogiorno</l>
<l>Dove da troppo Sol la Libia accesa</l>
<l>Scalda assetate le campagne intorno,</l>
<l>Allor che abbandonò la bella impresa</l>
<l>Il duce orïental con tanto scorno;</l>
<l>Che si può dir che il ricevuto onore</l>
<l>Fussi dato dal vinto al vincitore.</l>
<l>Or non poteva allor con la sua gente</l>
<l>Senza contrasto alcun l'Alpi passare</l>
<l>Il mio famoso re, quasi torrente</l>
<l>Qualor scuote la pianta, e batte il mare;</l>
<l>E fa sparir la neve austro possente</l>
<l>Che il ciel turbato d'ogn'intorno appare</l>
<l>Converso in pioggia, ed ei lieva la fronte,</l>
<l>Poi scende ardito e minaccioso il monte:</l>
<l>Ciò che trova in cammin, seco ne mena</l>
<l>Arbor, legni, o muraglie, sterpo, o sasso,</l>
<l>Gregge, armenti, pastor, la mandria piena</l>
<l>Degl'infelici agnei conduce al basso:</l>
<l>Poi giunto alfin sopra l'antica arena,</l>
<l>Ratto e vittorïoso allarga il passo,</l>
<l>E quanto dalle valli al pian s'estende,</l>
<l>Al suo imperio novel soggetto rende.</l>
<l>Con tai forze o maggiori il Gallo altiero</l>
<l>Si potea ripigliar non pur l'antico</l>
<l>Nido d'Insubria, che per torto impero</l>
<l>Occupato li tien l'empio nemico.</l>
<l>Ma dal vecchio appennin aspro sentiero</l>
<l>Passar volando il dolce nido amico</l>
<l>D'Arno e di Tebro, e possedersi il seno</l>
<l>Ove il terrestre vel lasciò Miseno.</l>
<l>Ma quel spirto regal che gloria e lode</l>
<l>Più che regno o tesor al mondo cura,</l>
<l>Or che di ricercar virtudi o frode</l>
<l>Contra il nimico, che lo sforza o fura,</l>
<l>Queste parole, e simili non ode,</l>
<l>Tanto vuol bene oprar sopra misura,</l>
<l>E spera col valor ritorre altrui</l>
<l>Quel che per altra via fu tolto a lui.</l>
<l>Fiero ardito leon, non volpe astuta,</l>
<l>Vuol con l'armi acquistar, non con inganni;</l>
<l>Né quella troppa ahimè contraria avuta</l>
<l>Empia fortuna ne' passati danni</l>
<l>L'innato alto desìo rivolge, o muta,</l>
<l>Che gli abbatte il dolor, vince gli affanni,</l>
<l>Santa Palma Idumea ch'al maggior peso</l>
<l>Più si lieva in onor, d'onor acceso.</l>
<l>Forse alcun ne dirà che aver amica</l>
<l>Par la gente infedel gran biasmo sia,</l>
<l>Che dei Galli Signor la prole antica</l>
<l>Cristianissimo il nome solo avia,</l>
<l>Perch'in ogni stagion fu sua nimica,</l>
<l>E mille volte o più l'insegna pia</l>
<l>Contr'a quella spiegando alzava a volo</l>
<l>Il ver nome di Dio Padre e Figliolo.</l>
<l>Gloria dunque saria da te scacciare</l>
<l>Chi ti venga a trovar pian ed umìle,</l>
<l>E per mille perigli in terra e in mare</l>
<l>L'altrui buon faticar tener a vile?</l>
<l>Qual legge o qual ragion potrìa vietare</l>
<l>Per alcun tempo mai, ch'un cor gentile</l>
<l>Non deggia a chi l'onora esser cortese</l>
<l>Se ben fosse colui, che più l'offese?</l>
<l>Nuocer già non potrìa, ma giovar puote</l>
<l>Se la fama real disteso ha l'ale.</l>
<l>Non può dove l'Olimpo al vento scuote</l>
<l>L'invitta cima, che alle stelle sale,</l>
<l>Ma tra i monti Rifei, dove a Boote,</l>
<l>Girando il carro suo, del mal non cale,</l>
<l>E dove il Sol rifugge e dove riede,</l>
<l>E dove con più ardir le piagge fiede.</l>
<l>Non è saggio il pastor che può talora</l>
<l>Di van'esca nutrirsi i lupi amici.</l>
<l>Quelli e lontani e della selva fuora</l>
<l>Li trae per forza e se li tien nimici.</l>
<l>Piange il misero poi, ma tarda è l'ora</l>
<l>Che le sue care gregge alme e felici,</l>
<l>Già sì liete e gioconde, fatte vede</l>
<l>Sol per colpa di lui dogliose prede.</l>
<l>Non è sempre virtù trar l'armi fuore,</l>
<l>Né voler contrastar con chi si tace</l>
<l>Perché il van guerreggiar apporti onore,</l>
<l>Lo star contento alla sicura pace;</l>
<l>E chi ben non discerne il luogo e l'ore,</l>
<l>Spesso si trova dove più li spiace.</l>
<l>Non basta il disegnar, ma il senno l'opra</l>
<l>Fan lodar il miglior, e star di sopra.</l>
<l>Ben conosce il mio re contraria l'ora</l>
<l>Di porre in rischio le cristiane gregge,</l>
<l>Che dal diritto sentier fuggite fuora</l>
<l>Sprezzan l'alto Pastor che le corregge.</l>
<l>E divise tra lor colui s'onora</l>
<l>Che sa meglio innovar l'usata legge.</l>
<l>E quel saggio e fedel a tutti piace</l>
<l>Che più viene a turbar l'antica pace.</l>
<l>Chi il proprio albergo suo lascia in periglio,</l>
<l>Come puote assalir quel ch'è d'altrui?</l>
<l>Come de' danni altrui farem vermiglio</l>
<l>L'empio coltel, che insanguiniam tra nui?</l>
<l>Come vedrem già mai l'Aquila e il Giglio</l>
<l>Sopra gli altrui terren gir ambedui</l>
<l>Concordi in pace, se nel patrio stesso</l>
<l>Non può quella soffrir quell'altro appresso?</l>
<l>Spogliar prima convien gli sdegni e l'ire,</l>
<l>E rivestir il cor di ver amore,</l>
<l>E domar con ragion l'empio desire</l>
<l>Di dar sempre al fratel danno e dolore,</l>
<l>E l'ingordo voler troppo alto gire</l>
<l>Per crudel via di non lodato onore,</l>
<l>E render quel che il mondo tutto scorto</l>
<l>Conoscer può che si ritiene a torto.</l>
<l>Qual meraviglia fia s'un che si sente</l>
<l>Ricco e possente dell'altrui paese</l>
<l>Quell'a cui toglie il suo, chiami sovente</l>
<l>Che l'alma indrizzi alle lontane imprese,</l>
<l>Perché ponga in oblio più dolcemente</l>
<l>L'antico incarco delle avute offese,</l>
<l>E col non suo tesor acquisti fama</l>
<l>D'esser proprio colui, che pace brama.</l>
<l>Orsù, rapace Uccel, che brami in vista</l>
<l>Sopra nuovi terren distender l'ale,</l>
<l>Perché non drizzi pria l'acuta vista</l>
<l>Sopra quel che possiedi in tanto male?</l>
<l>Guarda l'Italia mia gravosa e trista</l>
<l>Per le fere ugne tue condott'a tale,</l>
<l>Che ha la fronte impiagata, il fianco e il piede,</l>
<l>E per men suo dolor la morte chiede.</l>
<l>Pon mente a' tuo' vicin tra l'Alpi e 'l Reno,</l>
<l>E racqueta tra lor l'ingiuste lite,</l>
<l>Onde il mal cresce e la ragion vien meno,</l>
<l>E le chiavi del Ciel sono schernite;</l>
<l>Poi volgi il guardo d'occidente al seno,</l>
<l>Dove indora le rive e fa fiorite,</l>
<l>Là 've il Tago e l'Ibero ivi dimora</l>
<l>Chi più che il Nazaren forse altri adora.</l>
<l>Quanto è più da lodar chi assai contento</l>
<l>Di picciol campicel ben culto vive,</l>
<l>In cui l'erbe miglior al ghiaccio, al vento,</l>
<l>Son fresche e verdi come all'aure estive,</l>
<l>Che chi di guadagnare è sempre intento</l>
<l>Mille aperte campagne e mille rive,</l>
<l>Poi le cura sì mal, che in abbandono</l>
<l>Alle felci, alle ortiche, ai rovi sono.</l>
<l>Come vuoi tu ch'il Ciel ti faccia degno</l>
<l>Di allargar i confin del nuovo impero,</l>
<l>Se di bene addrizzar ti prendi a sdegno</l>
<l>Quel che i parenti tuoi fra noi ti diero?</l>
<l>Chi vorrà camminar sotto il tuo segno</l>
<l>Qualora seco dirà nel pensiero:</l>
<l>Meno ha costui delle sue genti cura,</l>
<l>Che d'infermi giovenchi alla pastura.</l>
<l>Or correggi te stesso e 'l nido antico</l>
<l>Pria che a nuovo lavor le piume stenda.</l>
<l>Al buon Partenopeo che va mendico</l>
<l>Il rapito suo bene pria si renda.</l>
<l>Poi della vaga Insubria al lito aprico</l>
<l>Toi l'empio fascio, che riposo prenda.</l>
<l>Indi alla bella Etruria allenta il freno,</l>
<l>Posto da te per dominarla a pieno.</l>
<l>Al tuo gallico re ritorna omai</l>
<l>Quel che tolto di lui ti trovi in mano,</l>
<l>E così a chi nol crede mostrerai</l>
<l>Che il tuo giusto voler non narri invano,</l>
<l>E che alzar la vittoria, e trar di guai</l>
<l>Brami il buon nome e 'l vero onor cristiano,</l>
<l>E dell'odio ammorzar l'antica face</l>
<l>Perché il popol di Dio ritorni in pace.</l>
<l>Tu sei disceso pur, se scerni bene,</l>
<l>Dal franco invitto nel materno lato,</l>
<l>E del ventre medesmo al mondo viene,</l>
<l>E dello stesso tronco onde sei nato,</l>
<l>Chi del letto regal consorte tiene</l>
<l>L'alto Francesco in sì sublime stato,</l>
<l>E pur li nieghi il suo; che dunque fai</l>
<l>Di te sperar chi non ti vide mai?</l>
<l>Deh l'ingordo desir da te dispoglia</l>
<l>Di ricchezze adunar del dritto fuore,</l>
<l>E guarda pur alfin, che tropp'accoglia</l>
<l>Il ciel sovra di te sdegno e furore,</l>
<l>Quando e' vedrà pietoso in questa doglia</l>
<l>L'Europa tutta, e come langue e muore</l>
<l>La sua gente migliore, e ciò addiviene</l>
<l>Dal tuo torto voler che l'altrui tiene.</l>
<l>Mal si può navigar incontr'a l'onda,</l>
<l>Né troppo alto salir per torte strade:</l>
<l>Fa' pur che l'opra e l'animo risponda</l>
<l>A chi dritto discerne il bene e 'l male.</l>
<l>Quel di ricchezze e di terren abonda</l>
<l>Chi l'occhio ha fermo in chi non è mortale.</l>
<l>E chi si fa tesor di vera lode,</l>
<l>Di là vive in eterno, e qua si gode.</l>
<l>Se come al sangue tuo fatt'hai congiunto</l>
<l>Il Gallo al tuo valor facessi amico,</l>
<l>Tu vedresti fiorir tutt'in un punto</l>
<l>L'aurato tempo del buon vecchio antico,</l>
<l>E nel sommo vessillo al sommo giunto</l>
<l>Di Cristo il nome, e l'empio suo nemico</l>
<l>Per temenza di voi fuggir altronde,</l>
<l>O chinarsi devoto alle sacre onde.</l>
<l>Sgombra dunque da te l'ingiusto sdegno</l>
<l>E di perfetto amor riempi il core,</l>
<l>E ti sovvenga omai come sia indegno</l>
<l>Al gran nome che porti, al sommo onore,</l>
<l>Allo scettro, che tien di più d'un regno,</l>
<l>Il seguir d'Eteòcle il crudo errore,</l>
<l>E contr'al tuo fratel per poca terra</l>
<l>Tutto il popol di Dio tenere in guerra.</l>
<l>Se tu cerchi acquistar terreno e stato,</l>
<l>Poich'avrai per compagno il Gallo altero,</l>
<l>Il doppio stuolo ai vostri danni armato</l>
<l>D'Orïente addrizzate al lito fiero</l>
<l>Ch'è in vostro contro sol di gloria ornato:</l>
<l>N'acquisterete lì più largo impero,</l>
<l>Ch'or di voi l'uno e l'altro non possiede,</l>
<l>E che il Reno e l'Ibero e 'l Po non vede.</l>
<l>Fu quel chiaro terren del Sacro Epiro</l>
<l>Dei veloci corsier la palma antica,</l>
<l>Poi il gran regno di Pelope che in giro</l>
<l>L'Ionico e l' Mirtoo tra l'onda intrica,</l>
<l>Nel cui bel sen tante città fioriro,</l>
<l>Non pur Argo e Micene; e quella amica</l>
<l>Di ferro, di valor famosa Sparte,</l>
<l>Onde il nome si legge in mille carte.</l>
<l>Poi camminando all'orse il bel paese</l>
<l>Dell'altera città, che il nome tenne</l>
<l>Dall'ingegnosa Dea, quando contese</l>
<l>Nettuno invan, che a superarla venne:</l>
<l>Poscia ove il fero Alcide, e Bacco accese</l>
<l>La mortal vista che immortal divenne:</l>
<l>Presso all'onde sacrate il monte aprico</l>
<l>Delle muse e d'Apollo albergo antico.</l>
<l>Poi l'aperta Tessaglia ove Peneo</l>
<l>Le verdissime tempie intorno cigne,</l>
<l>Ove il popol roman più volte feo</l>
<l>De' suoi buon cittadin l'erbe sanguigne.</l>
<l>Poscia 'l patrio terren di quel ch'aveo</l>
<l>Le stelle al suo venir tanto benigne,</l>
<l>Ch'oltr'al Nilo, oltr'all'Indo, oltr'all'Arasse</l>
<l>L'alta fama real vincendo trasse.</l>
<l>Indi appar di Strimon quel lido aprico</l>
<l>Ch'ai pellegrini uccelli albergo dona,</l>
<l>Ov'al soffiar di Borea il crin antico</l>
<l>Or di Rodope, or..... in alto suona;</l>
<l>Press'al nido gentil ei fatto amico</l>
<l>Di cotanti che il proprio n'abbandona,</l>
<l>Di miserie lasciando eterna soma</l>
<l>All'Italia infelice, e morte a Roma.</l>
<l>Poi trapassâr ove più strinse il mare</l>
<l>In cui cadde il Monton di Frisso, o d'Elle</l>
<l>Ivi tant'è ch'io non saprei contare.</l>
<l>Onorate province altere e belle,</l>
<l>Dove ancor d'Ilïon la fama appare,</l>
<l>La cui fama immortal vola alle stelle;</l>
<l>Poi lungo il lito le famose ville,</l>
<l>Com'Efeso, e Mileto, ed altre mille.</l>
<l>Ivi furo i tesor tra Siria e Ponto</l>
<l>E fra Tigre e Pattolo; in cui si vide</l>
<l>Creso il gran Re, che lungamente conto</l>
<l>Fu tra' maggiori, e la Fortuna arride.</l>
<l>Poi seppe alfin come al cangiarsi pronto</l>
<l>Spesso abbi il corso, e le promesse infide,</l>
<l>E del gran saggio tardi li sovvenne</l>
<l>Quando nudo e prigion fra i Persi venne.</l>
<l>Or che deggio parlar più d'Orïente,</l>
<l>Delli Assir, delli Aràbi, Medi o Persi,</l>
<l>O de' Siri, o dell'Indi, ove la gente</l>
<l>Come quasi su in ciel potria godersi?</l>
<l>Ma guardiamo ove 'l Sole è meno ardente,</l>
<l>E dove bagna il Nil lidi diversi,</l>
<l>La fertil regïon, la nobil terra</l>
<l>Lungo tempo adorata in pace e in guerra.</l>
<l>Quinci ove arrossa il mar che bagna intorno</l>
<l>Il famoso terren de' Nabatei,</l>
<l>Qui più che altrove volentier soggiorno</l>
<l>Facien gli antichi e fabulosi Dei;</l>
<l>Qui d'incenso, e di mirra il seno adorno</l>
<l>Hanno i campi odorati dei Sabei,</l>
<l>E così delle piante, erbe e radici,</l>
<l>Che disse il ver chi li chiamò felici.</l>
<l>Non lungi a questi alla medesma via</l>
<l>Sorge 'l sacro terren concesso in dono</l>
<l>Ai primi padri antichi, ove 'l Messia</l>
<l>Scender dovesse dal celeste trono,</l>
<l>Che fu il pietoso Figlio di Maria</l>
<l>Ch'ivi poi prese, e pose in abbandono</l>
<l>Le santissime membra sopra il legno,</l>
<l>Che ha fatto il seme uman di grazia degno.</l>
<l>Come i feroci cuor questo non muove</l>
<l>A perdonar tra voi le antiche offese,</l>
<l>Per far con l'arme poi l'ultime prove</l>
<l>Di trar di bocca ai can l'almo paese;</l>
<l>Ove a nostra cagion del vero Giove</l>
<l>L'alto Verbo immortal la carne prese,</l>
<l>E li voll'ubbidir l'umana sorte,</l>
<l>E per noi vita dar sostenne morte?</l>
<l>Poiché non l'opra, il debito e l'onore,</l>
<l>Almen l'opri d'Iddio vergogna e tema,</l>
<l>Che il sacro loco, ove l'eterno Amore</l>
<l>Fe' del serpente rio l'impresa scema,</l>
<l>Già tant'anni veggiam in tal dolore</l>
<l>Giunto, ahi cor duro! alla ruina estrema,</l>
<l>E 'l Sepolcro di Cristo in forza sia</l>
<l>Di chi lui sprezza e la diritta via.</l>
<l>Se voi guardass'il ver, vedresti come</l>
<l>S'incomincia a spiegar le sacre insegne</l>
<l>Per gloria sol di quel celeste nome</l>
<l>Che le fa in terra sovra l'altre degne</l>
<l>Non per por l'uno all'altro ingiuste some,</l>
<l>E bagnare il terren che Dio disdegne,</l>
<l>Del pio sangue di quel, che in Cielo elegge</l>
<l>A mantener con voi la vera legge.</l>
<l>Deh rivolgete, che n'è tempo omai,</l>
<l>All'imprese miglior le dure menti;</l>
<l>Deh non vi par ancor che spente assai</l>
<l>Sieno a cagion di voi le nostre genti?</l>
<l>Quando avran posa l'infiniti guai,</l>
<l>Quando potrem noi dir lieti e contenti:</l>
<l>Pur è venuto il fin del tempo rio</l>
<l>Che a noi pace riporti, e gloria a Dio?</l>
<l>Aquila, io parlo a te che sei cagione</l>
<l>Di turbar all'Europa il sommo bene.</l>
<l>Tu sola eterna fai l'aspra questione,</l>
<l>Vita e radice delle nostre pene;</l>
<l>Tu non vuoi subiacer alla ragione,</l>
<l>Tal di troppo salir desio ti tiene:</l>
<l>Ma chi piglia piacer dell'altrui noia,</l>
<l>Non può lunga stagion restar in gioia.</l>
<l>Non ha voglia maggior il Gallo altiero,</l>
<l>E già il mondo lo sa, non pur tu solo,</l>
<l>Che d'esser teco il più fedel e vero</l>
<l>Fratel che scorga l'uno e l'altro polo.</l>
<l>Né poi cerca tesor, né cerca impero,</l>
<l>Ma estender brama l'onorato volo</l>
<l>Sopra quell'infedei, ch'han fatto e fanno</l>
<l>Troppo ai servi di Dio vergogna e danno.</l>
<l>Tu guasti pur la più famosa impresa</l>
<l>Che si sia fatta ancor da poi ch'in terra</l>
<l>Fu dal Spirto Divin la carne presa</l>
<l>Per trarne in pace dall'antiqua guerra.</l>
<l>Chi potria contro a noi trovar difesa</l>
<l>Se dei Cieli il Fattor, che li apre e serra,</l>
<l>Al vostro alto valor compagno fôra</l>
<l>Per ridurr'al cammin chi n'esce fuora?</l>
<l>Qual fato avverso di saper ti spoglia</l>
<l>Di fare al nome tuo sì largo onore?</l>
<l>Quant'avrai penitenza, quanta doglia,</l>
<l>Tardi avveduto di sì greve errore!</l>
<l>Che non puon ritornar perch'altri voglia,</l>
<l>Poiché son trapassati i giorni e l'ore,</l>
<l>Oggi hai modo di far più ch'altri mai,</l>
<l>E poi forse lontan tu l'averai.</l>
<l>Or che il tempo è miglior, incontro vieni</l>
<l>Al mio famoso re cortese e pia,</l>
<l>E fagli don de' suoi perduti beni</l>
<l>I quai più ritener torto sarìa.</l>
<l>E quelle altre corone, che sostieni</l>
<l>Sovr'al capo real, vie più che pria</l>
<l>Splender vedremo, e tutto il mondo poi</l>
<l>Sotto 'l giogo venir d'ambo due voi.</l>
<l>Ma s'ai primi pensier sei fermo e duro</l>
<l>Dell'altrui ritener con sì gran torto,</l>
<l>Gli anni avrai faticosi, e 'l nome oscuro,</l>
<l>Infinit'il dolor, breve 'l conforto.</l>
<l>A tuoi passi il cammin è mal sicuro,</l>
<l>Che ti fia non che il mar, sospetto il porto;</l>
<l>E chi fa tutto quel ch'al mondo spiace,</l>
<l>Anche spesso addivien che a se non piace.</l>
</lg>
</div1>





<div1 type="parte">
<head>LA FLORA.</head>
<head>Commedia</head>
<head>CON GL'INTERMEDI DI ANDREA LORI</head>
<castList>
<head>PERSONE CHE RECITANO</head>
<castItem type="role"><role>PROLOGO</role><roleDesc>La Ubbidienza.</roleDesc></castItem>
<castItem type="role"><role>FORA,</role><roleDesc>fattor di Simone.</roleDesc></castItem>
<castItem type="role"><role>TONCHIO,</role><roleDesc>servo di Simone.</roleDesc></castItem>
<castItem type="role"><role>IPPOLITO,</role><roleDesc>figliuolo di Simone.</roleDesc></castItem>
<castItem type="role"><role>FLAMMINIA,</role><roleDesc>meretrice.</roleDesc></castItem>
<castItem type="role"><role>AGATA,</role><roleDesc>serva di Flamminia.</roleDesc></castItem>
<castItem type="role"><role>ATTILIO,</role><roleDesc>giovane.</roleDesc></castItem>
<castItem type="role"><role>LUMACA,</role><roleDesc>servo di Attilio.</roleDesc></castItem>
<castItem type="role"><role>SCARABON,</role><roleDesc>ruffiano.</roleDesc></castItem>
<castItem type="role"><role>SIMONE,</role><roleDesc>vecchio.</roleDesc></castItem>
<castItem type="role"><role>GERI,</role><roleDesc>vecchio.</roleDesc></castItem>
<castItem type="role"><role>PENTOLA,</role><roleDesc>cartolaio.</roleDesc></castItem>
<castItem type="role"><role>CLEMENZA,</role><roleDesc>moglie di Geri.</roleDesc></castItem>
<castItem type="role"><role>SUSANNA,</role><roleDesc>balia di Attilio.</roleDesc></castItem>
</castList>

<div2 type="poesia">
<sp><speaker>Amore</speaker>
<l>Con questi servi miei dal terzo cielo</l>
<l>Di grembo a Citerea son oggi sceso,</l>
<l>Per trarvi al regno mio. Con questi io pongo</l>
<l>Legge a gli augelli, a gli uomini e agli Dei.</l>
<l>Con costor mi fo io per l'alto cielo,</l>
<l>E pel più basso centro, e qui fra voi</l>
<l>Temere amando, e reverirmi insieme.</l>
<l>Io son colui, ch'il mondo chiama Amore,</l>
<l>Come vedete, oggi fra voi mortali</l>
<l>Sceso dal ciel per trarvi al mio bel Regno.</l>
<l>Meco ho Bellezza, mia più fida scorta,</l>
<l>Desiderio e Speranza, eterne porte</l>
<l>Ond'al mio regno s'entra, e appresso a questi</l>
<l>Occasïone e Vanità, che strade</l>
<l>Sono a condurvi in servitute eterna.</l>
<l>Queste per invescarvi ho meco tratte</l>
<l>Fra le tante di lor compagne e tante,</l>
<l>Le quai cantando i vostri animi alteri</l>
<l>Trarranno a me, là 've farete al tempio</l>
<l>De la mia madre, e mio, de' vostri cori</l>
<l>Con santo e puro zel divota offerta.</l>
</sp>
</div2>

<div2 type="poesia">
<head>CANZONE.</head>
<lg type="canzone">
<l>Venite lieti al bel regno d'Amore:</l>
<l>Pria che con ira in voi spinga gli strali,</l>
<l>Deh donateli allegri l'alma e 'l core</l>
<l>Poi ch'e' gli chiede, o miseri mortali.</l>
<l>Non provate di lui l'ira e 'l furore,</l>
<l>Perché non son le forze vostre uguali</l>
<l>Al suo potere, e non val maglia o scudo,</l>
<l>Ben ch'ei sia cieco, fanciulletto e nudo.</l>
</lg></div2>

<div2 type="prologo">
<head>IL PROLOGO.</head>
<stage>RECITATO DA UNO IN ABITO DELL'UBBIDIENZA.</stage>
<lg type="non-definito">
<l>So che questi rozzi veli, e negletto abito</l>
<l>Non conoscerete bene, Enrico invittissimo,</l>
<l>E Caterina Cristianissima, né voi</l>
<l>Realissimo spirito, e Margherita unica;</l>
<l>Però che all'un Giove, e Marte sol conoscere</l>
<l>Conviene, che quel del mondo tutto l'imperio</l>
<l>Gli darà in mano, e questo pria di vittorie</l>
<l>Gli empierà 'l seno: e l'altre Giunone, Pallade,</l>
<l>Le Virtudi, l'Ore, le Muse, le Grazie</l>
<l>Conoscono sole, che sempre l'accompagnano.</l>
<l>Non me, che una sono delle popolari Dee,</l>
<l>Che ardisco sol d'andare co i bassi, e co' poveri.</l>
<l>Dirò adunque chi io sono: io sono l'Obbedienzia,</l>
<l>Pregata da un poeta vecchio, e comico</l>
<l>Novello, che a voi venga in forma di prologo,</l>
<l>Scusandol, che se a mia cagion questa favola</l>
<l>Indegna vi presenta, che perdoniategli,</l>
<l>Et io per non farmi a me stessa contraria</l>
<l>Ho ubbidito, e quanto posso pregovene:</l>
<l>Non ho ancor fornito, però che imposemi</l>
<l>Ch'io vi narrassi l'argomento; ascoltatelo.</l>
<l>Questa è Fiorenza, e ben nota vi debbe essere</l>
<l>Per la divina sua pianta, che è qui, e poi</l>
<l>Per la sincera fede, e per l'amore umile,</l>
<l>Che a' gigli d'oro porta, più che a se medesima.</l>
<l>Or seguitando, indi un mercatante partendosi</l>
<l>La moglie lascia e una figliuola, e in Sicilia</l>
<l>Passato in Palermo, di una donna nobile,</l>
<l>Rivolto il quarto sole, che ivi arrivato era,</l>
<l>Ha un'altra figliuola, e Flora nominala</l>
<l>Per cagione della patria; onde la Comedia</l>
<l>È così chiamata; e l'anno quinto e decimo</l>
<l>Tornando a casa, lascia che sia condottagli</l>
<l>Da uno amico, ma per mare, e a Tunisi</l>
<l>Menata, ove venduta e portata a Napoli,</l>
<l>Dopo cinque anni per un ruffiano conducesi</l>
<l>A Fiorenza, di cui innamorato Ippolito</l>
<l>Figliuolo di Simone, per amor la compera.</l>
<l>Onde il padre irato discacciar volendolo,</l>
<l>Trovato il ver, di comun accordo sposala:</l>
<l>Fin qui intenderete. Or tosto che fu in Sicilia</l>
<l>Geri, che così il padre di Flora chiamasi,</l>
<l>Clemenza sua moglie maritò la Porzia</l>
<l>Lor figlia, senza al padre novelle scriverne;</l>
<l>Fece un figliuolo morendo in parto, e Attilio</l>
<l>Chiamasi, di cui il padre morto davanti era,</l>
<l>E per timor di Geri ad una donna povera</l>
<l>Il diede in guardia, e per suo figliuolo tenevasi.</l>
<l>Il quale per vicinanza visse amicissimo</l>
<l>D'Ippolito, e della sorella Virginia</l>
<l>Caldamente amoroso, alfin chi era scuopresi,</l>
<l>E sposa lei, e ne la sera medesima,</l>
<l>Dopo assai faticarsi, Tonchio e Flamminia,</l>
<l>L'un servo e l'altra meretrice, celebrano</l>
<l>Le nozze de i due amici, e contenti godono.</l>
<l>Voleva ancor parlar de' versi, e de' numeri</l>
<l>Nuovi, né più in questa lingua posti in opera,</l>
<l>Simili a quelli già di Plauto e di Terenzio,</l>
<l>Affermando che mal conviensi in Comedia,</l>
<l>Ch'è pur poema, la prosa in uso mettere.</l>
<l>I versi scritti in sonetti, e ne gli eroici,</l>
<l>Od in soggetto grave son disdicevoli;</l>
<l>Però il poeta, come in altre materie</l>
<l>Ha arricchita la sua lingua, così ora</l>
<l>Cerca in questa di fare, s'ei potesse, il simile;</l>
<l>Ma mi vietò il parlarne, perché al giudizio</l>
<l>Vostro benigno; senza allegarvi regole,</l>
<l>E al tempo conoscitor ragionevole,</l>
<l>Si vuol rimettere obbediente, e tacito.</l>
<l>Restami adunque sol pregarvi, che piacciavi</l>
<l>Dargli udienza con quel più cortese animo</l>
<l>Che voi solete a' vostri servi umilissimi.</l>
</lg>
</div2>

<div2 type="atto">
<head>ATTO PRIMO.</head>
<div3 type="scena">
<head>SCENA I.</head>
<stage>FORA <emph>solo</emph>.</stage>
<sp><speaker>Fora</speaker>
<l>E' mi conviene ogni mese, com'or, venire a rendere</l>
<l>Li miei conti di villa a Simone, il qual sempre dubita</l>
<l>Che tutti i fattor, c'hanno le sue faccende in man, il rubino:</l>
<l>Degli altri non vo' io dir, ma di me, so ben ch'ingannasi,</l>
<l>Avendogli fino a un soldo fatto sempre il debito;</l>
<l>Ma bisogna gridar ogn'ora seco; pur alfin recasi</l>
<l>Al dover, perché a dirne il vero è poscia uom ragionevole,</l>
<l>Quantunque sospettoso troppo; e volesse Dio che tali</l>
<l>Se ne trovassero molti. Ma ecco Tonchio che fuor viene,</l>
<l>Conservo et amico caro, e persona molto piacevole.</l>
<l>Suole spesso aver per le mani qualche gran disgrazia</l>
<l>Di Simone, di sé stesso, de' suoi compagni, d'Ippolito</l>
<l>Il padron nostro giovane. E benché al più si trovino</l>
<l>Di poca importanza, et a me quasi nulla appartenghino,</l>
<l>Standomi in villa lontano, e rare volte venendoci,</l>
<l>Pur sempre giova il saper come qui le cose vadino,</l>
<l>Per accomodarsi a' tempi, e farsene onore et utile,</l>
<l>Mostrando a' miei villani, ch'io son dell'oste segretario:</l>
<l>E quando ad altro non servissero, fanno almen ridere.</l>
</sp>
</div3>

<div3 type="scena">
<head>SCENA II.</head>
<stage>TONCHIO,<emph>e</emph> FORA.</stage>
<sp><speaker>Tonchio</speaker>
<l>Io dico bene, ch'il tempo pioggia ci minaccia e grandine,</l>
<l>Poi che ci è venuto a vedere il Fora venerabile</l>
<l>E perché hai tu lasciati e' campi di Peretola</l>
<l>Per cambiare agli e cipolle a vivande più piacevoli?</l>
</sp>
<sp><speaker>Fora</speaker>
<l>Anzi per veder persone molto più dispiacevoli,</l>
<l>Come dir te, e teco infiniti altri, che ti somigliano.</l>
</sp>
<sp><speaker>Tonchio</speaker>
<l>Le cose del padron nostro là come si governano?</l>
<l>Per lui male credo, e per voi più che benissimo.</l>
</sp>
<sp><speaker>Fora</speaker>
<l>Dir come non ti saprei, se non nel modo medesimo</l>
<l>Che voi qui fate, e gli altri, che di voi son simili.</l>
</sp>
<sp><speaker>Tonchio</speaker>
<l>Libri, e conti molto ben fatti, ma danari pochissimi,</l>
<l>Se non alcuni, che pure a' vostri bisogni avanzano.</l>
</sp>
<sp><speaker>Fora</speaker>
<l>Et a voi ne i libri delle vostre spese ordinarie</l>
<l>Quanti più son quei che si rubano, che quei che si pagano?</l>
</sp>
<sp><speaker>Tonchio</speaker>
<l>Sono infiniti: or attendete ai vostri buoi et asini</l>
<l>Mettervi in borsa, e noi con le nostre civili industrie</l>
<l>Ci ingegneremo, potendo, di non rimaner poveri.</l>
<l>Perché, a dir vero, se noi noi istessi dimenticassimo,</l>
<l>Morremmo a lo spedale, però che nulla memoria</l>
<l>Hanno i padron tutti già mai de' nostri buon servizii.</l>
<l>Ma il peggio è, che tutte le comodità ci si tolgono</l>
<l>Da i troppi occhi, che ci sono sopra, e poscia i padron giovani</l>
<l>Quanto avanzar potremmo giammai, tutto ci mungono</l>
<l>Con buone parole et impromesse ne' bisogni loro,</l>
<l>Che sempre son molti, in vestimenti, in cavalli, in maschere,</l>
<l>In cani, in conviti et in mille altre voglie poi che occorrono,</l>
<l part="I">Che io non saprei certo dirti, Fora, in mille anni.</l>
</sp>
<sp><speaker>Fora</speaker>
<l part="F">Credolo.</l>
<l>E perciò sto volentieri lunge in villa, e meco godomi</l>
<l part="I">Quel poco che ho in pace.</l>
</sp>
<sp><speaker>Tonchio</speaker>
<l part="F">Oh te felice, o felicissimo,</l>
<l>Che non le provi! ma le passate prime miserie</l>
<l>Un gioco furono presso di quelle che ora s'apparecchiano;</l>
<l>Ché Amore è entrato nell'animo del nostro Ippolito</l>
<l>Con tal forza, ch'io temo di lui, e poi di tutti noi.</l>
</sp>
<sp><speaker>Fora</speaker>
<l>Ippolito, il figliuol del padron nostro, ch'è sì giovane?</l>
<l>Certo io non pensava ch'ei potesse ancor ben conoscere</l>
<l part="I">Che fosse donna.</l>
</sp>
<sp><speaker>Tonchio</speaker>
<l part="F">Che fosse donna? oimè! credimi,</l>
<l>Ch'io non vidi amor mai così fosco, come egli è in lui.</l>
</sp>
<sp><speaker>Fora</speaker>
<l part="I">Come esser puote?</l>
</sp>
<sp><speaker>Tonchio</speaker>
<l part="F">Come è? s'io ardissi contartelo,</l>
<l>Udiresti cose che ti parrebbono incredibili.</l>
</sp>
<sp><speaker>Fora</speaker>
<l>Deh dimmi il tutto di grazia, ché sai che sicurissima</l>
<l>È la mia fede, e che da fratello sempre t'amai ottimo;</l>
<l>Poi sendo Ippolito il padron giovane, sai ch'il proverbio</l>
<l>Dice, che al sole in oriente si rivolgon gli uomini,</l>
<l part="I">Perché il ponente ci lascia tosto.</l>
</sp>
<sp><speaker>Tonchio</speaker>
<l part="F">Or se mi giuri, Fora,</l>
<l>Di non parlarne ad alcuno, io ti farò consapevole</l>
<l part="I">Di tutto il fatto.</l>
</sp>
<sp><speaker>Fora</speaker>
<l part="F">Et io da amico fedelissimo</l>
<l>Ti giuro di tacerlo, e ben pensar teco stesso puoi,</l>
<l>Che in villa tra quelle stoppie, pecore et alberi</l>
<l>Non ho a chi dirlo, e di tornar qui di lungo spazio</l>
<l part="I">Non ho speranza alcuna.</l>
</sp>
<sp><speaker>Tonchio</speaker>
<l part="F">Ora dunque alquanto discostati</l>
<l>Da questa muraglia, che persone dietro non fussino</l>
<l>Ad ascoltare. E son di qua passati intorno a tre mesi,</l>
<l>Che essendo in compagnia di quel nostro vicino Attilio....</l>
</sp>
<sp><speaker>Fora</speaker>
<l part="I">Il figliuolo di Susanna.</l>
</sp>
<sp><speaker>Tonchio</speaker>
<l part="F">Sì, quel che benissimo</l>
<l>Conosci, il qual quantunque sia ignobile e molto povero,</l>
<l>Ha veramente ricco, ornato e virtuoso l'animo,</l>
<l>E spende molto più di quel che le sue forze possono.</l>
</sp>
<sp><speaker>Fora</speaker>
<l part="I">Or come fa costui, ruba egli?</l>
</sp>
<sp><speaker>Tonchio</speaker>
<l part="F">No, ma molti nobili</l>
<l>Con chi egli ha sempre strettissima pratica, il soccorrono:</l>
<l>Tra' quali è il padron nostro, che l'ama come sé proprio.</l>
</sp>
<sp><speaker>Fora</speaker>
<l part="I">A questo modo sì.</l>
</sp>
<sp><speaker>Tonchio</speaker>
<l part="F">E la sua madre, che ha amicizia</l>
<l>Con la moglie di Geri, che è un mercatante ricchissimo,</l>
<l>La quale le dona molto, et ella poi dona il tutto a lui,</l>
<l>Che se ne fa veramente onor, perché in versi, in lettere,</l>
<l>In maneggiar cavalli, in volteggiare arme, in musica</l>
<l>È molto universale, e sopra tutto piacevole.</l>
</sp>
<sp><speaker>Fora</speaker>
<l part="I">Gran cose mi strigni in poco fascio.</l>
</sp>
<sp><speaker>Tonchio</speaker>
<l part="F">Or per tornar, costui</l>
<l>Ha una cortigiana romana, detta Flamminia,</l>
<l>Che muor di lui, et ei l'ama assai bene, perché a dir il vero,</l>
<l>Benché abbi il mestier cattivo, non è molto rea femina,</l>
<l>Anzi il soccorre infinite volte ne' bisogni suoi.</l>
</sp>
<sp><speaker>Fora</speaker>
<l>Dovrebbe esser arsa per darne all'altre poi la cenere.</l>
</sp>
<sp><speaker>Tonchio</speaker>
<l>In casa adunque di costei gran brigata di giovani,</l>
<l>Secondo il luogo, assai onestamente si ragunano</l>
<l>A cena, a desinare, a parlare, e tra gli altri Ippolito</l>
<l>Vi è quasi sempre, come di Attilio caro amicissimo,</l>
<l>Sanza pensare a male alcuno: se non che tre mesi sono,</l>
<l>Come io diceva, avvenne, che un certo ruffian di Napoli,</l>
<l>Scarabon detto, vi menò una figlia, che di Sicilia</l>
<l part="I">Affermava che fosse.</l>
</sp>
<sp><speaker>Fora</speaker>
<l part="F">Oimè ch'io temo, che quell'isola</l>
<l part="I">Non porti qualche gran danno.</l>
</sp>
<sp><speaker>Tonchio</speaker>
<l part="F">E che ella era nobilissima,</l>
<l>E di fiorentin nata, e mille altre cose aggiugne poi,</l>
<l>Che i suoi par sogliono nelle mercanzie a questa simili.</l>
<l>Ella è certo di buona grazia, buon modi e bellissima,</l>
<l>E giura mille sagramenti e mille, ch'ella è vergine,</l>
<l>E che non vuol darla a persona alcuna. Or come tu sai</l>
<l>Che le cose vietate fan crescer la voglia, Ippolito</l>
<l>Se n'è innamorato di maniera, che non può vivere,</l>
<l part="I">E nulla è che non facesse per possederla.</l>
</sp>
<sp><speaker>Fora</speaker>
<l part="F">Credolo.</l>
</sp>
<sp><speaker>Tonchio</speaker>
<l>Io lo sgridai, lo ripresi, gli dissi oltraggio, e da principio</l>
<l>Non mancai di tutte le medicine, mentre era il male</l>
<l part="I">Novello ancora.</l>
</sp>
<sp><speaker>Fora</speaker>
<l part="M">Et ei che rispondeva?</l>
</sp>
<sp><speaker>Tonchio</speaker>
<l part="F">Calde lacrime</l>
<l>Mi dava per risposta, e si voleva allora uccidere,</l>
<l>S'io nol soccorreva. Ond'io, che non son però filosofo</l>
<l>Di quei che hanno la virtù compita, e che non son teologo,</l>
<l>Ove il consiglio non vale, di dargli aiuto delibero,</l>
<l>E fo quanto per lui far si possa, per in man porgliela:</l>
<l>Ma quel poltron di Scarabone, che è l'istessa malizia,</l>
<l>Fa sembianza di non udirmi, e sta sull'onorevole.</l>
</sp>
<sp><speaker>Fora</speaker>
<l part="I">O che baston mal rimondo bisognerebbe!</l>
</sp>
<sp><speaker>Tonchio</speaker>
<l part="F">Egli è vero,</l>
<l>Ma si faria romore, e verria di Simone a notizia,</l>
<l>Che ci rovinerebbe al tutto, e quel se ne andrebbe via.</l>
<l>Poi gran disavantaggio han tutti que' che si governano</l>
<l>Come noi con rispetto, e ch'il padre e 'l padron temono,</l>
<l>Temono il mal nome tra 'l popolo, e la giustizia.</l>
</sp>
<sp><speaker>Fora</speaker>
<l part="I">Come adunque farete?</l>
</sp>
<sp><speaker>Tonchio</speaker>
<l part="F">Egli è quel che così fantastico</l>
<l>Mi fa, e penso come si vede per cercare il modo</l>
<l>Di trargli di mano costei. Ma sanza aver la pecunia,</l>
<l>Sai che dice il notaio che non è buona la vendita.</l>
<l>Or pensa il mio stato qual sia, con amoroso giovane,</l>
<l>Con vecchio avaro, con donna venale, con ruffian pratico,</l>
<l>Con amici sanza danari, povertà sanza credito.</l>
<l>Tal che se all'orecchie ti viene, ch'io dia de' calci all'aria,</l>
<l>Non te ne maravigliare, ché resoluto e fermo sono</l>
<l>Di porre al vecchio nostro un così ostinato assedio,</l>
<l>Ch'io resti o morto, o certo vincitore. Ma per non perdere</l>
<l>Tempo, e che Scarabon si fugga, io mi rimetto all'opera</l>
<l>Dietro a la traccia, e ti scongiuro, mio carissimo Fora,</l>
<l>Che taccia il tutto.</l>
</sp>
<sp><speaker>Fora</speaker>
<l>Farol, non dubitare, resta con Dio.</l>
</sp>
</div3>

<div3 type="scena">
<head>SCENA III.</head>
<stage>IPPOLITO <emph>e</emph> TONCHIO</stage>
<sp><speaker>Tonchio</speaker>
<l>Gran maraviglia mi par, ch'io non abbia di già Ippolito</l>
<l>Sopra le spalle a sollecitarmi, a raccomandarmisi,</l>
<l>A mandarmi ora innanzi, ora indietro sanza proposito,</l>
<l>Dirmi una cosa mille volte, e per nuova ridirmela,</l>
<l>Trovar de' modi, e delle invenzioni tutte impossibili</l>
<l>Da fare impazzar proprio Aristotile; e s'io lo biasimo,</l>
<l>Si cruccia meco, e dice, ch'io non son punto amorevole,</l>
<l>Tal ch'e' mi fa disperare, e fammi donare al diavolo.</l>
<l>Di poco m'ingannai: eccol già qua, ch'a sé medesimo</l>
<l>Parla come i matti, ché tali i suoi pari dir si possono.</l>
</sp>
<sp><speaker>Ippolito</speaker>
<l>Può fare il mondo però, che oggi sia fatto invisibile</l>
<l>Questo maladetto Tonchio, ch'in terra, né in ciel, né in aria</l>
<l>Trovar nol possa! che s'egli avesse il fuoco in sen, com'ho io,</l>
<l>Non si faria cercar tanto; ma i servi hanno dell'asino,</l>
<l>Ché quanto più ha il padron fretta, essi men trottano.</l>
</sp>
<sp><speaker>Tonchio</speaker>
<l>Pigliati quella, Tonchio, pei buoni servizi.</l>
</sp>
<sp><speaker>Ippolito</speaker>
<l part="I">Né curano</l>
<l part="F">Se non di mangiar, di bere, di dormire, e de' lor comodi.</l>
</sp>
<sp><speaker>Tonchio</speaker>
<l part="I">
E questo mi si viene per la mia fatica.</l>
</sp>
<sp><speaker>Ippolito</speaker>

<l part="F">
Ma se mai</l>
<l>Mi verrà il comodo, un giorno giuro di vendicarmene.</l>
</sp>
<sp><speaker>Tonchio</speaker>
<l part="I">
Sanza giuro il credeva.</l>
</sp>
<sp><speaker>Ippolito</speaker>
<l part="F">
Egli è uscito già dell'animo,</l>
<l>Che Scarabon ruffiano, porco, avaro, e crudelissimo</l>
<l>Ier disse di volersene ire a Roma oggi in ogni modo,</l>
<l>E menar via Flora; il che se i cieli consentissero,</l>
<l part="I">
Sarei morto in una ora sola.</l>
</sp>
<sp><speaker>Tonchio</speaker>
<l part="F">
Or io voglio scoprirmi</l>
<l>Per non lasciarlo più in preda a gli umor maninconici.</l>
<l part="I">
Ippolito, o Ippolito.</l>
</sp>
<sp><speaker>Ippolito</speaker>
<l part="F">
Chi è quel che mi chiama?</l>
</sp>
<sp><speaker>Tonchio</speaker>
<l>È uno, di chi dite or male, e poi gli darete la soia.</l>
</sp>
<sp><speaker>Ippolito</speaker>
<l>O Tonchio mio, o mia sola speranza, o sol rimedio</l>
<l>Della mia infermitade, o mia colonna, o sostegno unico</l>
<l part="I">
Della mia vita!</l>
</sp>
<sp><speaker>Tonchio</speaker>
<l part="F">
Che vi dissi, padrone mio; apposimi?</l>
<l part="I">
Tosto sète mutato.</l>
</sp>
<sp><speaker>Ippolito</speaker>
<l part="M">Perché?</l>
</sp>
<sp><speaker>Tonchio</speaker>
<l part="F">
Perché da principio</l>
<l part="I">
Non dicevate così.</l>
</sp>
<sp><speaker>Ippolito</speaker>
<l part="F">
E tu dunque ascoltavimi</l>
<l>Sanza parlar, mentr'io ti cercava con tanta furia?</l>
<l>Or mi perdona, Tonchio, ché sai che gli amorosi sono</l>
<l>Fuor di sé in tutto sol guidati dal furor di Venere:</l>
<l>Ma lasciam gir questo; hai tu pensato ancora al fatto?</l>
</sp>
<sp><speaker>Tonchio</speaker>
<l>Sì.</l>
</sp>
<sp><speaker>Ippolito</speaker>
<l>E che?</l>
</sp>
<sp><speaker>Tonchio</speaker>
<l>Che la vostra infirmitade sia incurabile.</l>
</sp>
<sp><speaker>Ippolito</speaker>
<l>Perché?</l>
</sp>
<sp><speaker>Tonchio</speaker>
<l>Perché sanza danari non si acquistan le femmine</l>
<l>Che son sotto i ruffiani, e dell'altre ancora pochissime.</l>
<l>E noi non n'abbiamo, e tutti gli assegnamenti mancano</l>
<l>Da procacciarne, se già non dessimo i nostri debiti,</l>
<l>Che pur son tanti, che ogni giorno la testa mi rompono.</l>
</sp>
<sp><speaker>Ippolito</speaker>
<l>Or non sai tu che chi fe un, fece mille? e che egli è agevole</l>
<l>Da chi l'uom debbe assai pigliarne ancor, e dargli a intendere</l>
<l>Che i pochi gli salveranno i molti poi, raddoppiandogli</l>
<l>I suoi interessi, facendo promesse innumerabili,</l>
<l part="I">
Quando sia Simon morto, e prima ancor?</l>
</sp>
<sp><speaker>Tonchio</speaker>
<l part="F">
Oh tu sei semplice</l>
<l>Se tu pensi che mille volte e più non si fussero</l>
<l>Dette queste parole, le quali son ritornate vane</l>
<l>In modo a ciascuno, che elle per alcun mai non si credono,</l>
<l>E son da tutti più sgridato, che nibbio da femine.</l>
</sp>
<sp><speaker>Ippolito</speaker>
<l>Io non so tanto dir; so ben che se vorrai le scatole</l>
<l>Trar fuor delle tue ciurmerìe, come spesso sei solito,</l>
<l>Che non ci mancheranno unguenti da guarir le piaghe mie.</l>
<l>Or vanne adunque, Tonchio, e ti ricordo non perdere</l>
<l>Il tempo, ché Scarabon disperato non se ne vada.</l>
</sp>
<sp><speaker>Tonchio</speaker>
<l>Non se ne vada, e dove? forse che a Roma e che a Napoli</l>
<l>Si getta il lardo a' cani per loro, ché tanti oggi ve ne sono,</l>
<l>Che molti di loro di fame, o nello spedale si muoiono.</l>
<l>Noi abbiam troppa fretta, stiamo un poco a lasciar correre,</l>
<l part="I">
Facciamci cercare.</l>
</sp>
<sp><speaker>Ippolito</speaker>
<l part="F">
Oimè lasso! come mi ancidono</l>
<l>Le tue parole! ei non son questi drappi, elle non son sete,</l>
<l>Ell'è una mercanzia che per troppi si desidera:</l>
<l>Or va' via, dico, e lascia, ti prego, le cerimonie.</l>
<l>Trova Scarabone, menalo a la casa di Flamminia,</l>
<l>Che ti aiuterà molto: corri pur tosto, sollecita,</l>
<l part="I">
Ché il tempo passa.</l>
</sp>
<sp><speaker>Tonchio</speaker>
<l part="M">
E come volete?</l>
</sp>
<sp><speaker>Ippolito</speaker>
<l part="F">Non rispondere,</l>
<l part="I">
sta' cheto, e corri.</l>
</sp>
<sp><speaker>Tonchio</speaker>
<l part="F">
S'altro non mancasse, ci andrebbe bene:</l>
<l part="I">
Ecco che l'un fo, e l'altro.</l>
</sp>
<sp><speaker>Ippolito</speaker>
<l part="F">
Anzi parlandone fai un solo;</l>
<l>Or le fai tutte due, va' via, che sia con buono augurio,</l>
<l>Et io mi tirerò in parte, ch'io la vegga almeno.</l>
</sp>
</div3>

<div3 type="scena">
<head>SCENA IV.</head>
<stage>TONCHIO.</stage>
<sp><speaker>Tonchio</speaker>
<l>Or ch'ei sen'è andato, e' mi bisogna raccor l'alito,</l>
<l>E pensar tutte le cose, e ben poi discorrere.</l>
<l>Perché danar d'altri, che da Simon, trar non si possono;</l>
<l>Et ei, benché non sia de' più astuti che si trovino,</l>
<l>Egli è pur vecchio molto, et ho sentito dire ch'il diavolo</l>
<l>È savio, perché ha vivuto assai; poi sendo avarissimo,</l>
<l>E avvezzo a esser sempre ingannato, tien sempre carica</l>
<l>La balestra contra i nimici; oltra ciò ben conoscemi,</l>
<l>E da me si guarda, sì ch'ei sarà pur malagevole,</l>
<l>Con tutti i disegni nostri, disproveduto corcelo.</l>
<l>Or sia come Dio vuole, l'imprese tentar si convengono.</l>
<l>Io gli dirò ch'ei non bisogna. Non: se ne accorgerebbe subito.</l>
<l>Ch'un mercante vuol fare un partito... nol crederà mai.</l>
<l>Che diavol farò adunque? O Giove, o Venere, o Mercurio!</l>
<l>Io l'ho trovata, io l'ho trovata, e senza dubbio sia tale,</l>
<l>Che il mio vecchio ne arà piacere, e 'l mio padrone Ippolito</l>
<l>Sarà contento, perché arà la sua Flora in dominio;</l>
<l>Et io ne avrò la mia senserìa. Or dunque restami</l>
<l>Di far prima l'accordo col ruffiano, e dar dentro.</l>
<l>Io sento aprir la porta di qui presso: forse Attilio</l>
<l>Esser potrebbe, che mi verrebbe a proposito.</l>
<l>E' non fu esso, ella è Flamminia, et ha in compagnia l'Agata.</l>
<l>Io me ne vo' fuggire, che non mi facessin tempo perdere.</l>
</sp>
</div3>

<div3 type="scena">
<head>SCENA V.</head>
<stage>FLAMMINIA E AGATA.</stage>
<sp><speaker>Flamminia</speaker>
<l>Che di' tu, Agata, de lo star sì lungamente Attilio</l>
<l>A venirmi a vedere? che soleva già sei volte al meno</l>
<l>Visitarmi per giorno, e star dell'ore quattro, anzi più</l>
<l>Sanza partirsi, et or due dì ben grandi passati sono,</l>
<l part="I">
Che non lo vedemmo.</l>
</sp>
<sp><speaker>Agata</speaker>
<l part="F">
Dico, che ti fa il dovere, Flamminia,</l>
<l>E fa il ben tuo, da poi che tu sciocca, non credendomi,</l>
<l>T'avveggia con l'esperienzia almeno del senno tuo.</l>
</sp>
<sp><speaker>Flamminia</speaker>
<l part="I">
E che senno mio?</l>
</sp>
<sp><speaker>Agata</speaker>
<l part="F">
Del senno che in vano cerco di metterti.</l>
<l>Quante volte t'ho io detto, che per voi altre i giovani</l>
<l>Son pericolosi e dannosi, e più di tutti i poveri,</l>
<l>E quelli o che son belli, o che di esser troppo si stimano?</l>
<l>Perché quei non han che dare, e questi di beltà pagano,</l>
<l>E sono poi cagione spesse volte di infiammar l'animo</l>
<l>Di voi miserelle, come a te avviene, onde ne nasce</l>
<l>Tutte le rovine del mondo, e che vi fanno perdere</l>
<l>Ogni ventura, e fan che i buon colombi si disviano.</l>
</sp>
<sp><speaker>Flamminia</speaker>
<l part="I">
Per qual cagione?</l>
</sp>
<sp><speaker>Agata</speaker>
<l part="F">
Però che i più ricchi si sdegnano</l>
<l>Di vedersi lasciati, e che tutti i favor sieno di un solo.</l>
</sp>
<sp><speaker>Flamminia</speaker>
<l part="I">
E come doviamo dunque fare?</l>
</sp>
<sp><speaker>Agata</speaker>
<l part="F">
Come fanno i principi,</l>
<l>Che fan buon viso a tutti, e secondo i gradi accarezzano,</l>
<l>Come quei, che di ogn'un fan capitale, e fin al popolo</l>
<l>Minuto ha la sua parte di essi, e così si contentano,</l>
<l>E chi mette per lor l'avere, chi la vita, e chi l'anima</l>
<l>Più volentieri che sia possibile, e n'han somma gloria.</l>
<l>Ove s'e' guadagni, gli onori, et i favori si volgessero</l>
<l>Tutti ad un solo, ne avrebbono gli altri sdegno e fastidio.</l>
<l>Io vo' che tu intenda, che le cortigiane son simili</l>
<l>Ad un castello, ove quando gli inimici si accampano,</l>
<l>Bisogna più di un uomo a guardarlo, benché fortissimo.</l>
<l>Pensi tu che possa bastare un solo a' bisogni tuoi?</l>
<l>Se non fusse già un di quei che chiamano Cresi, o Darii?</l>
</sp>
<sp><speaker>Flamminia</speaker>

<l>Adunque tu vorresti ch'io lasciassi andare Attilio?</l>
</sp>
<sp><speaker>Agata</speaker><l>Sì, e s'io potessi, mi vanterei poscia, che ricchissima</l>
<l part="I">
Ti farei tosto.</l>
</sp>
<sp><speaker>Flamminia</speaker>
<l part="F">
Io nol potrei mai fare, e vorrei povera</l>
<l>Morir più tosto. E che son le ricchezze che si adunano</l>
<l part="I">
Sanza contento?</l>
</sp>
<sp><speaker>Agata</speaker>
<l part="F">
Son quelle che fan poi che gli uomini</l>
<l>Ci vengon dietro volentieri, e che ci stimano et amano,</l>
<l>E donan da vantaggio, perché il suo splendor l'opera.</l>
<l>E vedi s'egli è ver, ch'un soldo sol si dona a' poveri,</l>
<l>Et a' più ricchi di mano in mano si cresce il numero.</l>
</sp>
<sp><speaker>Flamminia</speaker>
<l part="I">
Questa è sentenzia da vecchi.</l>
</sp>
<sp><speaker>Agata</speaker>
<l part="F">
Egli è ver, perché i giovani</l>
<l>Non son sì saggi. Et un altro segreto ti voglio io dire,</l>
<l>Che le cortigiane devrien dare il piacere, non torselo,</l>
<l>Perché han per arte, non per passatempo, Venere.</l>
</sp>
<sp><speaker>Flamminia</speaker>
<l>Faremo adunque, come i sarti, calzolari, et artefici,</l>
<l>Che van tutti stracciati e scalzi, e gli altri sì ben vestono.</l>
</sp>
<sp><speaker>Agata</speaker>
<l>Deh perché non è in te il mio sapere, o in me le bellezze tue,</l>
<l>Ch'io farei al mondo tutto, non che a le compagne, invidia?</l>
</sp>
<sp><speaker>Flamminia</speaker>
<l>Or non più. Ma come vuoi tu ch'io abbandoni Attilio,</l>
<l>Al quale sono obbligata molto, e ch'è il sostegno di noi?</l>
<l>Noi siam forestiere, ove pochi sono che ci conoschino,</l>
<l>E sai che chi ci ruba pensa fare una limosina;</l>
<l>Et ei ch'ha mille amicizie, e mille altri mezzi e pratiche,</l>
<l>Ci tien difese da molti assalti di questo popolo.</l>
<l>Ei non è ricco, e non ha da donarmi; ma i buon servizii,</l>
<l>Che fanno i poveri spesso, quanto i ricchi don vagliono.</l>
<l>Poi per quel ch'io sentito abbia, ei non è però sì ignobile</l>
<l>Come è stimato, benché egli abbia poco favorevole</l>
<l>La sorte per ora; e quantunque sien cose da ridere,</l>
<l>Pur mi ha detto che pochi mesi sono un buono astrologo</l>
<l>Avendogli affermato come in breve gli pronosticava</l>
<l>Gran bene insperato, et esso poi a Susanna dicendolo,</l>
<l>Ella ridendo rispose, che l'aveva per certissimo</l>
<l>Che stesse pur lieto, e che vita tenesse onorevole,</l>
<l>Praticasse coi nobili, e si vestisse animo nobile,</l>
<l>Che col tempo ricchezze e beni non gli mancherebbono.</l>
</sp>
<sp><speaker>Agata</speaker>
<l part="I">
E gli disse ella altro?</l>
</sp>
<sp><speaker>Flamminia</speaker>
<l part="F">
No, ma ben da le parole sue,</l>
<l>O che ella abbia gran tesoro ascoso si può comprendere,</l>
<l>O che il voglia lasciar erede suo qualche uomo ricchissimo.</l>
</sp>
<sp><speaker>Agata</speaker>
<l>Deh come volentieri si crede quello che si desidera!</l>
<l>Pasciti di questo fumo, che lasci il tuo fuoco spegnere.</l>
</sp>
<sp><speaker>Flamminia</speaker>
<l>Questo fumo sarà un dì fiamma; e se pur no, contentomi</l>
<l>De la speranza. Or corri un poco, Agata mia, e cercalo,</l>
<l>Tanto ch'il trovi in ogni modo, e digli insieme e pregalo</l>
<l>Che non manchi di venir qui per cosa necessaria,</l>
<l part="I">
Ch'io dirò a lui più a lungo.</l>
</sp>
<sp><speaker>Agata</speaker>
<l part="M">
Ecco che io vo.</l>
</sp>
<sp><speaker>Flamminia</speaker>
<l part="F">
Dunque sollecita.</l>
</sp>
</div3>

<div3 type="scena">
<head>SCENA VI.</head>
<stage>FLAMMINIA.</stage>
<sp><speaker>Flamminia</speaker>
<l>Egli è mal sicuro con tutte le persone, e massime</l>
<l>Con donne tali dire interamente il disegno suo;</l>
<l>Scuopre il consiglio di altrui, onde sovente assai scandoli</l>
<l>Nascer ne possono; e meglio è lasciarsi spesso vincere</l>
<l>Nelle dispute, che allegar ragioni, che possan nuocere.</l>
<l>Questa buona vecchia ne va all'antica, e seco immaginasi</l>
<l>Che tutte sciocche sien quelle, che fuori il mostrano,</l>
<l>E che le giovani non sappiano i lor casi; e ingannasi,</l>
<l>E le pare ch'io faccia male a trattenere Attilio,</l>
<l>Perché non è molto ricco; e la sciocca non considera,</l>
<l>Che quel che non mi può dare egli, fa ch'un altro mel dona;</l>
<l>Non perch'ei procacci per me, ma perché fuor sapendosi</l>
<l>Ch'io l'amo, e che agli altri son divenuta un poco fantastica,</l>
<l>Vien di me voglia a mille, che chi io fussi non sapevano;</l>
<l>Et io mi fo pregare, e poi quando ben non mi trattano,</l>
<l>Fo vista di tornare a lui, e per mio sprone lo adopero:</l>
<l>Tal che egli è la civetta mia, e gli altri gli uccelli sono,</l>
<l>Che mi empion la pentola; e nelle cose necessarie</l>
<l>Non mi abbandona anch'egli, ma più di consiglio e di opera</l>
<l>Mi servo di lui, che d'altro, e mel trova assai più utile</l>
<l>Che quei che spendon molto; et anco, per confessare il vero,</l>
<l>Con gran diletto più che tutti gli altri il veggio, et amo il suo bene,</l>
<l>Quanto d'un mio fratel farei, e quant'il mio medesimo.</l>
<l>Or lasciami andare a casa, ov'io so che aspettata sono</l>
<l>Da certo vecchio, che non vuole esser visto, e promettemi</l>
<l>Tanto, ch'io meriterò di esser lodata dall'Agata.</l>
</sp>
</div3>

<div3 type="poesia">
<lg type="non-definito">
<l>Venite a contemplar, ciechi mortali,</l>
<l>Le ministre di me, ch'il mondo guido.</l>
<l>Venite, ecco Bellezza: ella si dona</l>
<l>A chi spregiando ogni fatica cerca</l>
<l>Con ogni industria a me servir soffrendo.</l>
<l>Quest'altri miei, che mi vedete intorno,</l>
<l>Diversi sono a diversi usi posti:</l>
<l>Il Desiderio è quel, ch'i cori accende</l>
<l>Nel fuoco di Speranza, ch'a lato ave,</l>
<l>Per abbruciarli poi nel bel di questa.</l>
<l>Indi Lascivia pur le legne attizza,</l>
<l>Per cui cresce la fiamma, onde sète arsi.</l>
<l>L'Occasïon col crin davanti mostra</l>
<l>Che stolto è chi non cerca andarle incontra,</l>
<l>Perché di dietro è calva, e 'nvan si chiede</l>
<l>Il soccorso di lei, ch'ogni uomo sprezza,</l>
<l>Sì che quand'ella vien, ciascun la pigli</l>
<l>Né cerchi chi tempo ha, ch'il tempo venga,</l>
<l>Perch'ei si fugge, e a noi mai poi non riede.</l>
</lg>
</div3>

<div3 type="poesia">
<head>MADRIGALE.</head>
<lg type="madrigale">
<l>Se costui piega, e sforza</l>
<l>Là su nel cielo ogni potente Dio,</l>
<l>Perché spregiar la sua inviolabil forza?</l>
<l>Ah vostro van disio!</l>
<l>Più tosto ognun di voi divoto e pio</l>
<l>Lieto li doni il core:</l>
<l>Ché non val contro Amore</l>
<l>Maglia incantata, né ferrigna scorza.</l>
</lg>
</div3>
</div2>

<div2 type="atto">
<head>ATTO SECONDO.</head>
<div3 type="scena">
<head>SCENA I.</head>
<stage>ATTILIO E LUMACA.</stage>
<sp><speaker>Attilio</speaker>
<l>Sì che tu vedi, et intendi, Lumaca mio, in che termine</l>
<l>Io mi trovi; e quanto io sia nel fuoco per Virginia</l>
<l>Di Simon figlia, e sorella del mio amico Ippolito.</l>
<l>Al quale non penso io però di fare alcuna ingiuria,</l>
<l>Perché Dio sa ch'io l'amo con quel buono et onesto animo,</l>
<l part="I">
Che amar si possa figliuola.</l>
</sp>
<sp><speaker>Lumaca</speaker>
<l part="F">
Sì, io intendo di quel propio,</l>
<l part="I">
Del quale si ingrossa.</l>
</sp>
<sp><speaker>Attilio</speaker>
<l part="F">
Io so ben che molti nol posson credere,</l>
<l>Che son come te pieni di affetti bassi, e bestialissimi.</l>
</sp>
<sp><speaker>Lumaca</speaker>
<l>Deh, di grazia, ditemi, perché cagion l'amate voi?</l>
</sp>
<sp><speaker>Attilio</speaker>
<l>Per vederla e parlarle, s'io potessi, contemplandola</l>
<l>Come cosa celeste e come una purissima angiola,</l>
<l>Non per piacer del corpo, ma solamente dell'animo.</l>
</sp>
<sp><speaker>Lumaca</speaker>
<l>E ben, non le tocchereste voi un po' volentieri la mano?</l>
</sp>
<sp><speaker>Attilio</speaker>
<l part="I">
Sì veramente.</l>
</sp>
<sp><speaker>Lumaca</speaker>
<l part="F">
Oh non sapete voi che non si toccano</l>
<l>Gli angeli che non hanno corpo; secondo che un filosofo</l>
<l>Mi disse un giorno fuor di proposito? e bene avveggiomi</l>
<l>Che tutti gli amori vanno a un segno, ma si ritrovano</l>
<l>Diverse strade chiuse, e sotto varii veli si ascondono</l>
<l>I desir vostri; onde vi prego meco che alla libera</l>
<l>Confessiate le voglie, e che avreste gran desiderio</l>
<l>Di possederla alcuna volta, siccome Flamminia.</l>
</sp>
<sp><speaker>Attilio</speaker>
<l part="I">
Non veramente.</l>
</sp>
<sp><speaker>Lumaca</speaker>
<l part="F">
Ben credo io che per moglie legittima</l>
<l>Più tosto la vorreste, come quel che ben conto fate,</l>
<l>Ch'oltra al diletto grande, poi parentado onorevole</l>
<l>Guadagnereste e ricchezze; onde a ciò non spinge l'utile,</l>
<l>Non l'onestade, e non l'amor che mostrate platonico.</l>
</sp>
<sp><speaker>Attilio</speaker>
<l>Or lasciamo andar questi tuoi dotti discorsi; e dicoti,</l>
<l>Ch'io non posso ad altro pensare, e non posso più vivere</l>
<l>Sanza vederla. Oimè! che giorni quattro già sono,</l>
<l part="I">
Ch'io non la vidi.</l>
</sp>
<sp><speaker>Lumaca</speaker>
<l part="F">
E quando la vedete, n'è il medesimo,</l>
<l>Ch'ella non ne sa cosa alcuna; e forse anco sapendolo,</l>
<l>Che il peggio ne saria, ch'ella mi pare vie più salvatica</l>
<l>Che alcuna cerva.</l>
</sp>
<sp><speaker>Attilio</speaker>
<l>Egli è certo, e dico che di scoprirgliele</l>
<l>Non ardirei, perch'io son sicuro che altro che perdere</l>
<l>Non si potrebbe, e che ella non vorrebbe mai lasciarmisi</l>
<l part="I">
Più riguardare.</l>
</sp>
<sp><speaker>Lumaca</speaker>
<l part="F">
Or che disegno adunque, semplice, fate?</l>
</sp>
<sp><speaker>Attilio</speaker>
<l>Di morir tacendo, o ver sol viver per lei di lacrime.</l>
</sp>
<sp><speaker>Lumaca</speaker>
<l>O che voi sete matto: quanto era me' con Flamminia</l>
<l>Darvi buon tempo, che vi ama molto più che gli occhi suoi!</l>
<l>Non è men bella di lei, non bisogna cerimonie,</l>
<l>E non si fa ad alcun dispiacere, non ci è alcun biasimo;</l>
<l>Ma voi altri sprezzate le cose, se non son difficili,</l>
<l>Vietate, di perdimento di tempo, o di pericolo,</l>
<l>Et ogni altra parte fuor che diletto si considera.</l>
<l>Ma ecco l'Agata, che par tutta affannata, e cercavi,</l>
<l>Per quel ch'io creda.</l>
</sp>
<sp><speaker>Attilio</speaker>
<l>Certo, oh come volentieri ascondermi</l>
<l>Vorrei! ma far nol posso, perché l'ingratitudine</l>
<l>Troppo è gran vizio, e riconosco pur infiniti obblighi</l>
<l>Dalla Flamminia, e bramo veramente ristorarnela</l>
<l>Per qualche modo un giorno.</l>
</sp>
<sp><speaker>Lumaca</speaker>
<l part="I">
Troppi vi mettete carichi</l>
<l part="F">
Sopra le spalle, a voler sodisfare a un tempo a due.</l>
</sp>
</div3>

<div3 type="scena">
<head>SCENA II.</head>
<stage>AGATA, LUMACA E ATTILIO.</stage>
<sp><speaker>Agata</speaker>
<l>Che cosa è la fortuna! s'io avessi avuto debito</l>
<l>Con questo Attilio, o ch'il vederlo mi portasse incomodo,</l>
<l>L'avrei trovato mille volte: or perch'io lo desidero</l>
<l>N'ho cercato tutta la mattina, e non mai incontratolo;</l>
<l>Ma quanto ho di buon fatto, che tutte le divozion mie</l>
<l>Ho fornite di dire, e poi tre messe devotissime</l>
<l>Ho udite ora in santa Maria del Fiore aspettandolo.</l>
</sp>
<sp><speaker>Lumaca</speaker>
<l>L'Agata pensa d'ingannare i santi, come fa gli uomini.</l>
</sp>
<sp><speaker>Agata</speaker>
<l>Et ho dato a certi poveri alcune limosine.</l>
</sp>
<sp><speaker>Lumaca</speaker>
<l>Gian delle vitelle rubava i buoi, e dava per Dio</l>
<l part="I">
Le corna a chi ne aveva di bisogno.</l>
</sp>
<sp><speaker>Agata</speaker>
<l part="F">
E certe comar mie</l>
<l part="I">
Ho visitate.</l>
</sp>
<sp><speaker>Lumaca</speaker>
<l part="F">
Comar di preti, che tra' panni lani</l>
<l part="I">
Si fanno a casa nostra.</l>
</sp>
<sp><speaker>Agata</speaker>
<l part="F">
E tutte poi riconfortatole,</l>
<l>Che chi ha perduto il suo amante, e chi perderlo dubita,</l>
<l>E l'altra è stata dal marito trattata da asina,</l>
<l part="I">
Io dico col bastone.</l>
</sp>
<sp><speaker>Lumaca</speaker>
<l part="F">
Avesse ei fattoti il medesimo.</l>
</sp>
<sp><speaker>Agata</speaker>
<l>Chi sento io che parla? oh per mia fe, ch'egli è il nostro Attilio.</l>
</sp>
<sp><speaker>Lumaca</speaker>
<l part="I">
Et io ancora, Agata bella.</l>
</sp>
<sp><speaker>Agata</speaker>
<l part="F">
O Lumaca carissimo:</l>
<l part="I">
Quanto t'ho io cercato, Attilio.</l>
</sp>
<sp><speaker>Attilio</speaker>
<l part="M">Perché?</l>
</sp>
<sp><speaker>Agata</speaker>
<l part="F">
La Flamminia</l>
<l>M'ha comandato ch'io ti trovi in ogni modo, e preghiti</l>
<l part="I">
Che tu la venga a vedere.</l>
</sp>
<sp><speaker>Lumaca</speaker>
<l part="F">
E s'io vi venissi, bastale?</l>
</sp>
<sp><speaker>Agata</speaker>
<l part="I">
No, ché tu non se' buono a quel che egli.</l>
</sp>
<sp><speaker>Lumaca</speaker>
<l part="F">
Miglior, promettoti;</l>
<l>Quantunque e' sia ben vestito, et io sì mal in ordine.</l>
</sp>
<sp><speaker>Agata</speaker>
<l>Or basta, ella vuol lui: che le debbo io adunque dire?</l>
</sp>
<sp><speaker>Attilio</speaker>
<l part="I">
Ch'io verrò subito.</l>
</sp>
<sp><speaker>Agata</speaker>
<l part="F">
Quanto ben farai! ché la povera</l>
<l>Donna non può star senza vederti, ella non può vivere:</l>
<l>Tu hai gran torto. Ma miracol non è, che voi giovani</l>
<l>Come avete invescata un'amorosa donna, subito</l>
<l>L'abbandonate, ne dite male, vi viene a fastidio</l>
<l>E prima che voi l'abbiate, dolori, affanni, spasimi,</l>
<l>Tormenti, martirii, lacci, dardi, quadrella, fiaccole,</l>
<l>E tante cose avete ne' vostri animi, che l'abbaco</l>
<l>Tutto non le conterebbe, e 'n quattro notti poscia o 'n sei</l>
<l>Sète più sani, che se fuste figliuoli di Esculapio.</l>
</sp>
<sp><speaker>Lumaca</speaker>
<l part="I">
Pàrti che la sia dotta nell'arte sua?</l>
</sp>
<sp><speaker>Attilio</speaker>
<l part="F">
Dimmi, Agata,</l>
<l>Non hai tu torto a dirmi questo? ché sai pur certissimo</l>
<l>Che egli è 'l contrario del tutto, e che non fu visto mai</l>
<l>Ch'io le mancassi ov'ella ha avuto di bisogno: e se ben ora</l>
<l>Sono stato due giorni sanza andarvi, quando io le dica</l>
<l>Le mie ragioni, so che ella meco adirata non fia.</l>
</sp>
<sp><speaker>Agata</speaker>
<l>Dio 'l voglia: so ben che ella è per te sì cieca, che agevole</l>
<l>Ti fia, come si dice, il darle per lanterne lucciole.</l>
</sp>
<sp><speaker>Attilio</speaker>
<l>Va' via, ti prego, e dille che poco dopo te vengone.</l>
</sp>
<sp><speaker>Agata</speaker>
<l>Così farò, poi che ti piace; eh non fallir, di grazia.</l>
</sp>
</div3>

<div3 type="scena">
<head>SCENA III.</head>
<stage>ATTILIO, LUMACA E IPPOLITO.</stage>
<sp><speaker>Attilio</speaker>
<l>Io veggio Ippolito da lunge, che viene a proposito,</l>
<l>Ch'io gli parli davanti che andare a trovar Flamminia,</l>
<l>Per saper quanto di Flora è seguito, e poi intendere</l>
<l>S'ella potrà con lo Scarabone farli alcun servizio.</l>
</sp>
<sp><speaker>Lumaca</speaker>
<l>Ella sarà buona, ché l'un conosce l'altro diavolo.</l>
</sp>
<sp><speaker>Ippolito</speaker>
<l>Io l'ho pur tanto cercato, che l'ho trovato alla fine.</l>
</sp>
<sp><speaker>Attilio</speaker>
<l>O Ippolito mio caro, come van le cose tue?</l>
</sp>
<sp><speaker>Ippolito</speaker>
<l>Con poca speranza, ma non disperate ancora.</l>
</sp>
<sp><speaker>Attilio</speaker>
<l>E come?</l>
</sp>
<sp><speaker>Ippolito</speaker>
<l>Scarabon se ne vuol menare a Siena, a Roma, a Napoli</l>
<l>Flora, se prima che le stelle oggi in cielo apparischino</l>
<l>Non ha danari; e Tonchio è gito poco fa a parlargliene,</l>
<l>Far mercato seco, e poi per qualche via procacciarnegli.</l>
</sp>
<sp><speaker>Attilio</speaker>
<l>Ippolito, sai che danari io non ho, né manco credito;</l>
<l>E s'io trovassi maniera di vender me medesmo,</l>
<l>Io il farei più che volentieri, e siane pur certissimo;</l>
<l>Ma seguiti che vuole, e sta' pur certo di voglia ottima,</l>
<l>Che quando tutto manchi, per viva forza torrassegli,</l>
<l>E buon mercato glie ne parrà avere, se scampa le quoia.</l>
<l>Quando io sarò sbandito di questa città, non possono</l>
<l>Farmi altro male i magistrati con tutti i lor giudici.</l>
<l>Tanto potrò io bene altrove, come anco qui, vivere,</l>
<l>Et ho più voglia di servirti, che d'ogni altro mio utile.</l>
</sp>
<sp><speaker>Ippolito</speaker>
<l>Io ti ringrazio, Attilio, et accetto l'offerta tua:</l>
<l>Non di meno vo' prima tentar tutte altre vie, e mettermi</l>
<l>Al dover col ruffiano, e veder che partoriscono</l>
<l>Le astuzie del nostro Tonchio, che debbe alle mani essere</l>
<l>Con Scarabone, e menarlo dove sarà Flamminia,</l>
<l>Per far mercato. Ben mi farai tu grazia grandissima</l>
<l>Di trovar lei prima, tutto il caso raccomandandogli,</l>
<l>Ché per amor tuo il farà volentieri, con maniera ottima,</l>
<l part="I">
Come fai in tutte le cose.</l>
</sp>
<sp><speaker>Attilio</speaker>
<l part="F">
Or ne dimanda qui, pregoti,</l>
<l part="I">
Il Lumaca, se pur fra me stesso il pensava.</l>
</sp>
<sp><speaker>Lumaca</speaker>
<l part="F">
Certissimo,</l>
<l>Et eravamo inviati là, e veniva a proposito,</l>
<l>Ch'ella lo aveva mandato a domandar per la sua Agata.</l>
<l>Andremo adunque a trovarla. Ma eccola che viene:</l>
<l>Farassi il bisogno, et in tutto; Ippolito, vattene.</l>
</sp>
</div3>

<div3 type="scena">
<head>SCENA IV.</head>
<stage>FLAMMINIA, AGATA, ATTILIO E LUMACA.</stage>
<sp><speaker>Flamminia</speaker>
<l>Non mi hai tu detto, Agata, ch'ei verrebbe qui di subito?</l>
</sp>
<sp><speaker>Agata</speaker>
<l part="I">
Sì, e che ci sarebbe quand'io.</l>
</sp>
<sp><speaker>Flamminia</speaker>
<l part="F">
S'egli è vero, or vedilo.</l>
</sp>
<sp><speaker>Agata</speaker>
<l>Non mancherà, no, credimi, così certo promessemi:</l>
<l>Ma ti par passata un'ora, e penso un terzo non sia,</l>
<l part="I">
Né un quarto ancor poi ch'io sono arrivata.</l>
</sp>
<sp><speaker>Flamminia</speaker>
<l part="F">
Oh se contassero</l>
<l>Così bene gli altri l'ore, come gli amorosi sogliono,</l>
<l part="I">
Vedresti ch'egli è più che non pare.</l>
</sp>
<sp><speaker>Agata</speaker>
<l part="F">
Oh padrona, eccolo:</l>
<l>E vien ratto come verso cosa che si desideri.</l>
</sp>
<sp><speaker>Flamminia</speaker>
<l>Egli è esso: deh ch'io vorrei adirata mostrarmegli,</l>
<l part="I">
S'io potessi, Agata.</l>
</sp>
<sp><speaker>Agata</speaker>
<l part="F">
Eh che tu sei più arrendevole</l>
<l>Ch'un salcio, anzi ch'un giunco, come appresso di lui sei;</l>
<l part="I">
Ben devresti farlo per non lo avvezzar male.</l>
</sp>
<sp><speaker>Flamminia</speaker>
<l part="F">
Or guarda</l>
<l part="I">
S'io fo mal viso, e s'io mi volgo altrove.</l>
</sp>
<sp><speaker>Agata</speaker>
<l part="F">
Anzi hai tal tremito</l>
<l>Nelle gambe, ne la voce e in tutte le membra, e pallida</l>
<l>Sei divenuta, che i ciechi pur se n'accorgerebbero.</l>
<l>Sai tu come tu ti chiami? guasta l'arte: or vergognati</l>
<l>De' fatti tuoi, sciocca, or mettiti a la cintura le mani,</l>
<l>Fa 'l viso brusco, nol guardare, fa' vista di partirtene.</l>
</sp>
<sp><speaker>Flamminia</speaker>
<l>Tu hai bel dire tu; e s'ei sen'andasse, e meco sdegnasse,</l>
<l part="I">
In cento anni forse nol rivedrei.</l>
</sp>
<sp><speaker>Agata</speaker>
<l part="F">
Or fa' a modo tuo,</l>
<l part="I">
Né più mi romper la testa.</l>
</sp>
<sp><speaker>Flamminia</speaker>
<l part="F">
O mio dolcissimo. Attilio,</l>
<l part="I">
S'io non ti mandava a cercare, non ci venivi.</l>
</sp>
<sp><speaker>Agata</speaker>
<l part="F">
O principio</l>
<l part="I">
Bel ch'ella ha fatto! ell'è spacciata.</l>
</sp>
<sp><speaker>Attilio</speaker>
<l part="F">
O mia bella Flamminia,</l>
<l>S'io son stato lontano due giorni, ti prego, perdonami</l>
<l>Senza darmi penitenzia, ché la ho presa io medesimo</l>
<l>Stando privo di te, che il lume sei e la vita mia.</l>
</sp>
<sp><speaker>Flamminia</speaker>
<l>Ecco il disvantaggio; che con voi abbiamo noi femine,</l>
<l>Che tutti i vostri errori con una parola si acconciano;</l>
<l>E ben mi dice l'Agata spesso: tu sei pur semplice,</l>
<l part="I">
E non sai fare il mestier tuo.</l>
</sp>
<sp><speaker>Agata</speaker>
<l part="M">
Certo sì.</l>
</sp>
<sp><speaker>Flamminia</speaker>
<l part="F">Or il facciano</l>
<l>L'altre a lor senno, ch'io non saprei, né vorrei mai fingere</l>
<l>Teco, né parola dirti che non fosse verissima;</l>
<l>Che se tu per ciò peggio mi farai, farai da ignobile,</l>
<l>E non da leale e virtuoso uomo, come ti reputo.</l>
</sp>
<sp><speaker>Attilio</speaker>
<l>Sta' sicura Flamminia, che sempre mi troverai tale,</l>
<l>Qual dèi stimarmi; e qual son teco stato nel preterito.</l>
<l>E s'alcuna volta delle faccende sopravvengono,</l>
<l>Conviene scusarmi; et io so che sei sì amorevole,</l>
<l>Che non vorresti ch'io lasciassi le cose che importano,</l>
<l part="I">
Per breve nostro piacere.</l>
</sp>
<sp><speaker>Flamminia</speaker>
<l part="M">No certo.</l>
</sp>
<sp><speaker>Agata</speaker>
<l part="F">
E tu quella pigliati,</l>
<l>Agata, che ella è delle buone. Or tutti i cieli farebbero</l>
<l>A pena a lo spedale, o di fame, non morissimo.</l>
</sp>
<sp><speaker>Attilio</speaker>
<l part="I">
Che di' tu, Agata?</l>
</sp>
<sp><speaker>Agata</speaker>
<l part="F">
Dio che tu Nanni Socchicchi sei,</l>
<l part="I">
Che guastava i suoi fatti, e quei di altrui.</l>
</sp>
<sp><speaker>Attilio</speaker>
<l part="F">
E perché? dimmelo.</l>
</sp>
<sp><speaker>Agata</speaker>
<l>Perché svii la bottega di lei, et a te non fai utile.</l>
</sp>
<sp><speaker>Attilio</speaker>
<l part="I">
Ahi! tu ha' 'l torto.</l>
</sp>
<sp><speaker>Flamminia</speaker>
<l part="F">
Or taci, matta, e tu dimmi, piacendoti,</l>
<l part="I">
Che gran faccende avesti?</l>
</sp>
<sp><speaker>Attilio</speaker>
<l part="F">
Quelle del misero Ippolito,</l>
<l>Che è dietro a Scarabone, e non può seco ancor conchiudere</l>
<l>Che gli dia Flora in mano, fra quattro giorni promettendogli</l>
<l>Ben cento e trenta scudi; et ei sanza in borsa ricevergli</l>
<l>Non vuole intenderlo, e minaccia di menarla via:</l>
<l>Or Tonchio è appresso al mercato, e restar oggi si deve;</l>
<l>Ma perch'egli è ruffiano de' più taccagni e de' più perfidi</l>
<l>Che mai fra tutti gli scelerati si trovassero,</l>
<l>M'ha pregato Ippolito, e io quanto più posso pregoti,</l>
<l>Che gli aiuti a contentar questo poltrone, che pur ora</l>
<l>Qui fia con Tonchio, et egli et io te ne avremo eterno obbligo.</l>
</sp>
<sp><speaker>Flamminia</speaker>
<l>Lascia a me fare, Attilio, che quanto sarà possibile,</l>
<l>Non mancherò dal canto mio; et ho sì lunga pratica</l>
<l>Con Scarabon porco, ch'il condurrò al ragionevole.</l>
</sp>
<sp><speaker>Attilio</speaker>
<l>Or io men'andrò adunque, perché qui non mi trovino,</l>
<l>E tornerò poi subito, per la risposta intendere.</l>
</sp>
<sp><speaker>Flamminia</speaker>
<l>Di grazia che e' sia tosto; e voglio anco che tu promettami</l>
<l part="I">
Che questa notte non mi lasci sola.</l>
</sp>
<sp><speaker>Attilio</speaker>
<l part="F">
Et io promettotelo.</l>
<l>Ma vedi già venire Scarabone; raccomandotelo.</l>
</sp>
</div3>

<div3 type="scena">
<head>SCENA V.</head>
<stage>FLAMMINIA, TONCHIO, SCARABONE, E AGATA.</stage>
<sp><speaker>Flamminia</speaker>
<l>Ben venga le due buone pezze, che non hanno simili,</l>
<l>Tonchio e Scarabone, de' quali chi è 'l meglio nulla vale.</l>
</sp>
<sp><speaker>Tonchio</speaker>
<l>Ecco qui Flamminia, che pur conosce queste pratiche,</l>
<l>Et in chi tu doveresti aver fede, se non sei incredulo.</l>
</sp>
<sp><speaker>Scarabone</speaker>
<l>Non ho fede, se non in me stesso, e in quel che veggomi</l>
<l>Davanti agli occhi, e ch'io mi metto in borsa, in casi simili.</l>
</sp>
<sp><speaker>Tonchio</speaker>
<l part="I">
Flamminia, Dio ti dia gioia.</l>
</sp>
<sp><speaker>Flamminia</speaker>
<l part="F">
O Tonchio, che buono spirito</l>
<l part="I">
Ti mena in qua, stamani?</l>
</sp>
<sp><speaker>Tonchio</speaker>
<l part="F">
Scarabon qui, che mi tribola.</l>
</sp>
<sp><speaker>Scarabone</speaker>
<l>Tu triboli pur me, che cercheresti via portartene</l>
<l>La mia mercanzia, e pagarmi di sogni e di favole.</l>
</sp>
<sp><speaker>Flamminia</speaker>
<l part="I">
Che mercanzia è questa, può sapersi?</l>
</sp>
<sp><speaker>Scarabone</speaker>
<l part="F">
È Flora, ch'è, sai,</l>
<l>Giovane, vergine, bella, ben'allevata, e nobile.</l>
</sp>
<sp><speaker>Flamminia</speaker>
<l part="I">
Questa è una buona mercanzia.</l>
</sp>
<sp><speaker>Tonchio</speaker>
<l part="F">
Buona? anzi pessima.</l>
</sp>
<sp><speaker>Flamminia</speaker>
<l part="I">
Perché?</l>
</sp>
<sp><speaker>Tonchio</speaker>
<l part="F">
Perché mangia, beve, veste, e ci fa spendere</l>
<l part="I">
Vie più che non abbiamo a comperarla.</l>
</sp>
<sp><speaker>Flamminia</speaker>
<l part="F">
Oh! non si compera.</l>
</sp>
<sp><speaker>Tonchio</speaker>
<l>Non so se si compera, ma so che denari bisognano</l>
<l part="I">
Per averla.</l>
</sp>
<sp><speaker>Scarabone</speaker>
<l part="F">
E vorresti tu ch'io la lasciassi prendere</l>
<l part="I">
Sanza pagarmi le spese che ho fatte?</l>
</sp>
<sp><speaker>Tonchio</speaker>
<l part="F">
E che esser possono?</l>
</sp>
<sp><speaker>Scarabone</speaker>
<l>Tante, che contandotele io, troppe ti parrebbero.</l>
</sp>
<sp><speaker>Tonchio</speaker>
<l>So come sete fatti voi altri, che non vi costano</l>
<l part="I">
Le cose a la metà ch'a noi.</l>
</sp>
<sp><speaker>Scarabone</speaker>
<l part="F">
Sì veramente: il popolo</l>
<l>Ci ama molto, e dietro ci corre a fare delle limosine,</l>
<l>Che non è alcuno che non pensi far ben una buon'opera</l>
<l>Assassinarci, ingannarci, mandarci per la mala via.</l>
</sp>
<sp><speaker>Tonchio</speaker>
<l>Or non vi fanno eglino il dovere? ché nel mondo vennero</l>
<l>I ruffiani per fastidir ciascuno, come le cimici,</l>
<l>Pidocchi, pulci, mosche, tafani, zanzare, tarantole,</l>
<l>E simili animai, che sanza pro tormentano gli uomini.</l>
</sp>
<sp><speaker>Scarabone</speaker>
<l>Tutto questo mi sapeva io prima: resta con Dio,</l>
<l part="I">
Se altro non vuoi.</l>
</sp>
<sp><speaker>Tonchio</speaker>
<l part="F">
Aspetta, Scarabone, ché io motteggio teco.</l>
</sp>
<sp><speaker>Scarabone</speaker>
<l>Motteggia pur quanto vuoi, ma dimmi, deviam conchiudere?</l>
</sp>
<sp><speaker>Tonchio</speaker>
<l>Sì: e quanto domandi all'ultimo per lasciarmela?</l>
</sp>
<sp><speaker>Scarabone</speaker>
<l>I dugento scudi che ti ho più volte detto; e pensati</l>
<l>Ch'io vi metto del mio pur molto, e di grazia credilo,</l>
<l part="I">
Che a fe di ruffiano il giuro.</l>
</sp>
<sp><speaker>Tonchio</speaker>
<l part="F">
Et io per tale anco prendola.</l>
</sp>
<sp><speaker>Flamminia</speaker>
<l>Troppi son veramente, Scarabone: vuoila rimettere</l>
<l>In me? che sai che già mill'anni son tua amicissima?</l>
</sp>
<sp><speaker>Scarabone</speaker>
<l>Non rimetto se non in me i miei mercanti, e 'n me propio</l>
<l>Appena ho fede, e sappiate che mio padre, mio avolo,</l>
<l>Bisavolo, arcavolo, tritavolo, tutta la progenie</l>
<l>Mia, che fu ruffiana, per testamento mi lasciarono</l>
<l>Ch'io non vendessi a credenza, né di alcuno mai fidassimi.</l>
<l>Or veniamo a' contanti, e di' la tua parola, e spacciati,</l>
<l>Ch'ei si fa tardi, et io vorrei a San Casciano andarmene;</l>
<l>E prima che sien pagati danari, e poi ch'io desini,</l>
<l part="I">
Ci andrà pur tempo assai.</l>
</sp>
<sp><speaker>Flamminia</speaker>
<l part="F">
O Scarabon mio, ascoltami;</l>
<l>Se Tonchio sarà contento per ben comune, io giudico</l>
<l>Ch'ei ti dia scudi ottanta, e tu Flora gli lasci libera.</l>
</sp>
<sp><speaker>Scarabone</speaker>
<l part="I">
Io n'ho spesi più in lei da un mese in qua.</l>
</sp>
<sp><speaker>Tonchio</speaker>
<l part="F">
Che fai tu, Flamminia?</l>
<l part="I">
Io non glie ne darei quaranta.</l>
</sp>
<sp><speaker>Scarabone</speaker>
<l part="F">
Or meglio è di andarsene,</l>
<l part="I">
Ché troppo siam lontani: addio.</l>
</sp>
<sp><speaker>Agata</speaker>
<l part="F">
Non partir, che matto sei:</l>
<l>Piglia moneta, e di tal mercanzia tosto dispogliati,</l>
<l>Ché sappiam che ciò vale, e quanto sia di danno e pericolo.</l>
<l>Io son donna, e so quel che le donne sono, et ancor'io</l>
<l>Ho fatte simil pratiche, e so quanto spesso pentonsi</l>
<l>Quei, che per guadagnar quattro o sei, cento o più ne perdono.</l>
</sp>
<sp><speaker>Scarabone</speaker>
<l>Oh io mi pensava d'esser fra' miei, e fino all'Agata,</l>
<l>Benché sia mia cara amica, fa i giudici da Padova.</l>
<l>Fallace fra' ruffiani il proverbio, che i ruffian dicono,</l>
<l>Un vecchio è amico vecchio; ma elle gli vogliono giovani</l>
<l part="I">
Queste donne gli amici.</l>
</sp>
<sp><speaker>Flamminia</speaker>
<l part="F">
A fe ch'ella ti dà amorevole</l>
<l>Consiglio, e se nol fai, fia grande errore; e dirotti poi,</l>
<l>Ippolito è ricco, onorato, può molto, e porterebbeti</l>
<l part="I">
Grandi acconci.</l>
</sp>
<sp><speaker>Scarabone</speaker>
<l part="F">
Le speranze co i danari non compero:</l>
<l>S'egli è ricco, et amala tanto, a che farli bisognano</l>
<l part="I">
Tanti mezzi a rispiarmar poco argento?</l>
</sp>
<sp><speaker>Flamminia</speaker>
<l part="F">
E come non sai</l>
<l part="I">
Che chi ha padre, non può del suo disporre?</l>
</sp>
<sp><speaker>Scarabone</speaker>
<l part="F">
Procaccilo</l>
<l>Da altra parte, impegni qualche cosa, ad usura prendalo.</l>
</sp>
<sp><speaker>Flamminia</speaker>
<l>Non ha che impegnar, e non gli è rimasto omai più credito,</l>
<l part="I">
Ma l'avrà un giorno.</l>
</sp>
<sp><speaker>Scarabone</speaker>
<l part="F">
Aspetti adunque allora ad amar le femine,</l>
<l part="I">
E non dia noia a sé et ad altri.</l>
</sp>
<sp><speaker>Tonchio</speaker>
<l part="F">
Tu sei pur un asino,</l>
<l>Un indiscreto, un porco, e mille altre cose poltronissime.</l>
</sp>
<sp><speaker>Scarabone</speaker>
<l>Sì, e mille altre poi, che non san dire i tuoi par bufoli.</l>
</sp>
<sp><speaker>Tonchio</speaker>
<l>Può far il ciel però, che tu non voglia aver misericordia</l>
<l>Di un così onesto, grazioso, nobile e bel giovane?</l>
</sp>
<sp><speaker>Scarabone</speaker>
<l>Pur troppa ne avrei, s'ella fusse buona a spendere;</l>
<l part="I">
Ma ella mi faria morir di fame.</l>
</sp>
<sp><speaker>Tonchio</speaker>
<l part="F">
Or non sai tu bene</l>
<l>Ch'egli è guadagno il sapere alcuna volta perdere?</l>
</sp>
<sp><speaker>Scarabone</speaker>
<l>No, e nol voglio imparare per ora a le spese mie.</l>
</sp>
<sp><speaker>Tonchio</speaker>
<l>Credilo, che non vorresti se non triste cose apprendere.</l>
</sp>
<sp><speaker>Scarabone</speaker>
<l>Né tu vorresti cosa insegnarmi, che mi fusse utile.</l>
</sp>
<sp><speaker>Tonchio</speaker>
<l part="I">
Or fostù morto mille anni sono.</l>
</sp>
<sp><speaker>Scarabone</speaker>
<l part="F">
Et io il perché pensomi:</l>
<l>Per restar tu il più cattivo uom del mondo, che or io son il primo.</l>
</sp>
<sp><speaker>Tonchio</speaker>
<l>Sì, il primo di mille mondi, se tanti ce ne fussero.</l>
</sp>
<sp><speaker>Scarabone</speaker>
<l>Lasciam, Tonchio, queste parole, che non avran fine mai,</l>
<l>Se noi vorrem dire l'uno all'altro tutto quel che merita:</l>
<l>Veniam al fatto. O ch'io mi vado con Dio, e 'l mio motto ultimo</l>
<l part="I">
Sia cento trenta scudi.</l>
</sp>
<sp><speaker>Flamminia</speaker>
<l part="F">
Ascoltami un po', Scarabon mio,</l>
<l part="I">
Vuoi tu ch'io dica?</l>
</sp>
<sp><speaker>Scarabone</speaker>
<l part="M">Voglio.</l>
</sp>
<sp><speaker>Flamminia</speaker>
<l part="F">
E tu, Tonchio, t'accordi al simile.</l>
</sp>
<sp><speaker>Tonchio</speaker>
<l part="I">
M'accordo.</l>
</sp>
<sp><speaker>Flamminia</speaker>
<l part="F">
Or datemi la mano allegramente: io giudico</l>
<l part="I">
Che cento scudi sieno.</l>
</sp>
<sp><speaker>Scarabone</speaker>
<l part="M">Oh.</l>
</sp>
<sp><speaker>Tonchio</speaker>
<l part="M">Oh.</l>
</sp>
<sp><speaker>Flamminia</speaker>
<l part="F">
Non più, tacetevi,</l>
<l part="I">
Tanti saranno.</l>
</sp>
<sp><speaker>Tonchio</speaker>
<l part="M">Son troppi.</l>
</sp>
<sp><speaker>Scarabone</speaker>
<l part="F">
Anzi son pochi; ma intendasi,</l>
<l>L'un sopra l'altro, e che di un'ora non ti faccia credito.</l>
</sp>
<sp><speaker>Tonchio</speaker>
<l part="I">
Così sia fatto.</l>
</sp>
<sp><speaker>Scarabone</speaker>
<l part="F">
E che Flora resti pur ne le mie mani</l>
<l part="I">
In fin che sieno in borsa.</l>
</sp>
<sp><speaker>Tonchio</speaker>
<l part="M">E così sia.</l>
</sp>
<sp><speaker>Scarabone</speaker>
<l part="F">
E se questa sera</l>
<l>Non vien il danaio, che di andarmene resti libero.</l>
</sp>
<sp><speaker>Tonchio</speaker>
<l part="I">
Così in accordo.</l>
</sp>
<sp><speaker>Scarabone</speaker>
<l part="F">
Or io sarò qui in casa di Flamminia:</l>
<l>Va' pure, e spacciati, va tosto, Tonchio, ch'io prego Dio</l>
<l>Che ti dia ventura, io n'ho bisogno, vie più che grandissima.</l>
</sp>
</div3>

<div3 type="poesia">
<lg type="non-definito">
<l>Poi ch'il gran padre mio, l'eterno Giove</l>
<l>Mandò la figlia sua Pandora detta</l>
<l>Col tristo vaso al doloroso Averno,</l>
<l>Et ella stolta oltra il dovere in terra</l>
<l>Prevaricando al comandato offizio</l>
<l>Volse veder che s'ascondeva in esso,</l>
<l>Onde l'aperse, e di quel vaso sorse</l>
<l>Dolor, doglie, martìr, tormenti, e guai,</l>
<l>E mille altri con loro affanni e pene,</l>
<l>Spargendosi tra voi, mortali stolti,</l>
<l>Ma contro il voler d'essa, che non puote</l>
<l>Come speranza al loco lor ridurgli,</l>
<l>E con voi sono, e ci staran mai sempre.</l>
<l>De' quai molti n'ho io condotti meco</l>
<l>Per tormentar color, ch'entro al mio regno</l>
<l>Condussero Beltà, Speme e Disio,</l>
<l>Et altre, et altre lor compagne assai.</l>
<l>Però 'l Sospetto, ch'ogni cosa teme,</l>
<l>Sanza saper di che, d'arme ho guarnito.</l>
<l>La Gelosia, ch'ogn'or si rode il core</l>
<l>Con la sua propria lima, a canto stagli,</l>
<l>E da mill'occhi versa pianto eterno.</l>
<l>E costei qui si macilenta e macra</l>
<l>È la Disperazion, che col suo ferro</l>
<l>Con le proprie sue man se stessa uccide.</l>
<l>La Fraude e la Discordia, ch'una cerca,</l>
<l>Mostrando il dolce altrui, donargli il tosco;</l>
<l>E l'altra discordar quanto è d'unito,</l>
<l>E 'l fuoco e l'acqua far battaglie insieme.</l>
<l>La Corruttela è poi, ch'attende solo</l>
<l>Contaminar le ben pudiche menti</l>
<l>Sotto mentiti panni e finto viso.</l>
<l>Questi poi che tra voi sfogato avranno</l>
<l>Parte de' dolor lor dogliosi e mesti,</l>
<l>Ritorneranno a' tralasciati offizi.</l>
</lg>
</div3>

<div3 type="poesia">
<head>CANZONE.</head>
<lg type="canzone">
<l>Dal più riposto loco</l>
<l>De le squallide ripe d'Acheronte</l>
<l>Tratti dal crudo a voi condotti siamo,</l>
<l>Per far misero e gramo</l>
<l>Ognun di quei che le sue forze ha conte,</l>
<l>Al cor di lui ponendo or ghiaccio, or foco.</l>
<l>Né vi paia empio il crudo offizio nostro;</l>
<l>Ché tal s'opra da noi nell'empio chiostro.</l>
</lg>
</div3>
</div2>

<div2 type="atto">
<head>ATTO TERZO.</head>
<div3 type="scena">
<head>SCENA I.</head>
<stage>SIMONE.</stage>
<sp><speaker>Simone</speaker>
<l>E' non è dubbio, che chi ha figlioli ha sempre gran pena;</l>
<l>E sien pur buoni quanto vogliono; ché non si può vivere</l>
<l>Sanza sospetto e sanza dispiacere, con quieto animo,</l>
<l>Chi non gli avesse sempre avanti, che non è possibile,</l>
<l>Ché troppa differenza è fra noi, e troppo dissimili</l>
<l>Sono i nostri diletti, i pensier nostri, e desiderii:</l>
<l>Et oggi massimamente, che quando e' nostri giovani</l>
<l>Son col padre, e' pare che sien tra le spine in mezzo li aspidi.</l>
<l>Si ridon di noi tra loro; e non solevan già essere</l>
<l>Tali a' miei tempi; anzi non mi uscirà mai di memoria</l>
<l>Otto, o diece, che eravamo amici e parenti prossimi,</l>
<l>Andar co i nostri padri a' vespri, e perdon la quaresima:</l>
<l>Gli altri dì per le ville, ragionando delle lettere,</l>
<l>Or de' buoni esempli de' santi padri, e d'opere lodevoli</l>
<l>De' nostri antichi, di Roma, di Atene e di Cartagine.</l>
<l>Né cortigiane mai, né taverne disonorevoli</l>
<l>Vedevamo, né cercavamo; anzi ciascun arrossivasi,</l>
<l>Se passavam per vie, che alcuna di lor vedessimo.</l>
<l>Oggi è il contrario tutto, ché chi all'osteria non pratica,</l>
<l>Non giuoca tutta la notte, e che non tien la sua femmina</l>
<l>Senza vergogna alcuna, e che suo padre per spendere</l>
<l>Non rubi, è tenuto un matto, sciocco, e che non sa vivere.</l>
<l>Io veggo ben ch'il mondo oramai è condotto a termine</l>
<l>Che non può più durare, e quanto più diventiam poveri,</l>
<l>Tanto più gittiam via; benché pur per la grazia di Dio</l>
<l>Non mi ho tra gli altri da lamentar, perché non mi manca</l>
<l>Ricchezze da intrattenermi secondo 'l mio grado bene,</l>
<l>E comodamente. Ho la mia Virginia, che a la semplice</l>
<l>È stata allevata, governa la casa tutta, né mai</l>
<l>Si vede né a uscio né a finestra, qual le vicine sue</l>
<l>Si veggion tutto il giorno: sempr'ha in man la rocca, o l'ago,</l>
<l>Non parla co' servitori; né con quei che non l'attengono,</l>
<l>Né scontro innanzi e in dietro ir gli amanti che la vagheggino:</l>
<l>Tanto ch'io mi confesso in questa parte felicissimo,</l>
<l>Et è gran ristoro almeno della sua materna perdita.</l>
<l>Ho Ippolito poi, del quale non ebbi ancor fastidio</l>
<l>Già mai alcuno, e ch'e' sia così puro e casto pensomi,</l>
<l>Come quando uscì del ventre di sua madre, e notizia</l>
<l>Non ha di donne, benché già sia nell'anno ventesimo,</l>
<l>E sempre con buone compagnie, e con giovani nobili,</l>
<l>Di servire a Dio molto, e di ogni altra virtù dilettasi:</l>
<l>Ama suo padre, l'ubbidisce, e volentieri il seguita:</l>
<l>Cerca l'onore, studia di buon cuor le buone lettere,</l>
<l>Tanto ch'io non saprei del tutto se non contentarmene.</l>
<l>Ben l'ho veduto da non so che dì in qua malenconico;</l>
<l>Sono gli studi che fan simili effetti; e 'n ver dubito</l>
<l>Che non si ammali, et io non mancherò di diligenzia</l>
<l>In metterci cura. Ma ecco Geri, che di qua viene</l>
<l>Turbato alquanto, et è pur uom di sì risoluto animo,</l>
<l>Ch'ei sa passare ogni fortuna; ma quei che qui nascono,</l>
<l>Son tutti umani, né san resistere a quei primi empiti</l>
<l>Delle sue passioni: vero è ben, che col discorso poi</l>
<l>I saggi vincon la sorte, ove i matti si disperano:</l>
<l>E beata Fiorenza, se ne avesse due altri tali!</l>
<l>Voglio aspettarlo, e certi miei bisogni conferir seco.</l>
</sp>
</div3>

<div3 type="scena">
<head>SCENA II.</head>
<stage>GERI E SIMONE.</stage>
<sp><speaker>Geri</speaker>
<l>Io mi posso, più che di me, doler degli amici miei,</l>
<l>Che mi feciono mal mio grado una donna ricchissima</l>
<l>Sposar, non avendo io però gran necessità di tale;</l>
<l>Perché mi stava così bene, che non mi bisognavano</l>
<l>Tanti poderi e danari, che a vivere quale gli altri vivano</l>
<l>Civilmente fra noi, e sanza guadagnarsi invidia,</l>
<l>Son troppi senza fine, né ad altro che a noiarmi servono,</l>
<l>Et avere ogni dì con mia moglie mille fastidii,</l>
<l>Che le pare avermi ricolto del fango, e vilissimo</l>
<l>Restassi sanza lei. Oimè! tutti i savii si guardino</l>
<l>Da donna troppo ricca, e se 'l fan pur, di sposar sappino</l>
<l>Mille morti in un punto sol, che notte e dì gli uccidono</l>
<l>Mille volte con mille doglie, più che mille martiri.</l>
<l>Prima i conti di giorno in giorno sempre saper vogliono,</l>
<l>Dicendo, molto più rendevano al padre e all'avolo,</l>
<l>E che ci lasciamo ingannare, e che i fattori ci rubano:</l>
<l>Poi voglion veder le spese, e mai non se ne contentano,</l>
<l>Che sempre a detto loro siamo, o troppo miseri, o prodighi.</l>
<l>Fante, servitor, mulattier, staffieri che ci aggradino,</l>
<l>Tutti son ladri, giocator, tavernieri, e li cacciano;</l>
<l>E se l'uom contradice, et elle ti dicon di subito,</l>
<l>Che di nulla s'impacceranno, e che gli altri governino.</l>
<l>Doglionsi con la vicinanza, co i parenti, e dicono,</l>
<l>Che quel mi fa il ruffiano, e quell'altro si adopera</l>
<l>A far imbasciate; in modo ch'il meglio è far com'ora io:</l>
<l>Accordar tutto, lasciar tutto, e fuor di casa andarsene</l>
<l>Infin che sieno sfogate. Et io infelice e misero,</l>
<l>Se non che quindici almen n'ho pur goduti in Sicilia,</l>
<l>Già quaranta anni sono in questo orrendo purgatorio,</l>
<l>Talché ho speranza certa del paradiso. Ma eccomi</l>
<l>Simone all'incontro mio vecchio amico, che fia ottimo</l>
<l>A trarmi del cuor parlando la presente molestia.</l>
<l part="I">
Simon, Dio ti salvi.</l>
</sp>
<sp><speaker>Simone</speaker>
<l part="M">
E te anco, Geri.</l>
</sp>
<sp><speaker>Geri</speaker>
<l part="F">
Che così solo fai?</l>
</sp>
<sp><speaker>Simone</speaker>
<l>Cercava di te per ragionarti alquanto, et avevati</l>
<l>Veduto, è gran pezza, ma non avrei voluto romperti</l>
<l>Il pensier, sopra 'l qual sì fisso al cor vedevati.</l>
</sp>
<sp><speaker>Geri</speaker>
<l>Certo ch'io vi era fisso; ma gran piacer fatto avrestimi</l>
<l>A levarmene tosto, perché egli era dispiacevole.</l>
</sp>
<sp><speaker>Simone</speaker>
<l part="I">
Oimè! che c'è di nuovo?</l>
</sp>
<sp><speaker>Geri</speaker>
<l part="F">
Nulla, ma le domestiche</l>
<l>Cure tal volta più che le più importanti v'affliggono.</l>
<l part="I">
Or dimmi, perché cercavimi?</l>
</sp>
<sp><speaker>Simone</speaker>
<l part="F">
Cerimonie.</l>
<l>Come la nostra antichissima amicizia sai che merita,</l>
<l>Non mancherò, Geri, di sempre a te primo ricorrere</l>
<l>Per aiuto e per consiglio, ove i bisogni mi occorrano,</l>
<l part="I">
Sì come fo ora.</l>
</sp>
<sp><speaker>Geri</speaker>
<l part="F">
Gran torto altrimenti farestimi,</l>
<l>E gran torto pur mi fai di non venire a la libera,</l>
<l>Per l'amicizia, e poi per la vicinità, che pongono</l>
<l>Gli antichi saggi che pareggino il parentado prossimo.</l>
</sp>
<sp><speaker>Simone</speaker>
<l>Dirò adunque: tu de' saper, Geri, che morendomi</l>
<l>Beatrice mia moglie, son dieci anni passati o piùe...</l>
</sp>
<sp><speaker>Geri</speaker>
<l part="I">
Beato te!</l>
</sp>
<sp><speaker>Simone</speaker>
<l part="F">
Di quella solamente mi rimasero</l>
<l>Due figliuoli, un maschio, come sai, e l'altra femmina,</l>
<l>Cioè Ippolito e Virginia, e di già son tutti due</l>
<l>D'età da cercar partito: pure io non penso Ippolito</l>
<l>Legar ancor, se già cagion grandi non mi movessero,</l>
<l>Ché pur è crudeltà in ver sì tosto; benché assai desideri,</l>
<l>Come fan gli altri, vedermi innanzi la seconda prole.</l>
</sp>
<sp><speaker>Geri</speaker>
<l part="I">
È ragionevole.</l>
</sp>
<sp><speaker>Simone</speaker>
<l part="F">
Or per tornar, dico, Virginia</l>
<l>Mi sta su le spalle, che sai quanto sia gran pericolo</l>
<l>Ad aver in casa fanciulle, quantunque onestissime,</l>
<l>Sanza madre in governo d'altre che non l'appartengono.</l>
</sp>
<sp><speaker>Geri</speaker>
<l part="I">
Tu di' il vero.</l>
</sp>
<sp><speaker>Simone</speaker>
<l part="F">
E ieri passando in Borgo sant'Apostolo,</l>
<l>Per visitar Folco, ch'era ammalato, a caso riscontraimi</l>
<l>Nel Monzan mio stretto amico, il qual mi salutò dicendomi</l>
<l>Che ha da parlarmi per cosa importante, e così menommi</l>
<l>Ragionando infin di là dal ponte a Santa Trinita,</l>
<l part="I">
Per via Maggio, e a San Felice.</l>
</sp>
<sp><speaker>Geri</speaker>
<l part="F">
E ben, poscia che disseti?</l>
</sp>
<sp><speaker>Simone</speaker>
<l>Dissemi di aver parlato il dì innanzi a Bonifazio,</l>
<l part="I">
Che tu conosci bene.</l>
</sp>
<sp><speaker>Geri</speaker>
<l part="M">
Egli è il mio compare.</l>
</sp>
<sp><speaker>Simone</speaker>
<l part="F">Quello</l>
<l>Che non avendo se non Gismondo suo figliuolo unico,</l>
<l>Che volentieri, s'a me piacesse, torrebbe Virginia</l>
<l>Per sua nuora, e che la dote in me rimetterebbesi.</l>
</sp>
<sp><speaker>Geri</speaker>
<l part="I">
E tu che dicesti?</l>
</sp>
<sp><speaker>Simone</speaker>
<l part="F">
Presi un po' di tempo a rispondere,</l>
<l>Perché le cose, che una sola volta fansi, e durano</l>
<l>Per sempre poi, si conviene esaminarle benissimo.</l>
</sp>
<sp><speaker>Geri</speaker>
<l part="I">
Saggiamente.</l>
</sp>
<sp><speaker>Simone</speaker>
<l part="F">
E quei, che vann'in fretta in fretta, si pentono.</l>
<l>Or perché, come il mondo sa, al più sono scorrettissimi</l>
<l>I giovani d'oggi, et io non saprei come informarmene,</l>
<l>Son ricorso a te, come a mio refugio, sol pregandoti</l>
<l>Che ti piaccia prima informarti de le qualità sue,</l>
<l>Come egli abbia buon nome, com'ei viva, con chi pratichi,</l>
<l>S'egli è inchinato al buon governo, e a la masserizia,</l>
<l>Come sia ben guidata la casa, come la suocera</l>
<l>Sia per esser piacevole, o come l'altre fantastica,</l>
<l>Perché importa assai mettere una figlia, ch'è un'angiola,</l>
<l>Appresso a donna ritrosa, che sia un diavolo.</l>
</sp>
<sp><speaker>Geri</speaker>
<l>Io ho inteso tutto, e ti assicuro, che io sarò ottimo</l>
<l>Ad avvisarti di ogni cosa; ma a quel che fuor vedesi,</l>
<l>Il parentado è molto a proposito e convenevole;</l>
<l>Del resto ne avrai novella prima che nessun desini.</l>
<l part="I">
Ma dove potrò io ritrovarti?</l>
</sp>
<sp><speaker>Simone</speaker>
<l part="F">
O ver qui medesimo,</l>
<l>O in casa, quando io pur vedrò che l'ora passata sia.</l>
</sp>
<sp><speaker>Geri</speaker>
<l>Andrò adunque. Or ecco qua Tonchio, ch'a la volta tua</l>
<l>Ne vien per intrattenerti, acciocché tu non resti solo.</l>
</sp>
<sp><speaker>Simone</speaker>
<l>Sarà ben a proposito, acciò ch'io possa discorrere</l>
<l>Seco di certe altre faccende, che anco molto importano.</l>
</sp>
<sp><speaker>Geri</speaker>
<l part="I">
Or ti riman con Dio.</l>
</sp>
<sp><speaker>Simone</speaker>
<l part="F">
E tu prego che vadi in buon'ora.</l>
</sp>
</div3>

<div3 type="scena">
<head>SCENA III.</head>
<stage>TONCHIO E SIMONE.</stage>
<sp><speaker>Tonchio</speaker>
<l>Or ecco ch'io mi apparecchio con tutto l'esercito mio</l>
<l>Per dare ad un castello la battaglia, che è inespugnabile.</l>
<l>Pur tutto è possibile a chi vi va con gran forza et ordine,</l>
<l>E massime ch'io l'assalterò dove egli è più debole,</l>
<l>Col lodargli molto 'l figliuolo, e subito le lagrime</l>
<l>Per tenerezza se gli vedranno da gli occhi scendere.</l>
<l>Perché alfin non si trova padre di sì gran giudizio,</l>
<l>Che non s'inganni in troppo piacergli i figliuoli medesimi.</l>
</sp>
<sp><speaker>Simone</speaker>
<l>Ei parla seco stesso, e par mezzo in aria con l'animo:</l>
<l>Che sarà qualche quistion per vivande, o cagion simili.</l>
<l part="I">
Tonchio, o Tonchio.</l>
</sp>
<sp><speaker>Tonchio</speaker>
<l part="F">
Chi mi chiama? oimè! ch'egli è 'l padron mio</l>
<l>Rovinato son, ma credo non mi possa intendere,</l>
<l>Che i vecchi hanno sempre l'udir grosso, et io pur discosto sono.</l>
<l>Farò buon cuore. O padrone, che fate voi qui tutto solo?</l>
</sp>
<sp><speaker>Simone</speaker>
<l>Era uscito di casa per fare un poco di esercizio;</l>
<l part="I">
Ma che è di Ippolito?</l>
</sp>
<sp><speaker>Tonchio</speaker>
<l part="F">
L'ho lasciato presso a lo studio</l>
<l>Che andava a la lezione con molti suoi condiscepoli.</l>
</sp>
<sp><speaker>Simone</speaker>
<l>Egli ha molto fitto il capo nelle lettere, e dubito</l>
<l>Che non gli nuochino a la complessione, ch'è pur tenera.</l>
</sp>
<sp><speaker>Tonchio</speaker>
<l>Così fo io, padrone, e molte volte l'ho detto a lui.</l>
</sp>
<sp><speaker>Simone</speaker>
<l part="I">
Che ti risponde?</l>
</sp>
<sp><speaker>Tonchio</speaker>
<l part="F">
Dicemi che non potrebbe vivere,</l>
<l>S'ogni giorno non ne studiasse tre o quattro ore almeno,</l>
<l>E che così facendo dà tanto buon cibo a lo spirito,</l>
<l part="I">
Che ricompera il disagio del corpo.</l>
</sp>
<sp><speaker>Simone</speaker>
<l part="F">
Egli è pur pallido</l>
<l>Da non so che dì in qua, e anco pensoso veggolo,</l>
<l>Che gli potrebbe far col tempo qualche gran male.</l>
<l>E poi io non so bene che fantasia si sia stata la sua:</l>
<l>Nessun del nostro sangue ha saputo tanto leggere,</l>
<l>Che aggiunga a libri latini, o greci, né tanto scrivere,</l>
<l>Che copiasse una pìstola; ma ci è stato bastevole</l>
<l>Intendere le lettere de' fattori, notare crediti</l>
<l>E debiti de' nostri villani, e di alcuni artefici,</l>
<l>Con chi aviam conti correnti; e ci è parso da ridere</l>
<l>Di quei che dietro a simil ciance il cervel si stillano.</l>
<l>E tanto più, che molti ne veggio ch'impoveriscono,</l>
<l>Molti altri, ch'impazzano, e molti son chiamati eretici,</l>
<l>I quali quel, che gli altri fan, di fare non si contentano;</l>
<l>Sì ch'io mi dolgo spesso del tanto studiare di Ippolito.</l>
<l>E nel ver, ch'arà ei fatto in capo a dugento anni poi?</l>
</sp>
<sp><speaker>Tonchio</speaker>
<l>La prima cosa vivendo arà sempre il più onorevole</l>
<l>Luogo tra i compagni, che riverenza assai gli portano.</l>
<l part="I">
Intenderà le cose del mondo meglio.</l>
</sp>
<sp><speaker>Simone</speaker>
<l part="F">
Inganniti,</l>
<l>Ché molti ho veduti già de' vostri dotti, che son buoni,</l>
<l>Nell'altre cose poi e' gli ingannerebbe ogni semplice</l>
<l>Donna, e come gli han fatto del bizzarro e fantastico,</l>
<l>Par loro aver fatto tutto; e quanto più vanno sudici,</l>
<l part="I">
Più par loro di valere.</l>
</sp>
<sp><speaker>Tonchio</speaker>
<l part="F">
Ah ah, egli è verissimo:</l>
<l>Pur ho sentito dire, che quando un buono e scelto spirito</l>
<l>Si abbatte a aver lettere, ch'egli è eccellentissimo,</l>
<l part="I">
Come di molti può darsi esempio.</l>
</sp>
<sp><speaker>Simone</speaker>
<l part="F">
Egli è ver, confessolo.</l>
</sp>
<sp><speaker>Tonchio</speaker>
<l>Et oltra a questo è un passatempo certo piacevole,</l>
<l>Che fa altrui dimenticare, a quel ch'ei mi dicono,</l>
<l>Ogni vanità, ogni spesa che sia disdicevole:</l>
<l>Le cacce, i giuochi, e le malvagie femmine,</l>
<l>Son lor lontane; vestimenti, i cavalli, e le maschere,</l>
<l>E l'altre cose vane, sì come degne son, dispregiano.</l>
</sp>
<sp><speaker>Simone</speaker>
<l part="I">
Tu di' ben quel ch'anco a me pare.</l>
</sp>
<sp><speaker>Tonchio</speaker>
<l part="F">
Questi son che mantengono</l>
<l>Le case ricche, e che mai non vien per lor disordine:</l>
<l>Una spesa sola bisogna a questi in tutta la vita,</l>
<l>E quella basti poi ad essi, e a' discendenti che vengono.</l>
</sp>
<sp><speaker>Simone</speaker>
<l part="I">
E che cosa è?</l>
</sp>
<sp><speaker>Tonchio</speaker>
<l part="M">Una libreria bella.</l>
</sp>
<sp><speaker>Simone</speaker>
<l part="F">
Oh! a poco a poco</l>
<l>Si fanno: or non basta egli per anno quattro libri, o sei?</l>
<l>Tutti non si studiano ad un'ora: ei n'ha tanta copia</l>
<l>Di già, che per tre anni non ci bisognerà spendere.</l>
</sp>
<sp><speaker>Tonchio</speaker>
<l>Sì, ma e' son libri dozzinali, che si trovano</l>
<l>Per tutto, non dirò a' cartolai sol, ma a' pizzicagnoli.</l>
</sp>
<sp><speaker>Simone</speaker>
<l>Non so che pizzicagnoli; so ben che ci costarono</l>
<l>Parecchi lire, e che paion sì bei come gli altri sono.</l>
</sp>
<sp><speaker>Tonchio</speaker>
<l>Eh voi v'ingannate, padron, ché molta differenzia</l>
<l>È da questi a quegli antichi, de' quai pochi s'intendono,</l>
<l>Che sono stati del Polizian, del Pontan, del Barbaro,</l>
<l>Del Lascari, di Teodoro, e già dell'Argiropilo.</l>
</sp>
<sp><speaker>Simone</speaker>
<l>Che nomi son cotesti? io mi penso che tu farnetichi.</l>
</sp>
<sp><speaker>Tonchio</speaker>
<l>Son di que' che han ridotte oggi le lettere a buon termine:</l>
<l>Quanto a me, sapete ben ch'io non men'intendo; ma pure</l>
<l>Stamani ho udita questa disputa tra Ippolito</l>
<l>E un Attilio qui vicino, e perché assai mi piacquero</l>
<l>Quei nomi, e mi parsero bravi molto, ho ritenutogli;</l>
<l part="I">
Ma stasera gli avrò smaltiti.</l>
</sp>
<sp><speaker>Simone</speaker>
<l part="F">
Dunque disputano?</l>
<l part="I">
Il mio figliuolo come si porta?</l>
</sp>
<sp><speaker>Tonchio</speaker>
<l part="F">
Come eh? parrebbevi</l>
<l>Che esso solo il maestro fusse, e gli altri suo' discepoli.</l>
<l>Egli ha nell'ascoltare grandezza, dolcezza nel porgere,</l>
<l>Ha pazienzia nel persuadere, destrezza al comprendere,</l>
<l>Non s'adira giammai, sopporta ben d'altrui la collera,</l>
<l>Con degnità pur tanta, che tutti si maravigliano.</l>
</sp>
<sp><speaker>Simone</speaker>
<l>Tu mi fai mezzo piagner, Tonchio; or ringraziato sia Dio</l>
<l>Ch'io avrò buon bastone ora mai per gli anni miei ultimi.</l>
</sp>
<sp><speaker>Tonchio</speaker>
<l>Arete veramente. Ma vo' ben pigliare animo</l>
<l>Di dirvi, padrone, animosamente una voglia sua.</l>
</sp>
<sp><speaker>Simone</speaker>
<l part="I">
Dilla, purché si possa fare.</l>
</sp>
<sp><speaker>Tonchio</speaker>
<l part="F">
Potrassi, e sarà agevole.</l>
</sp>
<sp><speaker>Simone</speaker>
<l part="I">
Che cosa è adunque?</l>
</sp>
<sp><speaker>Tonchio</speaker>
<l part="F">
È che staman fra lor ragionavasi</l>
<l>D'una certa libreria bella che si debbe vendere,</l>
<l>Ove son molti libri di quei dotti nominativi</l>
<l>Poco fa, et altri ch'il Marullo di Costantinopoli</l>
<l>Fece condurre, son molti anni, qui, rari e correttissimi,</l>
<l>Legati a la greca, e son venuti in mano di una vedova</l>
<l>Che vuol disfarsene. Or non vi potrei dir, s'ei desidera</l>
<l>D'esserne padrone di acconciarsi in casa una camera,</l>
<l>Ove sien tutti posti ornatamente con bello ordine.</l>
<l>Ne seguirìa molti beni: prima sarà 'l contento suo</l>
<l>E 'l parer d'esser da quanto gli altri, e 'n casa vedersegli;</l>
<l>Poi non andrà a spasso fuori ai tempi freddi et umidi,</l>
<l>E voi avrete comodità di presso vederlo</l>
<l part="I">
Il dì e la notte.</l>
</sp>
<sp><speaker>Simone</speaker>
<l part="F">
E quanti possono eglino esser di numero?</l>
</sp>
<sp><speaker>Tonchio</speaker>
<l>Intorno di dugento, ragguagliati grandi e piccioli.</l>
</sp>
<sp><speaker>Simone</speaker>
<l>E' son ben molti, anzi troppi: orbè che costerebbono?</l>
</sp>
<sp><speaker>Tonchio</speaker>
<l>Voi sapete chi sono i sensali: e' conta miracoli</l>
<l>Di aver trovato, ma tutto non si dee lor credere.</l>
</sp>
<sp><speaker>Simone</speaker>
<l part="I">
Che dice adunque?</l>
</sp>
<sp><speaker>Tonchio</speaker>
<l part="F">
Dice che un certo valente medico,</l>
<l>Del nome del quale non mi ricordo ora, aveva offertogli....</l>
</sp>
<sp><speaker>Simone</speaker>
<l part="I">
Quanto?</l>
</sp>
<sp><speaker>Tonchio</speaker>
<l part="M">Cinquecento scudi.</l>
</sp>
<sp><speaker>Simone</speaker>
<l part="F">
Cinquecento? oh non vagliono</l>
<l>Cotesto prezzo tutti i libri che sono oggi in Padova.</l>
<l>Or non me ne parlar più; ché se pur detto t'avessero</l>
<l>Cinquanta et anco cento scudi, forse mi potrebbero</l>
<l>Inchinare a far la spesa: fuor del ragionevole</l>
<l>Parlando, come fanno, non mi condurranno a la trappola.</l>
</sp>
<sp><speaker>Tonchio</speaker>
<l>Le lor non son parole di re: dicono e ridicono,</l>
<l>Come lor piace; ma vi dirò ben quel c'ho uditone</l>
<l>Da chi sen'intende molto e cerca l'utile di Ippolito,</l>
<l>Che i cinquecento son pazzie: ma se gli concedessero</l>
<l>Per trecento, ch'il mercato al comperatore è ottimo;</l>
<l part="I">
E questo giurò.</l>
</sp>
<sp><speaker>Simone</speaker>
<l part="F">
E anco a ciò non mi potranno prendere.</l>
</sp>
<sp><speaker>Tonchio</speaker>
<l>Padrone, io so ch'egli è matto chi si vuole intramettere</l>
<l>Tra padre e figliuolo; ma mi sforza l'amor e l'obligo</l>
<l>A dirvi pur quel ch'io intendo; e sappiate ben che Ippolito</l>
<l>D'esser da voi per così poco scontento non merita.</l>
<l>E che domin son poi trecento scudi? che si spendono</l>
<l>Una volta e in cosa così onorevole,</l>
<l>Che durerà sempre, che si può con guadagno rivendere,</l>
<l>Che rispiarma mille spese, mille altri gran disordini</l>
<l>Che porrieno avvenir per l'ozio, e che 'l fan poi notabile</l>
<l>Tra' suoi compagni onesti, e che 'l fan lietamente vivere.</l>
</sp>
<sp><speaker>Simone</speaker>
<l>Tutto è 'l vero, Tonchio; ma chi non sa ben che fatica sia</l>
<l>A guadagnar questa somma, o che disagio, astenendosi</l>
<l>Da mille voglie, e comodità, per insieme mettergli,</l>
<l>Gli paion pochi, come a te pare; e per questo vedesi</l>
<l>Che chi ha ricchezza del suo sudore, con masserizia</l>
<l>La ministra; quei che le trovan fatte, via le gettano,</l>
<l>Come a Dio voglia che non intervenga un giorno a Ippolito.</l>
<l>Pur se venisse il mercato un poco più basso, forse ch'io</l>
<l>Il sodisfarei.</l>
</sp>
<sp><speaker>Tonchio</speaker>
<l>Or, padron mio, facciam a questo modo.</l>
<l>Datemi dugento scudi che tutti là si vegghino</l>
<l>Contati, nuovi e rilucenti, che faranno ridere</l>
<l>L'occhio a la padrona de' libri, e cambiar certo l'animo;</l>
<l>Ché sapete che forza ha quella vista, et io 'l mio debito</l>
<l>Farò in persuaderla.</l>
</sp>
<sp><speaker>Simone</speaker>
<l>Tu mi conti tante favole,</l>
<l>Ch'alfin forza sarà che dal tuo dir mi lasci vincere.</l>
<l>Io aveva a punto stamani in una borsa messomi</l>
<l>Dugento ducati addosso, per pagarli a Domenico</l>
<l>Del resto d'una casa ch'io comperai da lui: or pigliagli,</l>
<l>Ma son viniziani tutti, e molto più che scudi vagliono;</l>
<l>Faraiti, s'il mercato si conchiude, il resto rendere,</l>
<l part="I">
E dammi poi buon conto.</l>
</sp>
<sp><speaker>Tonchio</speaker>
<l part="M">
Farollo.</l>
</sp>
<sp><speaker>Simone</speaker>
<l part="F">Fa' che non si scemino</l>
<l>I libri che si comperaro, ch'i sensai non ne rubino,</l>
<l>E che gli amici di Ippolito in presto non ne prendano,</l>
<l part="I">
Che non si rendon mai.</l>
</sp>
<sp><speaker>Tonchio</speaker>
<l part="M">Farollo.</l>
</sp>
<sp><speaker>Simone</speaker>
<l part="F">
Tonchio, o Tonchio, ascoltami:</l>
<l>Fagli portare in camera terrena e che ben serrinsi.</l>
</sp>
<sp><speaker>Tonchio</speaker>
<l part="I">
Così farò, padrone.</l>
</sp>
<sp><speaker>Simone</speaker>
<l part="F">
E vienmi a trovare poscia subito</l>
<l part="I">
Qua verso piazza.</l>
</sp>
<sp><speaker>Tonchio</speaker>
<l part="M">
Et io così farò.</l>
</sp>
<sp><speaker>Simone</speaker>
<l part="F">Or muoviti.</l>
</sp>
</div3>

<div3 type="scena">
<head>SCENA IV.</head>
<stage>TONCHIO <emph>solo</emph></stage>
<sp><speaker>Tonchio</speaker>
<l>Ringraziato sia Dio, pur mi è dinanzi al fin levatosi,</l>
<l>Ch'io possa sfogar il mio gran diletto e gloriarmene:</l>
<l>Che trionfi di Scipione e Paolo Emilio?</l>
<l>Fur nulla a ragguaglio di quel che veramente io merito.</l>
<l>Perocché non fu giammai Serse, non fu giammai Annibale</l>
<l>Sì valoroso nell'arme; com'è nell'avarizia</l>
<l>Simone il mio vecchio, né fu mai tanto inespugnabile</l>
<l>Siracusa, Numanzia, Sagunto, né Cartagine,</l>
<l>Com'è la borsa sua, e pur vittoria oggi riportone.</l>
<l>L'allegrezza m'ha fatto dotto e tornarmi a memoria</l>
<l>Quei bei nomi famosi e quelle belle storie,</l>
<l>Che io ho veduti ne' panni d'arazzi che si vendono.</l>
<l>Deh dove potrei io ora incontrare il nostro Ippolito,</l>
<l>Ch'io vorrei ch'ei mi onorasse e mi stesse inchinevole</l>
<l>Davanti e reverentemente mi rendesse grazie;</l>
<l>Fussimi fatta come a buon salvator de la patria.</l>
<l>Statua dorata, concessi come a Villo i pifferi.</l>
<l>Or eccolo ch'ei viene a tempo, per dargli ogni mia gloria.</l>
<l>Ma vogliomi prima aver piacer degli affanni suoi.</l>
</sp>
</div3>

<div3 type="scena">
<head>SCENA V.</head>
<stage>TONCHIIO <emph>e</emph> IPPOLITO.</stage>
<sp><speaker>Tonchio</speaker>
<l>Io pur cerco di Simon, né trovar possolo:</l>
<l>Lascerollo andar, ch'omai è tempo di girsene</l>
<l>A desinare, e se bene Scarabon ne mena</l>
<l>Flora, sarà forse più l'util d'Ippolito,</l>
<l>Ch'ad ogni modo gli ha ella tosto a rincrescere,</l>
<l>E i danari in cosa trista si getterebbono.</l>
<l>A lui dirò ch'avrò fatti di gran miracoli;</l>
<l>Il tempo fugge, e le fantasie via passano.</l>
</sp>
<sp><speaker>Ippolito</speaker>
<l>Tonchio, che fai tu? Tonchio che ragioni tu teco?</l>
<l>Quand'io penso che per me qual cosa adoperi,</l>
<l>E io ti trovo a tuo bell'agio qui discorrere</l>
<l>Quel ch'è bene e quel ch'è male, e teco stesso fingere</l>
<l>Le bugie che mi vuoi poscia dar ad intendere.</l>
</sp>
<sp><speaker>Tonchio</speaker>
<l part="I">
O padron, sete qui?</l>
</sp>
<sp><speaker>Ippolito</speaker>
<l part="F">
Ci son sì, né essere</l>
<l>Ci vorrei avendo udito quello che credere</l>
<l>Non avrei mai potuto credere per nulla mai.</l>
</sp>
<sp><speaker>Tonchio</speaker>
<l>E che? ho io però cosa che così sia</l>
<l>Per voi dannosa detta, e così biasimevole?</l>
</sp>
<sp><speaker>Ippolito</speaker>
<l>Non so che sia, ma contro quel che promessomi</l>
<l>Avevi è molto e contro a la fede datami.</l>
</sp>
<sp><speaker>Tonchio</speaker>
<l>S'io v'aveva promesso far l'impossibile,</l>
<l>Per desiderio di servirvi, non credomi</l>
<l>Che gravar vi possa, s'ho fatto il mio debito.</l>
</sp>
<sp><speaker>Ippolito</speaker>
<l>Né il debito, né cosa che a lui sia simile</l>
<l>Fatta hai, se non burlarti teco di Ippolito.</l>
<l part="I">
Ma te la renderò, te la imprometto.</l>
</sp>
<sp><speaker>Tonchio</speaker>
<l part="F">
Come?</l>
<l>Piacesse a Dio, ch'io mi terrei felicissimo.</l>
</sp>
<sp><speaker>Ippolito</speaker>
<l part="I">
Or tu 'l vedrai.</l>
</sp>
<sp><speaker>Tonchio</speaker>
<l part="F">
Et io vel mostrerò subito:</l>
<l>In questa borsa dugento ducati sono,</l>
<l>Ch'io ho avuti posso dir per miracolo.</l>
</sp>
<sp><speaker>Ippolito</speaker>
<l part="I">
Anco m'uccelli?</l>
</sp>
<sp><speaker>Tonchio</speaker>
<l part="F">
Or apritela e vedretegli.</l>
</sp>
<sp><speaker>Ippolito</speaker>
<l>Ei son pur essi! Com'hai tu fatto? dimmelo.</l>
</sp>
<sp><speaker>Tonchio</speaker>
<l>Vel dirò poscia là in casa di Flamminia.</l>
</sp>
<sp><speaker>Ippolito</speaker>
<l>Leviamci di qua, che trovati non fussimo</l>
<l>Da Simone, il qual sempre è sospettosissimo.</l>
<l>La porta è aperta: entriam or, che nessun vedeci.</l>
</sp>
</div3>




<div3 type="poesia">
<lg type="non-definito">
<l>Deh soffrite i dolor, deh state sempre</l>
<l>Con forte cor di pazienzia armati;</l>
<l>Che se ben gelosia vi lima il core,</l>
<l>E sospetto lo rode e ve lo fere</l>
<l>Disperazione, e ogn'or fraude l'attosca,</l>
<l>Seguite pur le cominciate imprese:</l>
<l>Ché non è cor sì duro, alma sì fera,</l>
<l>Ch'a le saette mie restino incontra.</l>
<l>Io sarò in vostro aiuto, e con questo arco,</l>
<l>Pur che fede vi cinga e speme v'armi,</l>
<l>Ogni difficoltà farovvi lieve,</l>
<l>E costor, se talor turbanvi l'alma,</l>
<l>Ben vinti resteran da vostra forza;</l>
<l>Ché chi sotto al mio regno in pace soffra,</l>
<l>D'ogni avverso destin vittoria porta.</l>
</lg>
</div3>
<div3 type="poesia">
<head>CANZONE.</head>
<lg type="canzone">
<l>Tal giù nel basso inferno</l>
<l>Le pene son de' miseri dannati,</l>
<l>Qual con voi noi, che v'incidiamo ogn'ora,</l>
<l>Se non ch'e' tormentati</l>
<l>Laggiù sempre esser denno in sempiterno,</l>
<l>Stando mai sempre di speranza fuora;</l>
<l>Pur dà costui talora</l>
<l>Qualche riposo, e qualche lieto stato</l>
<l>A ch'il core ha di pazienzia armato.</l>
</lg>
</div3>
</div2>


<div2 type="atto">
<head>ATTO QUARTO.</head>
<div3 type="scena">
<head>SCENA I.</head>
<stage>TONCHIO.</stage>
<sp><speaker>Tonchio</speaker>
<l>Io ho tutto fatto quel che per oggi far poteasi:</l>
<l>Ché doppo avuta la vittoria, ho messo il mio esercito</l>
<l>In luogo salvo, ove i soldati ristorar si possino,</l>
<l>E pigliar delle fatiche riposo. Al nostro Ippolito</l>
<l>Ho dato Flora in preda, e fatto che insieme si godino.</l>
<l>A Scarabone ho dati i suoi danari, e con l'industria,</l>
<l>E col mostrar di più non averne, et ei credendoselo,</l>
<l>Ho fatto tanto che venti scudi restati mi sono,</l>
<l>Ché n'ha avuti solo ottanta di quelli cento promessigli:</l>
<l>Ma per pagarli al dì del giudizio, n'ho fatto cedola,</l>
<l>Perché la bestia gridava all'arme. E ho cercato poi</l>
<l>Di dugento libracci vecchi, ma coperti assai bene,</l>
<l>Che costano trenta scudi, et al cartolaio per arra diedi</l>
<l>Quindici solo, e li ho mandati subito a la camera,</l>
<l>Che Simon disse, con cinque facchini, e ne son carichi</l>
<l>Tanto, che non ci è pericolo che guastar si possino</l>
<l>L'onorate nostre fazioni; e sol mi restano</l>
<l>A scompartir fra noi quest'altre paghe che ci avanzano.</l>
<l>Ei son ben novanta o più: quaranta almen ne bisognano</l>
<l>Per intrattener Flora qualche dì ch'è ragionevole;</l>
<l>Dieci ne voglio spendere oggi ancor per rivestirmi,</l>
<l>E parer galante; tre ne vo' dare a la Girolama,</l>
<l>Che m'imbianca le camicie, e fammi di buon servizii:</l>
<l>Altri tanti poi co' buon compagni ne voglio spendere</l>
<l>Per le taverne; il resto che vi sarà serberommegli</l>
<l>A mill'altri bisogni. Ma ecco Simon che ne viene</l>
<l>Per esaminarmi, et io mi acconcio a dirglielo.</l>
</sp>
</div3>

<div3 type="scena">
<head>SCENA II.</head>
<stage>SIMONE <emph>e</emph> TONCHIO.</stage>
<sp><speaker>Simone</speaker>
<l>Io ho questa mattina aiutati certi amici miei,</l>
<l>Tanto che mi penso spediti esser debbino</l>
<l>Da' Sei de la mercanzia, ché così mi promessono</l>
<l>Quelli a chi n'ho parlato. E veramente tutti gli uomini</l>
<l>Devrebbon far così, se con ragione cercan di vivere,</l>
<l>Sopportar l'un l'altro, ne le occasioni soccorrere</l>
<l>Quei che son tal volta da la forza oppressi, e men possono.</l>
<l>Ma ch'il fa oggi? pochi; et io de' pochi voglio pur essere.</l>
<l>Ma è Tonchio quel ch'io veggio? sì, è: ben, come passano,</l>
<l part="I">
Tonchio, le cose nostre?</l>
</sp>
<sp><speaker>Tonchio</speaker>
<l part="F">
O padron mio, passan benissimo.</l>
</sp>
<sp><speaker>Simone</speaker>
<l part="I">
Il mercato è conchiuso?</l>
</sp>
<sp><speaker>Tonchio</speaker>
<l part="F">
Conchiuso, e di già son in camera</l>
<l>Condotti tutti i libri, e son una magnificenzia</l>
<l>A vedergli, e meglio saran, quando sien tutti in ordine</l>
<l>Su i banchi lor con le catene, et altre appartenenzie.</l>
</sp>
<sp><speaker>Simone</speaker>
<l part="I">
Quanto pagasti?</l>
</sp>
<sp><speaker>Tonchio</speaker>
<l part="F">
Tra 'l prezzo primo e spese che ci occorse</l>
<l>In porto, in senserie, in mancie o altre molte pratiche,</l>
<l>V'andaron tutti, e due scudi più che mi prestò Attilio.</l>
</sp>
<sp><speaker>Simone</speaker>
<l part="I">
Tutti?</l>
</sp>
<sp><speaker>Tonchio</speaker>
<l part="F">
Tutti, e vi prometto ben che affaticatomi</l>
<l>Sono, e mi son più volte crucciato, e per ritornarmene</l>
<l>Sono stato più volte senz'essi; pur addestrato mi</l>
<l>Son tanto alfin, ch'io gli ebbi. Ma la più malvagia femina</l>
<l>Non fu mai di quella, e vista faceva anco di piangere,</l>
<l part="I">
Quando ce gli vedde portare.</l>
</sp>
<sp><speaker>Simone</speaker>
<l part="F">
Questo non è miracolo,</l>
<l>Ché gran doglia è vendere il suo, e ben grazie dee rendere</l>
<l>A Dio colui che tanto possiede che l'altrui compera.</l>
<l>Ma chi è quel c'ha li sproni e gli stivali, e vien verso noi?</l>
</sp>
</div3>

<div3 type="scena">
<head>SCENA III.</head>
<stage>TONCHIO, SIMONE <emph>e</emph> SCARABONE.</stage>

<sp><speaker>Tonchio</speaker>
<l part="I">
Maladetto sia Scarabone.</l>
</sp>
<sp><speaker>Simone</speaker>
<l part="F">
C'hai tu detto? conoscilo?</l>
</sp>
<sp><speaker>Tonchio</speaker>
<l>Per vista: egli è un certo forestiere che ha del piacevole</l>
<l part="I">
E del matto.</l>
</sp>
<sp><speaker>Simone</speaker>
<l part="M">E donde è?</l>
</sp>
<sp><speaker>Tonchio</speaker>
<l part="F">
Io mi credo, che sia di Napoli.</l>
</sp>
<sp><speaker>Simone</speaker>
<l part="I">
E che fa qui?</l>
</sp>
<sp><speaker>Tonchio</speaker>
<l part="F">
Va vivendo di quel d'altri, trovandone,</l>
<l>E sempre ha qualche nuova invenzion da uccellar gli uomini.</l>
</sp>
<sp><speaker>Simone</speaker>
<l>Tristo mestier veramente, e sbandir così fatti uomini</l>
<l part="I">
Si doverebbe del mondo.</l>
</sp>
<sp><speaker>Tonchio</speaker>
<l part="F">
Certo sì, ché essi non possono</l>
<l part="I">
Far, se non male.</l>
</sp>
<sp><speaker>Scarabone</speaker>
<l part="F">
Egli è esso, egli è Tonchio: oh come piacemi</l>
<l>D'averti trovato prima ch'io parta! e a fe giuroti,</l>
<l>Ch'io t'ho cercato stamane un pezzo, per meco menartene</l>
<l>A le Bertucce, dove io ho trovato un vino, ch'è ottimo,</l>
<l>Et ho speso co' buon compagni due ducati che mi hai</l>
<l>Dati viniziani, due nuovi traboccanti, ch'ardevano,</l>
<l>E ti assicuro, che stemmo ben da tre ore a tavola.</l>
</sp>
<sp><speaker>Tonchio</speaker>
<l part="I">
Basta, or vatti con Dio, ché ho altra faccenda.</l>
</sp>
<sp><speaker>Scarabone</speaker>
<l part="F">
Ricordati,</l>
<l>Che mi debbi ancor venti ducati, che non gli dimentichi.</l>
</sp>
<sp><speaker>Tonchio</speaker>
<l part="I">
Deh non mi romper la testa.</l>
</sp>
<sp><speaker>Scarabone</speaker>
<l part="F">
Tu sei molto fantastico:</l>
<l>Non eri così quando volevi aver Flora a credito,</l>
<l>Che non mi lasciavi mai dì e notte, et adulavimi,</l>
<l>Come s'io fussi stato papa, cardinale e vescovo.</l>
</sp>
<sp><speaker>Simone</speaker>
<l part="I">
Che Flora è questa, Tonchio?</l>
</sp>
<sp><speaker>Tonchio</speaker>
<l part="F">
Egli è matto, et ebro, lasciatelo</l>
<l part="I">
Andar.</l>
</sp>
<sp><speaker>Scarabone</speaker>
<l part="F">
Andar? io men'andrò pur troppo, ma torto fai</l>
<l>A dirmi oltraggio, per cento scudi soli lasciandoti</l>
<l>Io sì bella, sì netta, sì leggiadra e vaga femmina,</l>
<l>E de' cento anco avendone tu venti in mano a credito.</l>
</sp>
<sp><speaker>Simone</speaker>
<l part="I">
Che danari dice egli?</l>
</sp>
<sp><speaker>Tonchio</speaker>
<l part="F">
Danari che ha sognati, mi penso.</l>
</sp>
<sp><speaker>Scarabone</speaker>
<l>Sognati? guardate qui, gentil uomo, se questi sogni sono.</l>
</sp>
<sp><speaker>Simone</speaker>
<l>Oimè, ch'e' son de' miei, traditor Tonchio, furfante, empio.</l>
</sp>
<sp><speaker>Scarabone</speaker>
<l>Non vi adirate, signor, e' non spese me' danar mai,</l>
<l>Che in questa fanciulla; fatevela un po' mostrar, di grazia.</l>
<l>Ma io non vo' più perder tempo. Tonchio, resta con Dio.</l>
</sp>
<sp><speaker>Tonchio</speaker>
<l part="I">
Vanne con la mal'ora.</l>
</sp>
<sp><speaker>Simone</speaker>
<l part="F">
Son questi, Tonchio, e' libri tuoi?</l>
<l>Son questi li studi e gli esercizi onesti di Ippolito?</l>
</sp>
<sp><speaker>Tonchio</speaker>
<l>Padron, se costui è matto, perché volete credergli?</l>
</sp>
<sp><speaker>Simone</speaker>
<l>Perch'io gli ho visti in mano i ducati, e riconosciutogli,</l>
<l>Ch'è al manco vent'anni ch'io gli ho in casa, e riconoscere</l>
<l>Gli posso bene, e gli ho, lasso! serbati per spendere</l>
<l>In una puttana per man di Tonchio e del mio Ippolito.</l>
</sp>
<sp><speaker>Tonchio</speaker>
<l>Padron, voi vi adirate, e non aspettate di intendere</l>
<l part="I">
Le mie ragioni.</l>
</sp>
<sp><speaker>Simone</speaker>
<l part="M">E quai son?</l>
</sp>
<sp><speaker>Tonchio</speaker>
<l part="F">
Son queste, che quella vedova,</l>
<l>Da chi comperai i libri, ha in casa una sua certa balia</l>
<l>Di Casentino, a chi una sorella troppo semplice</l>
<l>Fu da i soldati sviata, e menata verso Napoli;</l>
<l>Et ella ciò intendendo, per mezzo di certe pratiche</l>
<l>Oprò che costui in qua la rimenasse, promettendogli</l>
<l>Premio, et egli il fece. Or questa balia per far suo debito</l>
<l>Avendo accettati ducati ottanta da la vedova</l>
<l>De i vostri, che per i libri diedi, per meglio esserne</l>
<l>Sicura, volse ch'io, come terzo, a costui portassigli:</l>
<l>Io 'l feci per caritade, e questa bestiaccia pensasi</l>
<l part="I">
Ch'ella sia mia.</l>
</sp>
<sp><speaker>Simone</speaker>
<l part="F">
Dio voglia che così sia, ma pregoti,</l>
<l>Non ti impacciar mai di cose tali, che son di scandolo,</l>
<l>Dan cattivo nome, e son sempre di biasimo e pericolo.</l>
<l>Ma chi è quest'altro, che così affannato mostrasi?</l>
</sp>
</div3>

<div3 type="scena">
<head>SCENA IV.</head>
<stage>PENTOLA, TONCHIO <emph>e</emph> SIMONE.</stage>
<sp><speaker>Pentola</speaker>
<l>Simon, son un vostro antico servitor detto il Pentola</l>
<l>Cartolaio, e a vender libri pienamente attendomi;</l>
<l>Fo piacer ad ogniun di quel ch'io posso, e sempre pratico</l>
<l>Con buon compagni, de' quali è la bottega accademia,</l>
<l part="I">
E di quei c'han poche faccende.</l>
</sp>
<sp><speaker>Tonchio</speaker>
<l part="F">
Or te porti il Diavolo.</l>
</sp>
<sp><speaker>Simone</speaker>
<l part="I">
E che vuoi?</l>
</sp>
<sp><speaker>Tonchio</speaker>
<l part="F">
Non vuol cosa alcuna. Io vengo ora a te: aspettami.</l>
</sp>
<sp><speaker>Pentola</speaker>
<l>Non vo' cosa alcuna? io ho pur aver gli scudi quindici,</l>
<l part="I">
Tonchio, che tu debbi.</l>
</sp>
<sp><speaker>Simone</speaker>
<l part="F">
E perché te gli debbe, dimmelo?</l>
</sp>
<sp><speaker>Pentola</speaker>
<l>Per certi libri ch'io gli ho venduti, non sono anco due</l>
<l>Ore passate, e sono in casa vostra.</l>
</sp>
<sp><speaker>Simone</speaker>
<l>E quanto costano?</l>
</sp>
<sp><speaker>Tonchio</speaker>
<l>La salute stessa non mi salverebbe: orsù, Pentola,</l>
<l part="I">
Vattene.</l>
</sp>
<sp><speaker>Simone</speaker>
<l part="M">Io dico, che costano?</l>
</sp>
<sp><speaker>Pentola</speaker>
<l part="F">
Trenta scudi, ond'io quindici</l>
<l part="I">
Ne ho soli.</l>
</sp>
<sp><speaker>Simone</speaker>
<l part="M">E quanti son?</l>
</sp>
<sp><speaker>Pentola</speaker>
<l part="M">
Dugento pezzi.</l>
</sp>
<sp><speaker>Simone</speaker>
<l part="F">È possibile</l>
<l part="I">
che così poco costino?</l>
</sp>
<sp><speaker>Pentola</speaker>
<l part="F">
Io n'ho tal mercato fattogli</l>
<l>Per amor vostro, ché le fibbie molto più vagliono.</l>
</sp>
<sp><speaker>Simone</speaker>
<l part="I">
Che libri sono?</l>
</sp>
<sp><speaker>Pentola</speaker>
<l part="F">
Di più sorte: i paladini tutti vi sono,</l>
<l>Che un sol non ne manca; e poi mill'altre storie piacevoli</l>
<l part="I">
Da passar tempo a veglia.</l>
</sp>
<sp><speaker>Simone</speaker>
<l part="F">
A veglia? O Tonchio viziosissimo,</l>
<l>Questi son quei libri di tanto valor, di tanta grazia</l>
<l>Per me, per mio figliuolo, e per tutta la nostra progenia?</l>
<l>In questo hai spesi i miei dugento ducati? or credimi,</l>
<l>Ch'in mille doppi gli pagherai, e dentro ad una carcere</l>
<l>Morrai di fame. Che bugia troverai verisimile</l>
<l>A questa com'all'altra? avrem noi qualche nuova balia,</l>
<l>Che sia di Mugello, o di Val d'Arno, e mi faccia credere</l>
<l part="I">
Che i miei danari sien raddoppiati?</l>
</sp>
<sp><speaker>Pentola</speaker>
<l part="F">
Simon, perdonatemi,</l>
<l>Ché più tosto vorrei i libri e la bottega perdere,</l>
<l part="I">
Ch'avervi fatto adirar.</l>
</sp>
<sp><speaker>Simone</speaker>
<l part="F">
Io non ho con teco collera,</l>
<l part="I">
Ma con quel tristo e ladro di Tonchio.</l>
</sp>
<sp><speaker>Pentola</speaker>
<l part="F">
Egli è già fuggito,</l>
<l>E me ha lasciato ne le peste. Ma Simon, ditemi,</l>
<l part="I">
Chi dee pagarmi?</l>
</sp>
<sp><speaker>Simone</speaker>
<l part="F">
Va' pur a lui, ti prego, e non rompermi</l>
<l part="I">
La testa.</l>
</sp>
<sp><speaker>Pentola</speaker>
<l part="F">
Così farò, e col buon giorno omai restatevi.</l>
</sp>
<sp><speaker>Simone</speaker>
<l>A dio. Che farò? or ch'io son più che chiaro d'Ippolito,</l>
<l>Caccerollo di casa, mai più nol vo' vedere, e restisi</l>
<l>Esempio degli altri scelerati, che i padri ingannano.</l>
<l>Vadasene in esilio pur nudo, negletto e povero:</l>
<l>Non già con Tonchio, ché quel tra i vermini e le tarantole</l>
<l>Morrà in prigione. Ma veggo venir Geri: come trovolo</l>
<l>A tempo per darmi aiuto a tanti affanni e miseria!</l>
</sp>
</div3>

<div3 type="scena">
<head>SCENA V.</head>
<stage>GERI <emph>e</emph> SIMONE.</stage>
<sp><speaker>Geri</speaker>
<l>Non è la prima volta, che per gli altrui fatti i proprii</l>
<l>Miei ho lasciati, e 'l farò sempre: nulla ripentomene,</l>
<l>Ché per gli amici, più che per sé stessi, nascono gli uomini,</l>
<l>E chi altrimenti volesse fare, le bestie brutte imita.</l>
<l>Io dovea staman ritrovare un che vien di Sicilia,</l>
<l>Il quale mi ragguagliasse come van certi negozii</l>
<l>Ch'io lasciai in Palermo, e già passati cinque anni sono,</l>
<l>In mano di miei giovani, e' quai benché ver me si dimostrino</l>
<l>Assai fedeli, pur quei che lontan, com'io, dimorano,</l>
<l>Né han l'occhio, che spesso come van le cose esamini,</l>
<l>Fan de' buon rei; ché le comodità ci persuadono</l>
<l>Spesso a far quello, che di far prima giammai non pensavasi.</l>
<l>Or basta che per fornir ciò che Simone ha pregatomi,</l>
<l>Ho trascurato il mio, e che molto importa: or eccolo,</l>
<l>Che a punto sarà venuto per la risposta intendere.</l>
<l part="I">
Simon, Dio ti dia pace.</l>
</sp>
<sp><speaker>Simone</speaker>
<l part="F">
Mal me la può dar, Geri mio.</l>
</sp>
<sp><speaker>Geri</speaker>
<l>Come, che cosa è nata? si farà, ché recoti</l>
<l>Di quanto m'imponesti ch'io facessi novelle ottime.</l>
<l>Che Bonifazio del tuo parentado è contentissimo,</l>
<l>Rimette in me la dote, et io son poi informatomi</l>
<l>Della qualità, di che noi cerchiamo che sia tuo genero;</l>
<l>Che son queste: egli è a suo padre prima obbedientissimo,</l>
<l>Pensa a le cose di casa, è vigilante a quelle di fuori,</l>
<l>Non giocò mai, veste modesto, non va dietro a femmine,</l>
<l>Dilettasi di cose gravi, co' vecchi assai pratica,</l>
<l>Gli seguita volentieri, e tiene a mente ciò che dicono.</l>
<l>La suocera è buona donna, in casa molto pacifica,</l>
<l>Sta a le chiese lungamente, et è tutta data all'anima,</l>
<l>Et è di quelle alfin, che agevolmente si guadagnano.</l>
<l>Tanto, ch'io ti prometto ben, che la nostra Verginia</l>
<l>Sarà in poche ore del tutto padrona assoluta.</l>
</sp>
<sp><speaker>Simone</speaker>
<l>Io ti ringrazio, Geri; e ti arò obbligo perpetuo</l>
<l>Di quanto hai fatto infin ora; ma se tu mi ami, accingiti</l>
<l>Ad impresa che mi sarà molto più profittevole,</l>
<l>Che altra che mai ne facessi; e pur sono innumerabili,</l>
<l>E di questa più adagio parlerem, quando tempo sia.</l>
</sp>
<sp><speaker>Geri</speaker>
<l>Comanda pure, e dimmi il tutto sanza cerimonie.</l>
</sp>
<sp><speaker>Simone</speaker>
<l>Geri mio, io son il più disperato uomo che fosse già mai.</l>
</sp>
<sp><speaker>Geri</speaker>
<l part="I">
E che cosa t'è da due ore in qua nata?</l>
</sp>
<sp><speaker>Simone</speaker>
<l part="F">
Dirottelo:</l>
<l part="I">
Il peggio che avvenir possa a un padre.</l>
</sp>
<sp><speaker>Geri</speaker>
<l part="F">
Come? Ippolito</l>
<l part="I">
Non sta bene?</l>
</sp>
<sp><speaker>Simone</speaker>
<l part="F">
Benissimo, e molto più che non merita.</l>
</sp>
<sp><speaker>Geri</speaker>
<l part="I">
Perché, Simone?</l>
</sp>
<sp><speaker>Simone</speaker>
<l part="F">
Perché l'ho trovat'il più scorretto giovane,</l>
<l>Più disonesto, infame, ingannator, pien di perfidia,</l>
<l>Che fosse mai né sentito, né veduto tra' Tartari.</l>
</sp>
<sp><speaker>Geri</speaker>
<l part="I">
Che ha fatto, chi ha ucciso?</l>
</sp>
<sp><speaker>Simone</speaker>
<l part="F">
Me, lasso, e la pace mia.</l>
</sp>
<sp><speaker>Geri</speaker>
<l>De la pace tua non so già; ben te veggio sanissimo,</l>
<l>Di che Dio ringrazio; ma guarda pure, che a te medesimo</l>
<l>Tu stesso non faccia mal con l'immaginazion propria.</l>
</sp>
<sp><speaker>Simone</speaker>
<l part="I">
Con l'immaginazione eh?</l>
</sp>
<sp><speaker>Geri</speaker>
<l part="F">
Qual adunque è questo scandolo?</l>
<l>Dimmel, ti prego, e tosto, acciò ch'io possa qualche utile</l>
<l part="I">
Consiglio, o pur aiuto darti.</l>
</sp>
<sp><speaker>Simone</speaker>
<l part="F">
Io ho quasi a narrartelo</l>
<l part="I">
Per lui vergogna.</l>
</sp>
<sp><speaker>Geri</speaker>
<l part="M">
Dimmel, se tu vuoi.</l>
</sp>
<sp><speaker>Simone</speaker>
<l part="F">E la collera</l>
<l part="I">
Anco m'impedisce.</l>
</sp>
<sp><speaker>Geri</speaker>
<l part="F">
E questo non mi par, or perdonami,</l>
<l part="I">
Da savio come tu sei.</l>
</sp>
<sp><speaker>Simone</speaker>
<l part="F">
In queste avversità simili,</l>
<l>Geri mio, si perde ogni discorso e ogni pazienzia.</l>
</sp>
<sp><speaker>Geri</speaker>
<l>Non si perde, ché si ricorda quanto sia scambievole</l>
<l>L'opera della fortuna, e come agevolmente ingannasi</l>
<l>Chi troppo di lei si fida, e dell'uom troppo promettesi.</l>
</sp>
<sp><speaker>Simone</speaker>
<l>In questo ho io ben fallito, che mi prometteva d'Ippolito</l>
<l>Ogni bene, et ho trovato alfine ch'una trista femmina</l>
<l>Ha comperata oggi, e come sua propria moglie tiensela.</l>
</sp>
<sp><speaker>Geri</speaker>
<l part="I">
Ha fatto altro?</l>
</sp>
<sp><speaker>Simone</speaker>
<l part="F">
E questo, oimè! Geri, ti par che poco sia?</l>
</sp>
<sp><speaker>Geri</speaker>
<l>Anzi mi par troppo, e degno veramente di biasimo,</l>
<l>Di riprensione, di gastigo, di vergogna fargliene,</l>
<l>Acciò che non s'avvezzi; ma s'all'età sua consideri,</l>
<l>Non è gran cosa, ché i naturali istinti n'inclinano</l>
<l>A queste voglie, e l'occhio dell'intelletto n'appannano.</l>
<l>In te, in me, in ogni vecchio ben saria miracolo,</l>
<l>Ch'aviam provato tutto, e freddi aviam gli spiriti.</l>
</sp>
<sp><speaker>Simone</speaker>
<l>Sì, ma non t'ho io detto ancor, ch'ingannato ritrovomi</l>
<l part="I">
Di dugento ducati.</l>
</sp>
<sp><speaker>Geri</speaker>
<l part="F">
E questi per una volta sola</l>
<l>Si può perdonare, e guardarsi poi, ma ben mostrarsegli</l>
<l>In viso crucciato.</l>
</sp>
<sp><speaker>Simone</speaker>
<l>In viso? di ciò ti assicuro io bene,</l>
<l>Che non avrò fatica a farlo, perché mille secoli</l>
<l>Ch'io vivessi, e mille, don vo' mai più innanzi vedermelo,</l>
<l>E 'l vo' discreditare, e lasciar tutto a Virginia.</l>
</sp>
<sp><speaker>Geri</speaker>
<l part="I">
Tu non dirai poi così domani.</l>
</sp>
<sp><speaker>Simone</speaker>
<l part="F">
Sì, dirò, promettoti.</l>
</sp>
<sp><speaker>Geri</speaker>
<l>Perché vuoi tu in così estrema disperazione mettere,</l>
<l>Per error non però grandissimo, un tuo figliuolo unico,</l>
<l>Che potrebbe a la guerra, o in qualche strana parte andarsene,</l>
<l>Ove lasciasse la vita? e sai tu com'è agevole</l>
<l>Un giovane inesperto e delicato a tosto perdersi?</l>
</sp>
<sp><speaker>Simone</speaker>
<l>Che vuoi tu dunque? ch'io gli perdoni, e peggio facciami</l>
<l>Domani? a fin ch'io resti poi vituperato e povero?</l>
</sp>
<sp><speaker>Geri</speaker>
<l>No, ma lasciami un po' ben governar questa materia,</l>
<l>E farò in modo, che tutto si salverà; ma contami</l>
<l part="I">
Chi sono i compagni e segretari suoi?</l>
</sp>
<sp><speaker>Simone</speaker>
<l part="F">
Tonchio è per uno,</l>
<l part="I">
L'altro Attilio.</l>
</sp>
<sp><speaker>Geri</speaker>
<l part="F">
Quel giovane che sta qui vicino a noi?</l>
<l part="I">
Figliuolo di Susanna?</l>
</sp>
<sp><speaker>Simone</speaker>
<l part="F">
Quello; e l'altro è una Flamminia,</l>
<l>Che sta lì in quella casa, e mena tutta questa pratica,</l>
<l>A quel ch'io penso; e la sua favorita Flora chiamasi,</l>
<l>E n'ha pagati danari ad un ruffian ch'è di Napoli:</l>
<l part="I">
Questo è quanto io ne so.</l>
</sp>
<sp><speaker>Geri</speaker>
<l part="F">
Ei basta questo solo: or lasciami</l>
<l>Parlar a Flamminia, ch'a quel c'ho dir uditone,</l>
<l>È, secondo il mestier, da ben donna, e pochi giorni sono</l>
<l>Mi richiese ch'io l'aiutassi in suoi bisogni, e fecilo,</l>
<l>Sì che ogni volta mi saluta lieta, e mi ringrazia:</l>
<l>Ancor Attilio mi pare un tanto discreto giovane,</l>
<l>Che non doverà lasciar, s'io 'l prego, di consigliarmene.</l>
</sp>
<sp><speaker>Simone</speaker>
<l>Tu farai quel che vorrai, ma certo il maggior servizio,</l>
<l>Che far potessi a questa vicinanza, e a me proprio,</l>
<l>Saria di far che tutti due insieme banditi fussero</l>
<l>Di Fiorenza, perché l'una è pur alfin trista femmina,</l>
<l>L'altro è uno sviato, che fa sol quel d'altrui spendere.</l>
<l>E se ciò, Geri, n'avvenisse, io crederei che Ippolito</l>
<l>Ritornerebbe a buon camino, onde sviato trovasi</l>
<l part="I">
Da le male compagnie.</l>
</sp>
<sp><speaker>Geri</speaker>
<l part="F">
E questo anco far potrebbesi;</l>
<l>Ma lascia prima informarmi, e davanti che sera sia,</l>
<l>T'arò dal cor tolta, a Dio piacendo, questa molestia:</l>
<l>Non ti affligger, di grazia, fa' buon animo, confortati.</l>
</sp>
<sp><speaker>Simone</speaker>
<l>Farol quanto io potrò, e 'n casa mia men'andrò per ora.</l>
</sp>
<sp><speaker>Geri</speaker>
<l>Sarà ben fatto, acciò che senza cercarti ritroviti.</l>
</sp>
<sp><speaker>Simone</speaker>
<l part="I">
A Dio, e mi raccomando, Geri.</l>
</sp>
<sp><speaker>Geri</speaker>
<l part="F">
Simone, a Dio.</l>
</sp>
</div3>

<div3 type="scena">
<head>SCENA VI.</head>
<stage>GERI.</stage>
<sp><speaker>Geri</speaker>
<l>In somma le disgrazie e le venture son benissimo</l>
<l>Compartite in questo mondo, se l'uomo il dritto giudica;</l>
<l>E benché l'un par più dell'altro felice, ei non è poi.</l>
<l>Però che i ben della fortuna, se non si conoscono</l>
<l>Da quei che li posseggono, beni chiamar non si possono:</l>
<l>Ecco, Simone si potrebbe chiamar felicissimo</l>
<l>Da que' che giudicano il di fuori, e 'l dentro non veggiono.</l>
<l>Egli è sano, ricco, stimato e amato dal popolo,</l>
<l>Ben apparentato, ha avuto moglie bella e notabile,</l>
<l>La quale se ben è morta, l'ha goduta trenta anni almeno,</l>
<l>Et hagli lasciati due figliuoli, un mastio e una femina,</l>
<l>Ché di forma e di virtù non debbono ad altrui cedere,</l>
<l>E al suo giudizio sta a eleggersi nuora e genero,</l>
<l>Ché non è gentil uomo in Fiorenza, che nol desideri,</l>
<l>Non cerchi di impacciarsi seco. Ma perch'ora Ippolito</l>
<l>Ha speso non so quanto in una sua voglia, si reputa</l>
<l>Il più infelice, più rovinato, disfatto e misero,</l>
<l>Che mai fosse tra' suoi; e seco stolto non considera</l>
<l>Quanto sia l'esser suo beato nel resto: et io che sono</l>
<l>Senza eredi in gran ricchezze, bramerei che mi fussero</l>
<l>Dati due tai figliuoli, e che mi devessero spendere</l>
<l>Il mezzo di quanto ho al mondo; ma quando io gli avessi,</l>
<l>Sarei Simon forse, e peggio ancora, da poi che vedesi</l>
<l>Per prova, come le felicità che si posseggono,</l>
<l>Ai possessori sono ascose, che sempre in altrui mirano,</l>
<l>Com'or fo io. Ma pur quando, oimè! in mente ritornami</l>
<l>D'aver perduta una figlia, ch'amava più che l'anima,</l>
<l>Non maritata ancor, venti anni sono, et ella quindici,</l>
<l>O più n'avea; e poi che standomi io solo in Sicilia</l>
<l>Un'altra n'ebbi, la quale, se ben non era legittima,</l>
<l>Pur m'era cara sopra modo, però che carissima</l>
<l>Mi fu la madre, che nobile essendo molto, vedova</l>
<l>Rimasa in Palermo, non per avarizia condussesi,</l>
<l>Come molte altre oggi fanno, non anco per lussuria,</l>
<l>Ma per sincero amore a tanto nel suo cor ricevermi,</l>
<l>Che avemmo una figliuola, ch'or sarebbe di anni sedici,</l>
<l>Se vivesse; ma cinque sono ch'a Messina imbarcatosi</l>
<l>Non ebbi novelle poi, e pure ho assai cercatone;</l>
<l>E tutto mi fece Simon dianzi a dolcezza muovere,</l>
<l>Quando mi disse che Flora quella figlia si nomina,</l>
<l>Che Ippolito ha in mano, però ch'anch'io tal nome posile,</l>
<l>Quando nacque; e quantunque anco per altro non fosse mai,</l>
<l>Per il nome sol vo' favorirla. Ma ecco Attilio:</l>
<l>Fuggir mi voglio, perch'insin ch'io non parlo a Flamminia,</l>
<l>Non saprei che dirmegli. A tempo si apre la porta sua:</l>
<l>Entrerò adunque, e comincerò a far qualche buona opera.</l>
</sp>
</div3>

<div3 type="scena">
<head>SCENA VII.</head>
<stage>ATTILIO e LUMACA.</stage>
<sp><speaker>Attilio</speaker>
<l>E così, t'ha detto Tonchio che non ci sia rimedio?</l>
</sp>
<sp><speaker>Lumaca</speaker>
<l part="I">
Alcuno.</l>
</sp>
<sp><speaker>Attilio</speaker>
<l part="F">
E che tutta scoperta sia la nostra pratica?</l>
</sp>
<sp><speaker>Lumaca</speaker>
<l part="I">
Tutta.</l>
</sp>
<sp><speaker>Attilio</speaker>
<l part="F">
E ch'ei sanza trovar altra scusa è fuggitosene?</l>
</sp>
<sp><speaker>Lumaca</speaker>
<l part="I">
Fuggito.</l>
</sp>
<sp><speaker>Attilio</speaker>
<l part="F">
Grand'errore ha fatto, perché pur si cuoprono</l>
<l>Talor le cose con qualche bugia, ma verisimile.</l>
</sp>
<sp><speaker>Lumaca</speaker>
<l>È il diavolo, Attilio, il vedersi innanzi testimonii,</l>
<l>E 'l viso crucciato del padrone, e 'l tutto difendere:</l>
<l>Non è Achille, che non si sbigottisse in ultimo.</l>
</sp>
<sp><speaker>Attilio</speaker>
<l>Anzi è pur che voi fate il bravo lontan dal pericolo,</l>
<l>Il quale sopraggiunto, più vil sete ch'un cuculio.</l>
</sp>
<sp><speaker>Lumaca</speaker>
<l>Egli è pur ch'i vostri pari sol parole ci mettono,</l>
<l>E come il proverbio dice, i cani all'erta confortano.</l>
</sp>
<sp><speaker>Attilio</speaker>
<l>Or lasciane ir; compassione ho estrema di Ippolito,</l>
<l>Ma più di me, ché l'ira del padre si rappacifica</l>
<l>Agevolmente in simili accidenti; ma chi può mai</l>
<l>De' danni ricompensarmi, che sopra oggi mi cascano?</l>
</sp>
<sp><speaker>Lumaca</speaker>
<l part="I">
Che danni son questi?</l>
</sp>
<sp><speaker>Attilio</speaker>
<l part="F">
Sono, oimè! danni mortalissimi.</l>
</sp>
<sp><speaker>Lumaca</speaker>
<l part="I">
E quali?</l>
</sp>
<sp><speaker>Attilio</speaker>
<l part="F">
Ho inteso staman, Lumaca, ché Virginia</l>
<l part="I">
Si marita.</l>
</sp>
<sp><speaker>Lumaca</speaker>
<l part="M">A chi?</l>
</sp>
<sp><speaker>Attilio</speaker>
<l part="F">
Ad un figliuolo di Bonifazio.</l>
</sp>
<sp><speaker>Lumaca</speaker>
<l part="I">
Tanto meglio.</l>
</sp>
<sp><speaker>Attilio</speaker>
<l part="M">Perché?</l>
</sp>
<sp><speaker>Lumaca</speaker>
<l part="F">
Perché così forse potrebbesi</l>
<l>Veder pur talvolta, ove in questo stato mai non vedesi,</l>
<l>Et io so, che tu sei degli amanti de la quaresima.</l>
</sp>
<sp><speaker>Attilio</speaker>
<l>Non so che amanti di quaresima; so ch'io morrò prima</l>
<l>Che comportar mai di vederla davanti agli occhi miei</l>
<l part="I">
Ne l'altrui letto.</l>
</sp>
<sp><speaker>Lumaca</speaker>
<l part="M">
Or che adunque pensi di fare?</l>
</sp>
<sp><speaker>Attilio</speaker>
<l part="F">Andrommene</l>
<l>In parte, ov'io non senta dire il nome di Virginia.</l>
</sp>
<sp><speaker>Lumaca</speaker>
<l>E per questo vuoi abbandonar gli amici e la tua patria,</l>
<l>E la tua madre, che per passion morrà di subito?</l>
</sp>
<sp><speaker>Attilio</speaker>
<l>Chi non tien conto di sé stesso, poco d'altri curasi.</l>
</sp>
<sp><speaker>Lumaca</speaker>
<l>Deh dimmi un poco, sei tu però così matto e semplice</l>
<l>Che tu sperassi sposarla? tu sai ch'ella è ricchissima,</l>
<l>Tu sei povero; ella è di parenti, e di sangue nobile;</l>
<l>Tu, per dir ver, non pari a lei; e se tutto consideri,</l>
<l>Non hai ragione di tanto dolerti.</l>
</sp>
<sp><speaker>Attilio</speaker>
<l>Lumaca, pensati</l>
<l>Che quel che tu vedi tu, veggo ancor io; ma per conchiudere,</l>
<l>Amor vuole ch'io me ne vadia altrove; e per certo giuroti</l>
<l>Che stando qui farei qualche pazzia sì memorabile,</l>
<l>Ch'a me e a' miei tutti sarebbe rovina perpetua.</l>
</sp>
<sp><speaker>Lumaca</speaker>
<l>E dove hai tu lasciato il primo senno, che suol essere</l>
<l>Timone, e calamita, e stella a quei che smarriti sono,</l>
<l>Et or nel mezzo del porto lasci annegar te proprio?</l>
</sp>
<sp><speaker>Attilio</speaker>
<l>È nel viso di Verginia, né d'indi il posso svegliere,</l>
<l>E 'n vero anco non vorrei; né più di questo parlisi.</l>
<l>Ma ecco a tempo Ippolito, che ne viene a congiungere</l>
<l>I nostri dolori insieme, ma tu, Lumaca, guardati,</l>
<l>Guardati di non parlar di Virginia, né di amore, ché sapendolo,</l>
<l>Mi terrebbe matto, e forse anco ne verrebbe in collera.</l>
</sp>
</div3>

<div3 type="scena">
<head>SCENA VIII.</head>
<stage>IPPOLITO, ATTILIO <emph>e</emph> LUMACA.</stage>
<sp><speaker>Ippolito</speaker>
<l>Chi nasce in questo mondo sanza ventura, o non ha mai</l>
<l>Cosa che brami, o che gli viene cotanto amaro avendola,</l>
<l>Ch'il gusto ne diviene altro di quel che soleva essere:</l>
<l>E bene il provo oggi in me, che quando dopo miseria</l>
<l>Infinita ho la mia Flora ottenuta, mille scandoli</l>
<l>Han guasto ogni mio contento, tal che a pena mi sembrano</l>
<l>Dolci i dolcissimi sguardi, atti e parole sue.</l>
</sp>
<sp><speaker>Attilio</speaker>
<l>Odi di quel ch'ei si lamenta: a tal ne fusse Attilio.</l>
</sp>
<sp><speaker>Lumaca</speaker>
<l>Sì, e che di centomila padri poscia un esercito</l>
<l part="I">
Ci fusse contro.</l>
</sp>
<sp><speaker>Ippolito</speaker>
<l part="F">
Anzi, mentre che io piacer prendo, subito</l>
<l>Mi si paran davanti agli occhi i gran danni e disordini</l>
<l>Che pon seguire di questo amore, quel che ne dice il popolo.</l>
</sp>
<sp><speaker>Lumaca</speaker>
<l part="I">
Il popolo ha ben altri pensieri.</l>
</sp>
<sp><speaker>Ippolito</speaker>
<l part="F">
E quel che stimino</l>
<l>I parenti, gli amici, i miei compagni e condiscepoli,</l>
<l>Mio padre il primo ch'è venuto in disperazione ultima.</l>
<l part="I">
Lasciarla non vo', né posso abbandonarla.</l>
</sp>
<sp><speaker>Lumaca</speaker>
<l part="F">
Credolo:</l>
<l>Eh, io non vo' più lasciarlo in preda de' tristi spiriti.</l>
<l part="I">
Ippolito.</l>
</sp>
<sp><speaker>Ippolito</speaker>
<l part="M">Oimè, chi mi chiama?</l>
</sp>
<sp><speaker>Lumaca</speaker>
<l part="F">
Lumaca sono,</l>
<l>Che dico che sei matto, et hai più ben che tu non meriti.</l>
</sp>
<sp><speaker>Ippolito</speaker>
<l>O Lumaca, tu sia 'l ben trovato, e tu ancora Attilio:</l>
<l>Ma che paura ebb'io! ché ciò che d'intorno veggiomi,</l>
<l>Mi par che sia Simone, che mi gridi, che mi rimproveri,</l>
<l>Ch'io l'ho rubato, assassinato, ingannato, e che dichimi</l>
<l>Ch'io non gli vada mai più innanzi, ch'io vada ove sogliono</l>
<l>Andare i ruffian miei pari, le meretrici pubbliche,</l>
<l>Gli altri barri e tavernieri, i tagliaborse, i falsarii,</l>
<l>E tutte quelle schiere che i bargelli e forche temono.</l>
</sp>
<sp><speaker>Lumaca</speaker>
<l>Sai tu perché t'avvien questo? perché sei sciocco e semplice,</l>
<l>E poi perché gli è 'l primo inganno che facesti mai:</l>
<l>Ma quando tu verrai sul quarto, su l'ottavo e 'l decimo,</l>
<l>Tutto ti parrà un gioco, et ei non mostrerà curarsene.</l>
<l>Stu fussi a la mia scuola stato, saresti or dottissimo,</l>
<l>Ove non sai l'alfabeto ancor; ché Tonchio tuo bufolo</l>
<l>Si pensa esser gran baccelliero, e non ha ancor grammatica.</l>
<l>S'il mio padron qua Attilio avesse avuto dove mordere</l>
<l>Sopra un padre ricco, andremmo pel fango sanza trampoli;</l>
<l>Ma abbiamo una povera vecchia che a pena vivere</l>
<l>Può del suo solo, e donaci tanto che nulla restale.</l>
</sp>
<sp><speaker>Ippolito</speaker>
<l>Lumaca, bisognerebbe ch'io rinascessi ad essere</l>
<l>Qual diverso a mio padre: or ragioniamo un poco, Attilio,</l>
<l>Che mi consigli ch'io faccia in queste mie tante disgrazie?</l>
</sp>
<sp><speaker>Lumaca</speaker>
<l>Che goda la tua Flora, e non ti levi del letto mai,</l>
<l>Infin che Simon venga tutto umile e perdon chieggati.</l>
</sp>
<sp><speaker>Ippolito</speaker>
<l part="I">
Deh lascia un poco parlar a Attilio, di grazia.</l>
</sp>
<sp><speaker>Lumaca</speaker>
<l part="F">
Vogliolo,</l>
<l part="I">
Ma egli è poco più di te valente.</l>
</sp>
<sp><speaker>Ippolito</speaker>
<l part="F">
Orsù, così sia;</l>
<l part="I">
Che diciam noi dunque?</l>
</sp>
<sp><speaker>Attilio</speaker>
<l part="F">
Dico ch'egli è ben mal agevole</l>
<l>In un caso tale, e disperato, pigliar rimedio.</l>
</sp>
<sp><speaker>Ippolito</speaker>
<l part="I">
Perché?</l>
</sp>
<sp><speaker>Attilio</speaker>
<l part="F">
Perché partirti di qui quasi è necessario;</l>
<l part="I">
Ma lasciar Flora non vuoi?</l>
</sp>
<sp><speaker>Ippolito</speaker>
<l part="M">
No, veramente.</l>
</sp>
<sp><speaker>Attilio</speaker>
<l part="F">Sapevolo;</l>
<l>e a lei menar con noi, molte cose bisognano</l>
<l>Che non aviam, ch'ove non son danari, tutte mancano.</l>
</sp>
<sp><speaker>Ippolito</speaker>
<l>E' ci avanza pur cento scudi ancor di quei che s'ebbero,</l>
<l>E più, se non che molti di già consumati sono.</l>
</sp>
<sp><speaker>Lumaca</speaker>
<l>E questi che son? fra femmine e bagaggi, è un asciolvere:</l>
<l>I due terzi resteran qui spesi, gli altri consumansi</l>
<l>In pochi giorni sull'osterie: poscia che farebbesi?</l>
</sp>
<sp><speaker>Attilio</speaker>
<l>E' dice il ver; ma di qui restar non ci veggo ordine.</l>
<l>Ma facciam così, io senza dubbio alcuno mi delibero</l>
<l part="I">
Di levarmi di questa terra.</l>
</sp>
<sp><speaker>Ippolito</speaker>
<l part="M">
Perché?</l>
</sp>
<sp><speaker>Attilio</speaker>
<l part="F">Perché vogliono</l>
<l>I cieli così, né tutti gli uomini me ne storrebbono.</l>
<l>Andronne verso Roma, ove spesso avventure avvengono</l>
<l>A' mal contenti, et ivi qualche stanza provedendomi,</l>
<l part="I">
Ti darò avviso, che venga poi con Flora.</l>
</sp>
<sp><speaker>Ippolito</speaker>
<l part="F">
Dispiacemi</l>
<l>Questo disegno, perché luogo vorrei solitario,</l>
<l>Ove non fussi conosciuto e potessi esser libero.</l>
</sp>
<sp><speaker>Attilio</speaker>
<l part="I">
A Siena?</l>
</sp>
<sp><speaker>Ippolito</speaker>
<l part="M">
No, ch'è troppo vicina nostra.</l>
</sp>
<sp><speaker>Attilio</speaker>
<l part="F">Di Genova</l>
<l part="I">
Che ne diresti?</l>
</sp>
<sp><speaker>Ippolito</speaker>
<l part="F">Piacemi, perché è città marittima,</l>
<l>A la Lombardia, al Piamonte e a la Provenza comoda.</l>
<l>Puoi esser là su le guerre, in mare, in terra, come piaceti;</l>
<l>Minor è la spesa, e pochi fiorentini vi praticano.</l>
</sp>
<sp><speaker>Attilio</speaker>
<l>Faremo adunque così: questa sera, come imbrunino</l>
<l>Le strade, e ch'io non sia veduto, andrò dando buon ordine</l>
<l>A certe mie poche faccende, e doman partendomi</l>
<l>Di buon'ora, a Pisa men'andrò la sera medesima;</l>
<l>Di là a Livorno, dove montato su una barca piccola,</l>
<l>In tre dì sarò a Genova, e in manco poi di quindici</l>
<l>Saprai da me il tutto, e di subito potrai venirtene;</l>
<l>E in questo mezzo in Camerata là a piè di Fiesole</l>
<l>Staraiti ascoso nella villa del nostro Marsilio.</l>
<l>E così non parrà che noi a processione con le femmine</l>
<l>Andiamo smarriti. Ma con consiglio et onor debito</l>
<l>La condurrai come moglie, ov'io aspettarotti.</l>
</sp>
<sp><speaker>Ippolito</speaker>
<l>Piacemi il discorso certo, ma più l'ajuto ch'offeri,</l>
<l>Et io ti darò cinquanta scudi oggi per potertene</l>
<l>Al viaggio servire, e l'altre cose necessarie.</l>
</sp>
<sp><speaker>Attilio</speaker>
<l>Non perdiam tempo: o Lumaca, ora apparecchiati,</l>
<l part="I">
Che non ti manchi alcuna cosa.</l>
</sp>
<sp><speaker>Lumaca</speaker>
<l part="F">
Oimè, ch'il tutto mancami,</l>
<l>Cappa, sai, calze e giubbone, che tutte sono a leggere,</l>
<l>Son più di tre mesi, alla santa scuola d'Attilio.</l>
</sp>
<sp><speaker>Ippolito</speaker>
<l>Tien questi dieci scudi, vattene e tutto sollecita.</l>
</sp>
<sp><speaker>Lumaca</speaker>
<l>Questo è buon principio; io vado, e voi v'andate a nascondere.</l>
</sp>
</div3>

<div3 type="scena">
<head>SCENA IX.</head>
<stage>LUMACA.</stage>
<sp><speaker>Lumaca</speaker>
<l>Le cose cominciano a passare il dovuto termine</l>
<l>Per questi due giovani che agevolmente potrebbero</l>
<l>Partito pigliare, che vergogna e morte ne seguissero.</l>
<l>In fin ch'i nostri fatti non sono stati in pericolo,</l>
<l>Se non d'essere sgridati nel trar le voglie sue,</l>
<l>D'andar fuor la notte, di seguir le donne, di spendere,</l>
<l>Di rubare i padri chi n'ha, chi non ha, i prossimi,</l>
<l>È galanteria il consigliarli, aiutargli e spingergli,</l>
<l>Giuntar ruffiani, bastonarli, far falsi testimonii,</l>
<l>Et altre simil cose, che fan ridere il popolo,</l>
<l>E noi mantengon grassi, e ben vestiti de gli altrui beni.</l>
<l>Ma or che la disperazione è entrata nell'animo</l>
<l>Loro, e che sanza ragion sé medesimi consigliano,</l>
<l>Gran torto avrebbon quelli che potendo nol vietassero.</l>
<l>Deh ch'io vorrei qui quella bestia di Tonchio, che subito</l>
<l>Si nascose, che egli ebbe dato il fuoco alla girandola,</l>
<l>Che piglieremmo qualche deliberazione, ch'ei veggono</l>
<l>Più quattro occhi che due; ma il calendario e inventario</l>
<l>Nol ritroverebbe oggi, et è già tardi e le cose sono</l>
<l>Giunte all'estremo. Parleronne a Simone io medesimo?</l>
<l>No, ch'ei m'ha a noia, tiemmi amico di Tonchio, è fantastico</l>
<l>Com'una mala vecchia, né col pegno vorria credermi.</l>
<l>Il meglio è contar tutto a Susanna madre d'Attilio,</l>
<l>Che la troverò incontinente, che è pur saggia, e amalo;</l>
<l>Che ha amicizia grande nel vicinato, et ha pratica</l>
<l>Con la Clemenza moglie di Geri, la quale potrebbesi</l>
<l>Indurre a parlare a Simone, e ritenere i giovani.</l>
<l>Questo è 'l meglio, e così farò, contandole ch'Attilio</l>
<l>Più ne va per amor di Virginia che di Ippolito.</l>
</sp>
</div3>

<div3 type="poesia">
<lg type="non-definito">
<l>Ecco il merto a' travagli, ecco a' sofferti</l>
<l>Tanti vostri dolor ristoro alfine.</l>
<l>Ecco Gioco e Contento, e con loro hanno</l>
<l>Compagni eterni, Matrimonio e Fede,</l>
<l>Et Imeneo con quei che nozze chiede.</l>
<l>L'un di rose vi sparge entro e d'intorno,</l>
<l>E l'altro ambrosia e nettar dolce liba;</l>
<l>Quella vi mostra quanto eterna sia,</l>
<l>Ché non ne può martel levar, né tempo</l>
<l>Con lungo correr suo ne scema dramma;</l>
<l>E quel porta legato il petto e 'l fianco</l>
<l>Di volontari lacci, e al giogo pone</l>
<l>Con propria voglia il giovinetto collo;</l>
<l>L'altro con le sue faci, e co' suoi nodi</l>
<l>Accende e lega in dolce fuoco e 'n rete</l>
<l>Amabil chi di lui segue la traccia;</l>
<l>Sì che mirate chi ben soffre e tace,</l>
<l>Quant'egli acquisti al mio felice impero.</l>
<l>E non si schivi alcun vivermi servo,</l>
<l>Che non uomini sol, non fere e pesci,</l>
<l>Ma gli alti Dei, né pur de' sommi Dei</l>
<l>I men potenti, ma 'l superno Giove.</l>
<l>Quel che col cenno sol governa il mondo,</l>
<l>Vive soggetto al mio valore invitto.</l>
<l>Sì che seguite omai miei santi strali</l>
<l>Con purità di cor, con mente allegra</l>
<l>Ché con quei soli a gran valor vi scorgo.</l>
</lg>
</div3>

<div3 type="poesia">
<head>CANZONE.</head>
<lg type="non-definito">
<l>Ecco il soave frutto che del regno</l>
<l>D'amor si trae dopo fatiche tante:</l>
<l>Eccovi, eccovi il pegno,</l>
<l>Che dona Amore a travagliato amante;</l>
<l>Ecco Gioco e Contento, eccovi Fede,</l>
<l>E Matrimonio insieme.</l>
<l>Queste son dell'estreme</l>
<l>Gioie, che doni Amore a chi gli crede.</l>
</lg>
</div3>
</div2>

<div2 type="atto">
<head>ATTO QUINTO</head>
<div3 type="scena">
<head>SCENA I.</head>
<stage>GERI e FLAMMINIA.</stage>
<sp><speaker>Geri</speaker>
<l>Io non potrei mai con parole esprimerti, Flamminia,</l>
<l>Quanto io mi ti tenga obbligato.</l>
</sp>
<sp><speaker>Flamminia</speaker>
<l>Obbligata deggio essere</l>
<l>Io a voi, Geri, che in una casa picciola e povera</l>
<l>E di cattivo nome, degnato vi sete mettere</l>
<l>Sì onorato piede, et a Dio rendo mille grazie,</l>
<l>Che m'ha concesso di potervi fare un tal servizio.</l>
</sp>
<sp><speaker>Geri</speaker>
<l>Veramente maggior non mi poteva esser fatto giammai,</l>
<l>Che d'aver ritrovata una figliuola a me così carissima,</l>
<l>Come a tutti i padri son le sue, e che di tal madre viene,</l>
<l>Che amai più che me, né mai ricorderò senza lacrime.</l>
<l>Ma m'assicuri tu certo che poi che venne in misero</l>
<l>Stato, aggia servata intera la casta pudicizia?</l>
</sp>
<sp><speaker>Flamminia</speaker>
<l>Veramente, Geri, ch'io ne son sicura, e certissima;</l>
<l>Prima perché Scarabone è uomo vecchio e di buon'anima,</l>
<l>E ben che abbia mal'arte, assai lealmente l'esercita,</l>
<l>Né me vorrebbe ingannare di cosa che non troppo utile</l>
<l>Gli fusse, e tanto più che sapea troppo ben che Ippolito</l>
<l>Non l'avria men cara avuta, però che l'amor chiudere</l>
<l>Suol gli occhi della mente a' suoi servi, che non san scernere</l>
<l>Altro, se non quel che si vede, e tutto poi perdonano;</l>
<l>Non di meno giuro a me sola, e fuor d'ogni proposito,</l>
<l>Che da poi ch'in Messina l'ebbe, e che la menò a Napoli,</l>
<l>E di là qui, non l'avea voluta mostrare ad uomini,</l>
<l>Sperando ritrovar suo padre et averne merito.</l>
<l>Ma non trovandolo, e stando sulla spesa, rincontrò Ippolito,</l>
<l>Che per mio mezzo e d'altri e per via di danari corroppe,</l>
<l>Il che acconsentì Scarabone, parendogli buon giovane,</l>
<l>E che fosse bene allogata: ma, per dir il vero, credomi</l>
<l>Che di sposarla gli promettesse, et oggi partendosi</l>
<l>Il vidi teneramente com'un suo padre piangere;</l>
<l>E la figlia, che mostra d'esser di razza nobile,</l>
<l>Piagneva parimente; di poi rimasa, ad Ippolito</l>
<l>Raccomandandogli, disse, l'onore, e di lui il debito,</l>
<l>Non si è mai voluta da me partire di quella camera.</l>
</sp>
<sp><speaker>Geri</speaker>
<l>Dio sia lodato; e tu omai, Flamminia, in pace rèstati,</l>
<l>T¢rnati in casa, contorta Flora, e quando tempo sia,</l>
<l part="I">
Verrò a trovarti.</l>
</sp>
<sp><speaker>Flamminia</speaker>
<l part="F">
Andate dunque in buon'ora, Geri mio.</l>
</sp>
</div3>

<div3 type="scena">
<head>SCENA II.</head>
<stage>GERI.</stage>
<sp><speaker>Geri</speaker>
<l>Questo mondo va mescolando sempre amaritudine</l>
<l>Con dolcezza, acciò che gli uomini vantar non si possano</l>
<l>D'essere interamente beati, ma si ricordino</l>
<l>Che sono ove i contenti interamente non si ritrovano.</l>
<l>Io ho oggi guadagnata una figliuola la più nobile</l>
<l>Ch'esser mai potesse, quantunque ella non sia legittima,</l>
<l>E spero ben maritarla con dote convenevole,</l>
<l>Ché, la Dio mercè, non mi manca; ma d'altra parte poi</l>
<l>Ho moglie tanto dispettosa, arrabbiata e fantastica,</l>
<l>Che come n'udirà le novelle, in un momento solo</l>
<l>Fiorenza ne sarà piena, et io disonesto adultero,</l>
<l>Rompitor di fede, sanza coscienzia, sacrilego</l>
<l>Sarò tenuto, et ella ripiena d'ira, un secolo</l>
<l>Non mi vorrà dir parola che non sia oltraggio e 'ngiuria.</l>
<l>Le notti mi converrà trapassar tutte in vigilie,</l>
<l>E 'l peggio è, che tutti i parentadi cercherà rompere.</l>
<l>S'io non glie le dico, il saprà in ogni modo, e disordine</l>
<l>Sarà maggiore; onde alfin conchiuggo, ch'è necessario</l>
<l>Il discoprirla. Ma parmi con la madre d'Attilio</l>
<l>Che venga fuori, e pare alterata molto; ond'io dubito</l>
<l>Che già qualche cosa ne sappia, e che cruciata vengane</l>
<l>A farmi un gran rumore in capo: or sia quel che vuol essere,</l>
<l>Che di ascoltarla, e di tutto scoprirle desidero.</l>
</sp>
</div3>

<div3 type="scena">
<head>SCENA III.</head>
<stage>CLEMENZA, SUSANNA <emph>e</emph> GERI.</stage>
<sp><speaker>Clemenza</speaker>
<l>Basta, Susanna, che questa sera è forza conchiudere</l>
<l>Il disegno nostro, se non vogliam perdere Attilio.</l>
</sp>
<sp><speaker>Susanna</speaker>
<l>Sì, certo, e quando bene a Geri venga dispiacevole,</l>
<l>Bisogna aver pazienzia, ché necessario è 'l dirglielo.</l>
</sp>
<sp><speaker>Geri</speaker>
<l part="I">
Oimè, ch'elle parlan di me.</l>
</sp>
<sp><speaker>Clemenza</speaker>
<l part="F">
Et or che resolute semo,</l>
<l>Vorrei trovarlo, e di animo fortissimo mostrarmegli.</l>
</sp>
<sp><speaker>Geri</speaker>
<l part="I">
Veramente ragionan di ciò; rovinato sono.</l>
</sp>
<sp><speaker>Clemenza</speaker>
<l part="F">
Poi</l>
<l>Potrebbe raffreddarsi la voglia e manco pronta essere.</l>
<l>Ma eccolo di qua appunto, egli è tempo. Il sommo Dio salvivi,</l>
<l>Marito mio.</l>
</sp>
<sp><speaker>Geri</speaker>
<l>Ella non è crucciata: e te, moglie mia:</l>
<l part="I">
Che fai tu qui?</l>
</sp>
<sp><speaker>Clemenza</speaker>
<l part="M">Vi cercava.</l>
</sp>
<sp><speaker>Geri</speaker>
<l part="F">
E qual cagion muoveti?</l>
</sp>
<sp><speaker>Clemenza</speaker>
<l part="I">
Per dirvi cosa di somma importanzia.</l>
</sp>
<sp><speaker>Geri</speaker>
<l part="F">
Non già sogliono</l>
<l>Molto importar quelle cose che dalle donne nascono.</l>
</sp>
<sp><speaker>Clemenza</speaker>
<l>Voi avete torto, perché di noi pur nascono gli uomini.</l>
</sp>
<sp><speaker>Geri</speaker>
<l part="I">
Or seguita adunque.</l>
</sp>
<sp><speaker>Clemenza</speaker>
<l part="F">
Primieramente, marito mio,</l>
<l>Vi prego che non pensiate ch'io sia punto colpevole</l>
<l part="I">
In quel che vi dirò.</l>
</sp>
<sp><speaker>Geri</speaker>
<l part="F">
Perché innanzi al parlar scusiti?</l>
</sp>
<sp><speaker>Clemenza</speaker>
<l>Perché bisogna far così, quando tai casi avvengono.</l>
</sp>
<sp><speaker>Geri</speaker>
<l part="I">
Seguita omai.</l>
</sp>
<sp><speaker>Clemenza</speaker>
<l part="F">
Vi ricordate voi, sendo in Sicilia,</l>
<l>Ch'io vi scrissi, come di mal di costa era la Porzia</l>
<l part="I">
Nostra figliuola morta?</l>
</sp>
<sp><speaker>Geri</speaker>
<l part="F">
Troppo ben ricordamene!</l>
<l part="I">
Or non fu vero?</l>
</sp>
<sp><speaker>Clemenza</speaker>
<l part="F">
Che morisse sì, ma d'un altro male.</l>
</sp>
<sp><speaker>Geri</speaker>
<l part="I">
Di qual?</l>
</sp>
<sp><speaker>Clemenza</speaker>
<l part="M">Di parto.</l>
</sp>
<sp><speaker>Geri</speaker>
<l part="F">
Oimè, che di' tu? non morì vergine?</l>
</sp>
<sp><speaker>Clemenza</speaker>
<l part="I">
No, ma casta sì.</l>
</sp>
<sp><speaker>Geri</speaker>
<l part="F">
Come casta? or come può egli essere?</l>
</sp>
<sp><speaker>Clemenza</speaker>
<l>Dirovvelo: Camillo, che conosceste benissimo.</l>
</sp>
<sp><speaker>Geri</speaker>
<l part="I">
Il figliuol di Farinata?</l>
</sp>
<sp><speaker>Clemenza</speaker>
<l>Quello, voi di fuor trovandovi,</l>
<l part="F">
S'innamorò ardentissimamente di lei, e chiedere</l>
<l>Per moglie me la fece; et io parendomi a proposito,</l>
<l>Gli diei buona speranza, promettendo di scrivervi.</l>
</sp>
<sp><speaker>Geri</speaker>
<l part="I">
Dovevi farlo prima e poi rispondergli.</l>
</sp>
<sp><speaker>Clemenza</speaker>
<l part="F">
Confessolo;</l>
<l>Ma dubitando di perder la ventura, trattennilo,</l>
<l>A dir il vero, più strettamente che forse non deveasi,</l>
<l>Tanto che praticando in casa, avvenne che una sera,</l>
<l>Facendo sembiante di partirsi, s'ascose in camera,</l>
<l>E sotto al letto si mise ove dormia la Porzia;</l>
<l>La qual su la mezza notte assalita trovandosi,</l>
<l part="I">
E conoscendolo, gridar non volse.</l>
</sp>
<sp><speaker>Geri</speaker>
<l part="F">
Fu più tuo biasimo,</l>
<l part="I">
Che suo.</l>
</sp>
<sp><speaker>Clemenza</speaker>
<l part="F">
Certo; ma egli che era giovane onestissimo,</l>
<l>E che come a sua moglie era venuto, in ginocchio posesi</l>
<l>Innanzi al mio letto, venuto il giorno, e perdon chiesemi</l>
<l part="I">
Umilmente scusandosi.</l>
</sp>
<sp><speaker>Geri</speaker>
<l part="M">Ben fu il tempo allora.</l>
</sp>
<sp><speaker>Clemenza</speaker>
<l part="F">
Et io</l>
<l>Gli perdonai, pur crucciata, ché ove non è rimedio,</l>
<l part="I">
In tai cose bisogna accordarsi.</l>
</sp>
<sp><speaker>Geri</speaker>
<l part="F">
Meglio è guardarsene</l>
<l part="I">
Innanzi.</l>
</sp>
<sp><speaker>Clemenza</speaker>
<l part="F">
È 'l vero: ora io diedi ordine che pria ch'ei partisse</l>
<l>Fosse steso il contratto del parentado, e salvassesi</l>
<l part="I">
L'onor della nostra figliuola.</l>
</sp>
<sp><speaker>Geri</speaker>
<l part="M">
E che fu poi?</l>
</sp>
<sp><speaker>Clemenza</speaker>
<l part="F">Partendosi</l>
<l>Ei la lasciò grossa, e andando per mare a Marsilia,</l>
<l>Annegò, come intendeste; di che ella ebbe tanta noia,</l>
<l>Che non mangiava quasi, non si riposava, e sì debole</l>
<l>La trovò il parto alla fin, che già mai non fu possibile</l>
<l>Di scamparle la vita, ché morì, ma un figliuol nacquene.</l>
</sp>
<sp><speaker>Geri</speaker>
<l part="I">
Maschio? e morì anch'ei?</l>
</sp>
<sp><speaker>Clemenza</speaker>
<l part="F">
No, ma conoscete voi Attilio?</l>
</sp>
<sp><speaker>Geri</speaker>
<l part="I">
Il figliuol di Susanna qui?</l>
</sp>
<sp><speaker>Susanna</speaker>
<l part="F">
Mio no, ma nipote</l>
<l part="I">
Ben vostro.</l>
</sp>
<sp><speaker>Geri</speaker>
<l part="M">Quello è mio nipote?</l>
</sp>
<sp><speaker>Susanna</speaker>
<l part="M">Sì.</l>
</sp>
<sp><speaker>Geri</speaker>
<l part="F">
Oh sommo Dio, quanto possono</l>
<l>Di natura le forze! ché ogni volta che scontravolo,</l>
<l>Sentiva un certo dolce nel cuore, che lieto facevami;</l>
<l>E sempre piacquemi; ma perché hai tu sino a questa ora</l>
<l part="I">
A dirlo indugiato?</l>
</sp>
<sp><speaker>Clemenza</speaker>
<l part="F">
Per timore della vostra collera.</l>
</sp>
<sp><speaker>Geri</speaker>
<l part="I">
Et or perché men la temi?</l>
</sp>
<sp><speaker>Clemenza</speaker>
<l part="F">
Perché è necessario.</l>
</sp>
<sp><speaker>Geri</speaker>
<l part="I">
Come?</l>
</sp>
<sp><speaker>Clemenza</speaker>
<l part="F">
Però che egli è sì innamorato di Virginia,</l>
<l>Che udendo che si marita, vuole per disperazione irsene</l>
<l>Su la guerra a Genova, e seco va in compagnia Ippolito.</l>
</sp>
<sp><speaker>Geri</speaker>
<l>Bisogna dunque non dormir, perché Simon sollecita</l>
<l part="I">
Di maritarla, et io n'era il mezzano.</l>
</sp>
<sp><speaker>Clemenza</speaker>
<l part="F">
Or tosto facciasi</l>
<l part="I">
Opra che Simon glie la dia, e ch'ei non parta.</l>
</sp>
<sp><speaker>Geri</speaker>
<l part="F">
Agevole</l>
<l>Fia l'uno e l'altro, perché fra quel ch'è di nostra eredità,</l>
<l>E di Farinata avol suo paterno, fia ricchissimo.</l>
<l part="I">
Fa' pur d'aver presto il contratto di Porzia.</l>
</sp>
<sp><speaker>Clemenza</speaker>
<l part="F">
Egli è in ordine;</l>
<l part="I">
Andate adunque.</l>
</sp>
<sp><speaker>Geri</speaker>
<l part="F">
Aspetta un poco ancor, ché ci bisogna</l>
<l part="I">
Saldar altri conti.</l>
</sp>
<sp><speaker>Clemenza</speaker>
<l part="M">
E che?</l>
</sp>
<sp><speaker>Geri</speaker>
<l part="F">Quand'io stetti in Sicilia,</l>
<l>Lontan da te in Palermo, trovai una certa vedova.</l>
</sp>
<sp><speaker>Clemenza</speaker>
<l part="I">
De le nostre sarà, io l'aspetto; e ben?</l>
</sp>
<sp><speaker>Geri</speaker>
<l part="F">
Ell'era nobile,</l>
<l part="I">
Ricca e giovane.</l>
</sp>
<sp><speaker>Clemenza</speaker>
<l part="F">
E poco onesta, e manco buona, ditelo.</l>
</sp>
<sp><speaker>Geri</speaker>
<l part="I">
Basta, avemmo insieme qualche dimestichezza.</l>
</sp>
<sp><speaker>Clemenza</speaker>
<l part="F">
Sommelo:</l>
<l>Quest'eran le gran faccende che avevate in Sicilia!</l>
<l>Queste eran cagione, che le ricchezze nostre mancavano!</l>
<l>Quando arrivano ove noi altre mogli, son vecchissimi,</l>
<l>Malati, gottosi, e con l'altre sono i valent'uomini:</l>
<l part="I">
Non dich'io il vero?</l>
</sp>
<sp><speaker>Geri</speaker>
<l part="M">Or di lei nacque...</l>
</sp>
<sp><speaker>Clemenza</speaker>
<l part="F">
Nacque? et ella tengalo.</l>
</sp>
<sp><speaker>Geri</speaker>
<l part="I">
Una figliuola.</l>
</sp>
<sp><speaker>Clemenza</speaker>
<l part="M">Non aspetto più.</l>
</sp>
<sp><speaker>Susanna</speaker>
<l part="F">
Deh Clemenza! lasciali</l>
<l part="I">
Finire il tutto.</l>
</sp>
<sp><speaker>Clemenza</speaker>
<l part="M">Or dica.</l>
</sp>
<sp><speaker>Geri</speaker>
<l part="F">
Et io la fei portar nell'isola</l>
<l part="I">
In un luogo deserto a balia segreta.</l>
</sp>
<sp><speaker>Clemenza</speaker>
<l part="F">
Or stievisi.</l>
</sp>
<sp><speaker>Geri</speaker>
<l>Né di lei non ho potuto fino a oggi nuove aver mai.</l>
</sp>
<sp><speaker>Clemenza</speaker>
<l part="I">
E che nuove son?</l>
</sp>
<sp><speaker>Geri</speaker>
<l part="M">
Ch'ella è in Fiorenza.</l>
</sp>
<sp><speaker>Clemenza</speaker>
<l part="F">Innanzi non vengami.</l>
<l part="I">
E che volete voi fare?</l>
</sp>
<sp><speaker>Geri</speaker>
<l part="F">
Ell'e quella, ch'Ippolito</l>
<l>Ama tanto, et ho speranza con dote ragionevole</l>
<l part="I">
Far che la sposi.</l>
</sp>
<sp><speaker>Susanna</speaker>
<l part="F">
Deh la mia Clemenza cara, accordati,</l>
<l>Che si faccino nozze doppie con Simone, e che possinsi</l>
<l>Quest'ultimi anni godere in pace; perché se Ippolito</l>
<l>Non ha costei, voi il vedrete tutto disperato girsene,</l>
<l>E lasciar mal contenti Simon, Geri e 'l nostro Attilio,</l>
<l>Tanto che sarem tutti addolorati; e la sentenzia</l>
<l>Sapete che dice, che quando fiumi e monti si mettono</l>
<l>Tra moglie e marito, ch'il fallo dell'uomo è scusato.</l>
</sp>
<sp><speaker>Clemenza</speaker>
<l>Ti prometto ben, che se non fusse l'amor d'Attilio,</l>
<l>E che pur anch'ei non si è crucciato, come temeasi,</l>
<l>Dell'ascose a lui nozze, che mai pace non facevasi.</l>
<l>Sia adunque, come vi piace, e allegramente seguasi</l>
<l part="I">
Il tutto.</l>
</sp>
<sp><speaker>Geri</speaker>
<l part="F">
Andate dentro, et io con Simon ritrovandomi,</l>
<l>Darò fine. Or ecco Tonchio di qua, che par che spiriti;</l>
<l>Non vo' parlargli, e lasciargli ancora in corpo il cocomero,</l>
<l>Pigliando camin dov'io riscontri Simon, ch'aspettami.</l>
</sp>
</div3>

<div3 type="scena">
<head>SCENA IV.</head>
<stage>TONCHIO.</stage>
<sp><speaker>Tonchio</speaker>
<l>Io ho sentito dir, che le nazion tutte smaltiscono</l>
<l>Diversamente il dolore: il Tedesco col Svizzero</l>
<l>Sel beve, il Francese il canta, lo Spagnuol sel lacrima,</l>
<l>L'Italian sel dorme. Adunque io son Germano et Italo,</l>
<l>Perché incontinente che pien di doglia rifuggendomi</l>
<l>Da Simone ebbi ogni mia disgrazia detta ad Ippolito,</l>
<l>Mi cacciai nella taverna del Frascato, e lì fecimi</l>
<l>Mettere in una stanza solo, e portarmi di varie</l>
<l>Sorti di vini, malvagie, razzese, moscatello, corsico,</l>
<l>Trebbian, vini rossi d'ogni sapore, e poi vivande ottime;</l>
<l>E n'un'ora sola non pure il mio duolo e la collera</l>
<l>Di Simon dimenticai, ma di esser Tonchio scordaimi.</l>
<l>Poi mi posi a dormire, e non sarei anco svegliatomi,</l>
<l>Se non era quel diavol del Lumaca, che non so come</l>
<l>Mi ritrovò al fiuto, come can da taverne pratico.</l>
<l>Et aviam di nuovo ribevuto, e poscia ha contatomi</l>
<l>Com'i nostri padron son disperati, e ch'andar vogliono</l>
<l>A Genova in questa notte, et altre sue cantafavole,</l>
<l>Che non ho troppo intese, se non ch'insieme m'aspettano</l>
<l>In casa di Flamminia, e so ben che danar vogliono.</l>
<l>Androvvi, ma vo' prima discoprir come qua vadano</l>
<l>Le stizze di Simone; e so ch'io mi trovo in pericolo</l>
<l>D'esser cacciato in qualche prigione oscura; e poi che fia?</l>
<l>Starommi a dormir tutto il giorno, et a Simone, ch'è misero,</l>
<l>Doverà il farmi lungamente le spese rincrescere.</l>
<l>Ma eccol qua con Geri, et al vederlo così non pare</l>
<l>Molto irato; vo' fuggir la mala ventura, et ascondermi,</l>
<l>E veder se potessi qualche lor segreto intendere.</l>
</sp>
</div3>

<div3 type="scena">
<head>SCENA V.</head>
<stage>GERI, SIMONE <emph>e</emph> TONCHIO.</stage>
<sp><speaker>Geri</speaker>
<l>È come t'ho detto, Simon: nessun dubbio è d'Attilio,</l>
<l>Che mio nipote non sia, poi che de lo sposalizio</l>
<l>Ne appar contratto stipolato dal Boccanin proprio,</l>
<l>E mia moglie subito nato lo allogò in guardia</l>
<l>A Susanna, ove sempre l'ha avuto innanzi a gli occhi suoi.</l>
</sp>
<sp><speaker>Tonchio</speaker>
<l>Che cosa sent'io dire? certo sarà pur vero, che Attilio</l>
<l>È ricco, e nobile, come si pensava, e non più povero.</l>
<l part="I">
Drizza l'orecchio, Tonchio.</l>
</sp>
<sp><speaker>Simone</speaker>
<l part="F">
Di questo assai m'assicuro;</l>
<l part="I">
Ma di Flora, che certezza hai?</l>
</sp>
<sp><speaker>Geri</speaker>
<l part="F">
Più che non si può credere.</l>
</sp>
<sp><speaker>Tonchio</speaker>
<l part="I">
Parla di Flora ancora: che diavol sarà?</l>
</sp>
<sp><speaker>Simone</speaker>
<l part="F">
Dimmel, pregoti,</l>
<l>Non perch'io sia più di te saggio, ma per tutto intendere.</l>
</sp>
<sp><speaker>Geri</speaker>
<l>Quando nacque in Palermo, mandaila subito a balia</l>
<l>In un castel solitario, ov'ella stette benissimo,</l>
<l>Et io quasi ogni settimana una volta, e tal or due</l>
<l>L'andava a vedere: e durò questo ben dieci anni almeno:</l>
<l>Tal ch'era omai sì grande, che non ha mutata effigie,</l>
<l>Et or che l'ho veduta, m'è parsa quella medesima.</l>
<l>Oltra ciò m'ha riconosciuto ella, che conosceami</l>
<l>Ottimamente, non già per padre, ma per dimestico</l>
<l>Di sua madre, ché così pensava esser la sua balia;</l>
<l>E poi m'ha oggi mostrato una voglia, che ha nell'omero</l>
<l>Sinistro, di una mora sì ben fatta, che dipingere</l>
<l>Meglio non si potrebbe, e che ben ho nella memoria:</l>
<l>Poscia ha nome Flora, che io per amor della mia patria</l>
<l>Le posi, del qual la balia et ella consapevoli</l>
<l>Sol'erano, né ciò si poteva già Scarabon fingere;</l>
<l>Il quale se ingannare ne avesse voluto, non Ippolito,</l>
<l part="I">
Ma me cercato avrebbe.</l>
</sp>
<sp><speaker>Tonchio</speaker>
<l part="F">
O padron mio, che beato sei.</l>
</sp>
<sp><speaker>Simone</speaker>
<l part="I">
Ma com'è così venuta sanza guida?</l>
</sp>
<sp><speaker>Geri</speaker>
<l part="F">
Or intendilo:</l>
<l>La fortuna ha così voluto, perché di Sicilia</l>
<l>Partendomi io la lasciai a un Domenico dell'Oria</l>
<l>Che volendo venire con una sua caracca a Genova,</l>
<l>La mi portasse, e che la facesse a Livorno scendere,</l>
<l>Ove a chi quella mandasse avea dato buon ordine;</l>
<l>Ma sopra il Monte Argentario venendo l'assalirono</l>
<l>Fuste di Mori, di che il capitano fu Cacciadiavoli,</l>
<l>E dopo assai combatter preser la nave e uccisero</l>
<l>Quel Domenico, e Flora con tutta la presa a Tunisi</l>
<l>Portaro; ove essendo riscattata, a Messina e Napoli</l>
<l>Menata dopo cinque anni, or da Scarabon condottaci</l>
<l>L'aviam, Dio lodato, in man; e se a te piace ch'Ippolito</l>
<l>La sposi, oltra il farla io con gran solennità legittima,</l>
<l part="I">
Le darò tanta dota, quanta vorrai.</l>
</sp>
<sp><speaker>Tonchio</speaker>
<l part="F">
Tonchio, allegrati.</l>
</sp>
<sp><speaker>Simone</speaker>
<l part="I">
Non saprei negar cosa tanto onesta.</l>
</sp>
<sp><speaker>Geri</speaker>
<l part="F">
Adunque facciasi</l>
<l>Così, che si chiami incontinente Attilio e Ippolito.</l>
</sp>
<sp><speaker>Tonchio</speaker>
<l>Io voglio un po' far le tranquillità di costoro torbide,</l>
<l>Parlar forte, e d'esser qui solo arrivato fingere.</l>
</sp>
<sp><speaker>Geri</speaker>
<l>Ma ecco Tonchio, che qui menargli fia a proposito.</l>
</sp>
</div3>

<div3 type="scena">
<head>SCENA VI.</head>
<stage>TONCHIO, GERI <emph>e</emph> SIMONE.</stage>
<sp><speaker>Tonchio</speaker>
<l>Io ho pur fatto in modo, che Simon potrà la collera</l>
<l>Passar contro di me, tanto e tanto ho dato buon ordine.</l>
<l>Scarabon n'ha renduti i danari, et io consegnatoli</l>
<l>Flora, et ho poi fino a la porta accompagnato Ippolito,</l>
<l>E Attilio insieme, i quali in poste correndo pensano</l>
<l>In quattro ore d'aver passato Monte Lupo e Empoli,</l>
<l>Al dì esser in Pisa et a Livorno domandassera,</l>
<l>Ove imbarcando saranno in men di tre giorni a Genova.</l>
</sp>
<sp><speaker>Geri</speaker>
<l part="I">
Senti tu, Simon, che dice Tonchio?</l>
</sp>
<sp><speaker>Simone</speaker>
<l part="F">
Oimè! sì sento.</l>
</sp>
<sp><speaker>Tonchio</speaker>
<l>E quivi su le galere qualche tempo starannosi,</l>
<l>E Dio voglia, ciò ch'io non credo, che tosto ritornino:</l>
<l>Ma temo più tosto che a' dalfin daranno da pascere.</l>
</sp>
<sp><speaker>Geri</speaker>
<l>Deh chiamal, Simon, tosto, perché queste cose importano.</l>
</sp>
<sp><speaker>Simone</speaker>
<l>Sì veramente. Tonchio, Tonchio, Tonchio, guarda, ascolta.</l>
</sp>
<sp><speaker>Tonchio</speaker>
<l>E i lor padri e parenti, quando e' non ci sia rimedio,</l>
<l>Spenderanno, doneranno a corrieri e portalettere...</l>
</sp>
<sp><speaker>Simone</speaker>
<l part="I">
Tonchio, col malanno!</l>
</sp>
<sp><speaker>Tonchio</speaker>
<l part="F">
Più ch'in dieci anni quelli a femine.</l>
</sp>
<sp><speaker>Simone</speaker>
<l part="I">
Tonchio, ch'assordi.</l>
</sp>
<sp><speaker>Tonchio</speaker>
<l part="F">
Et io resterò, com'io nacqui, povero.</l>
</sp>
<sp><speaker>Simone</speaker>
<l part="I">
Tonchio, ch'il diavol te ne porti.</l>
</sp>
<sp><speaker>Tonchio</speaker>
<l part="F">
Certo chiamar sentomi.</l>
</sp>
<sp><speaker>Simone</speaker>
<l part="I">
Così sentistù la morte.</l>
</sp>
<sp><speaker>Tonchio</speaker>
<l part="F">
O padron mio, perdonatemi,</l>
<l part="I">
Ch'io pensava ad altro.</l>
</sp>
<sp><speaker>Simone</speaker>
<l part="F">
Che dicevi teco medesimo?</l>
</sp>
<sp><speaker>Tonchio</speaker>
<l>Faceva un certo mio conto di quei danari che destimi</l>
<l>Staman, che di tutti pochi me ne manca il numero.</l>
</sp>
<sp><speaker>Simone</speaker>
<l>Che danari? che sei una bestia: ov'hai lasciato Ippolito?</l>
</sp>
<sp><speaker>Tonchio</speaker>
<l>Lasciailo, ch'era a caval montato con Attilio.</l>
</sp>
<sp><speaker>Simone</speaker>
<l part="I">
Per andar dove?</l>
</sp>
<sp><speaker>Tonchio</speaker>
<l part="F">
E' mi par ch'ei dicessero a Genova.</l>
</sp>
<sp><speaker>Simone</speaker>
<l>Che Genova? va', chiamagli, e dirai lor che qui subito</l>
<l part="I">
Venghino, ove Geri et io gli aspettiamo.</l>
</sp>
<sp><speaker>Tonchio</speaker>
<l part="F">
Padron, credetemi</l>
<l part="I">
Ch'ei non verranno certo.</l>
</sp>
<sp><speaker>Simone</speaker>
<l part="M">
E perché?</l>
</sp>
<sp><speaker>Tonchio</speaker>
<l part="F">Perché gli spiritano</l>
<l part="I">
De' casi vostri.</l>
</sp>
<sp><speaker>Simone</speaker>
<l part="F">
Va', Tonchio, dunque, e assicuragli.</l>
</sp>
<sp><speaker>Tonchio</speaker>
<l part="I">
Dirò per parte vostra.</l>
</sp>
<sp><speaker>Simone</speaker>
<l part="M">
Sì.</l>
</sp>
<sp><speaker>Geri</speaker>
<l part="F">E per mia parte aggiungivi;</l>
<l part="I">
Ma che hai tu detto di Flora?</l>
</sp>
<sp><speaker>Tonchio</speaker>
<l part="F">
Diceva, che accordatomi</l>
<l>Era con Scarabon, che la menasse, e che rendessemi</l>
<l part="I">
I miei danari.</l>
</sp>
<sp><speaker>Geri</speaker>
<l part="F">
Va', digli che non s'ardisca por mano</l>
<l part="I">
Sopra di lei.</l>
</sp>
<sp><speaker>Tonchio</speaker>
<l part="F">
&gt;Nol posso far, Geri, perc'ho promessola.</l>
<l part="I">
Et ei mi torna indietro i miei danari.</l>
</sp>
<sp><speaker>Geri</speaker>
<l part="F">
Or non mi rompere</l>
<l part="I">
Più la testa.</l>
</sp>
<sp><speaker>Tonchio</speaker>
<l part="F">
Or chi me gli darà adunque, per potermene</l>
<l>Liberar da Simone, che mi minaccia d'una carcere?</l>
</sp>
<sp><speaker>Simone</speaker>
<l>Or taci omai, ch'altro non ti domando; va', sollecita</l>
<l>Di fermar Flora, e menar qui Ippolito et Attilio.</l>
</sp>
<sp><speaker>Tonchio</speaker>
<l>Se la pace è fatta con loro, et io sia fuor di debito,</l>
<l part="I">
Tosto sien qui.</l>
</sp>
<sp><speaker>Simone</speaker>
<l part="M">
Dove son ora?</l>
</sp>
<sp><speaker>Tonchio</speaker>
<l part="F">In casa di Flamminia,</l>
<l part="I">
Ben gli so, a covo.</l>
</sp>
<sp><speaker>Geri</speaker>
<l part="F">
Io pur certo so, che dianzi non v'erano.</l>
</sp>
<sp><speaker>Tonchio</speaker>
<l>Non gli vedeste voi, perché s'erano ascosi in camera.</l>
<l>Or non partite di qui, e mi vedrete far miracoli,</l>
<l>Che ve gli farò in un punto di questa casa uscire.</l>
</sp>
<sp><speaker>Simone</speaker>
<l>Oh che razza di servo! aspettiamgli qui fin che venghino.</l>
</sp>
</div3>

<div3 type="scena">
<head>SCENA VII.</head>
<stage>TONCHIO <emph>fora</emph>, <emph>e</emph> AGATA <emph>alla finestra</emph>.</stage>
<sp><speaker>Tonchio</speaker>
<l>Apri, ch'io spezzerò la porta, apri omai, lorda sudicia.</l>
</sp>
<sp><speaker>Agata</speaker>
<l part="I">
Chi diavol sarà? è quella bestia di Tonchio.</l>
</sp>
<sp><speaker>Tonchio</speaker>
<l part="F">
Esso sono.</l>
</sp>
<sp><speaker>Agata</speaker>
<l part="I">
E che vuoi?</l>
</sp>
<sp><speaker>Tonchio</speaker>
<l part="F">
Fammi qui venir tosto Attilio et Ippolito.</l>
</sp>
<sp><speaker>Agata</speaker>
<l part="I">
E' non ci sono.</l>
</sp>
<sp><speaker>Tonchio</speaker>
<l part="F">
A me che so più che cento femmine!</l>
<l>Va' in quella camera alta, ove mai persona non abita,</l>
<l>E di' loro, ch'io qui gli aspetto per cosa importantissima,</l>
<l>Che venghin su la mia fede sicuri, e nulla temino.</l>
<l part="I">
Va', torna tosto.</l>
</sp>
<sp><speaker>Agata</speaker>
<l part="M">Io vo.</l>
</sp>
<sp><speaker>Tonchio</speaker>
<l part="F">
Ben che tra lor rimasi sieno</l>
<l>Di partir, com'io dissi, son sicuro che nol possono</l>
<l>Sanza me far, perché i danari al viaggio bisognano,</l>
<l>Ch'io ho qui in seno; ma eccogli, che ratti fuor ne vengono:</l>
<l>Oh che viso faranno incontinente che qui veggano</l>
<l>Geri e Simone! or io voglio andar lor incontra e mettergli,</l>
<l>Sanza che cosa alcuna abbiano intesa, innanzi a' Giudici.</l>
</sp>
</div3>

<div3 type="scena">
<head>SCENA VIII.</head>
<stage>TONCHIO, IPPOLITO, ATTILIO, GERI <emph>e</emph> SIMONE.</stage>
<sp><speaker>Geri</speaker>
<l>Ippolito, vien fuor, non indurre; e tu, Attilio.</l>
</sp>
<sp><speaker>Ippolito</speaker>
<l part="I">
Perché? che fretta è questa?</l>
</sp>
<sp><speaker>Tonchio</speaker>
<l part="F">
Simone e Geri vi chiamano.</l>
</sp>
<sp><speaker>Ippolito</speaker>
<l>Come ci chiamano? Là non andrò io; e dove aspettanci?</l>
</sp>
<sp><speaker>Tonchio</speaker>
<l part="I">
Eccogli qui.</l>
</sp>
<sp><speaker>Ippolito</speaker>
<l part="F">
Oimè! dice il vero: che faremo, Attilio?</l>
</sp>
<sp><speaker>Attilio</speaker>
<l part="I">
Fuggiamci.</l>
</sp>
<sp><speaker>Tonchio</speaker>
<l part="F">
Non farete, ch'io vi terrò: or eccogli,</l>
<l>Padron e Geri, que' due che cercavate; punitegli</l>
<l>Come meritano, ché sono i più scorretti giovani</l>
<l>Che in Fiorenza sieno, non san se non ir dietro a femmine,</l>
<l>Non fan cosa che buona sia, non sanno arte onorevole;</l>
<l>Ma voi inginocchiatevi tosto, raccomandatevi,</l>
<l>Domandate perdono, supplicate misericordia.</l>
<l part="I">
Su, gridate forte.</l>
</sp>
<sp><speaker>Ippolito</speaker>
<l part="F">
Tonchio, io credo che imbriaco sei.</l>
</sp>
<sp><speaker>Tonchio</speaker>
<l part="I">
Tu credi bene.</l>
</sp>
<sp><speaker>Simone</speaker>
<l part="F">
Or lascia a me dir, Tonchio: Ippolito,</l>
<l>Assai più ch'il senno, hai tu la fortuna favorevole:</l>
<l>Con ciò sia che t'avevi procacciato tu medesimo</l>
<l>Danno e vergogna, che ti ritornerà pace e utile;</l>
<l>Perciocché Flora, che tu per meretrice biasimevole</l>
<l>T'eri comperata, ti sarà moglie, la qual trovasi</l>
<l>Ch'è qui figlia di Geri, com'io penso che Flamminia</l>
<l part="I">
T'abbia conto di già.</l>
</sp>
<sp><speaker>Ippolito</speaker>
<l part="F">
Me l'ha detto; ma conoscendosi</l>
<l>Ch'uscita è di così buon padre, di maggior scandolo,</l>
<l part="I">
Lassi! ci dubitiamo.</l>
</sp>
<sp><speaker>Simone</speaker>
<l part="F">
Non sarà, perché contentasi</l>
<l part="I">
Che tu la sposi, quando ti piaccia.</l>
</sp>
<sp><speaker>Ippolito</speaker>
<l part="F">
Et io 'l desidero,</l>
<l>Padre, come la vita stessa, e tanto più essendone</l>
<l>Voi, come dite, contento, e Geri che per padre tengo.</l>
</sp>
<sp><speaker>Geri</speaker>
<l>Molto mi piace; e tu saper debbi, mio caro Attilio,</l>
<l part="I">
Che nipote mi sei.</l>
</sp>
<sp><speaker>Attilio</speaker>
<l part="M">
Oh Dio, che dite voi?</l>
</sp>
<sp><speaker>Geri</speaker>
<l part="F">Affermoti</l>
<l>Che figliuol sei d'una mia figlia, et io per cotal tengoti;</l>
<l>E con buon voler di Simone, sposerai Virginia,</l>
<l part="I">
Quando ti piaccia.</l>
</sp>
<sp><speaker>Attilio</speaker>
<l part="F">
Oimè! sogn'io, o desto il fals'immaginomi?</l>
</sp>
<sp><speaker>Geri</speaker>
<l>Sei desto, e senti il ver; andiamne in casa di Simon, dove</l>
<l part="I">
Più a lungo udirai il tutto.</l>
</sp>
<sp><speaker>Tonchio</speaker>
<l part="F">
Or non ancor così partitevi,</l>
<l part="I">
Ché molto ci resta a fare.</l>
</sp>
<sp><speaker>Geri</speaker>
<l part="F">
E che resta ancor? dimmelo.</l>
</sp>
<sp><speaker>Tonchio</speaker>
<l>Che quel resto de' dugento ducati de la compera</l>
<l>Di Flora, ch'in man mi trovo, da Simon mi si donino,</l>
<l>E del suo poi si sodisfaccia al Pentola,</l>
<l>E Scarabon non mi rompa il capo d'una mia cedola,</l>
<l>Ma sia ristorato et accarezzato, perché il merita.</l>
</sp>
<sp><speaker>Geri</speaker>
<l part="I">
Ben è ragion, Simone.</l>
</sp>
<sp><speaker>Simone</speaker>
<l part="M">
Io son contento.</l>
</sp>
<sp><speaker>Tonchio</speaker>
<l part="F">Et anco chieggiovi</l>
<l>Ch'io sposi Lucia fante di Geri, e per dota datemi</l>
<l>Le spese in casa vostra per sempre, a me e a lei.</l>
</sp>
<sp><speaker>Simone</speaker>
<l part="I">
E ciò sia fatto.</l>
</sp>
<sp><speaker>Tonchio</speaker>
<l part="F">
Non vogl'io gli absenti e benemeriti</l>
<l>Dimenticar; ch'il Lumaca servitor qui d'Attilio,</l>
<l>Ch'è pur un buon pecorone, abbia per sua consorte l'Agata,</l>
<l>Ch'è gran tempo già che consumarono il matrimonio,</l>
<l>E diate lor, Geri, a vita il podere di Pian di Ripoli.</l>
</sp>
<sp><speaker>Geri</speaker>
<l part="I">
Son contento veramente.</l>
</sp>
<sp><speaker>Tonchio</speaker>
<l part="F">
Or mi dite: la Flamminia,</l>
<l>A chi manca pur un po' di vigna, perduto Attilio,</l>
<l>Non arà in tanta allegrezza qualche bene? e portatasi</l>
<l>È molto lealmente, in ogni suo consiglio et opera.</l>
</sp>
<sp><speaker>Geri</speaker>
<l>Io ti do la fede mia, ch'io le farò del mio parte tale,</l>
<l>Che potrà contentarsi, e così le giuro e promettole:</l>
<l>Va', digliele, e di' che ci mandi Flora, e la ringrazia.</l>
</sp>
<sp><speaker>Tonchio</speaker>
<l>Andate là dunque, et io là men'andrò con buon augurio:</l>
<l>Ma ecco di qua Clemenza e Susanna; voglio attenderle.</l>
</sp>
</div3>

<div3 type="scena">
<head>SCENA IX.</head>
<stage>CLEMENZA, TONCHIO e SUSANNA.</stage>
<sp><speaker>Clemenza</speaker>
<l>Tonchio, ove son andati Geri e Simone? insegnacegli.</l>
</sp>
<sp><speaker>Tonchio</speaker>
<l part="I">
Sono in casa di Simone.</l>
</sp>
<sp><speaker>Clemenza</speaker>
<l part="F">
E Ippolito e Attilio</l>
<l part="I">
Si son trovati?</l>
</sp>
<sp><speaker>Tonchio</speaker>
<l part="M">Sì, ché gli ho trovati io.</l>
</sp>
<sp><speaker>Susanna</speaker>
<l part="F">
Somme grazie</l>
<l part="I">
Rendo a Dio: e che fanno?</l>
</sp>
<sp><speaker>Tonchio</speaker>
<l part="F">
Son là con essi, et è pacifica</l>
<l>Ogni cosa, i parentadi fermi, e le nozze in ordine</l>
<l>Saran tosto; e penso che con desiderio aspettino</l>
<l>Che voi andiate dentro, e mi hanno mandato a chiedere</l>
<l>Flora a Flamminia, e per la porta di dietro condurrovvela.</l>
</sp>
<sp><speaker>Clemenza</speaker>
<l part="I">
Entriam adunque, Susanna.</l>
</sp>
<sp><speaker>Susanna</speaker>
<l part="F">
Entriamo, poi che ci aspettano.</l>
</sp>
<sp><speaker>Tonchio</speaker>
<l>Or così tutto è finito, spettatori miei carissimi;</l>
<l>E a voi donne, prego Amore che doni dolcitudine</l>
<l>Per sempre, qual arà questa notte Flora e Virginia,</l>
<l>Et a voi altri amanti quella di Attilio e di Ippolito.</l>
<l>Restate adunque sani, e fate segno di letizia,</l>
<l>Mostrando che piaciuta vi sia la nostra Comedia.</l>
</sp>
</div3>
</div2>
</div1>

<div1 type="poesia">
<head>SONETTO</head>
<head>IN MORTE DI FILIPPO STROZZI</head>
<lg type="sonetto">
<lg type="quartina">
<l>Partendo dal mortal carcer terreno</l>
<l>L'alma del grande Strozzi franca e ardita,</l>
<l>Sen gìo là 've son quei ch'ebber lor vita</l>
<l>Di dolce libertà cara assai meno.</l>
</lg>
<lg type="quartina">
<l>Ciascun di riverenza e d'amor pieno</l>
<l>L'accoglie e inchina, e sa ben che salita</l>
<l>Tant'alto essendo, è più d'altra gradita;</l>
<l>Che a tai sol lice andar nel lor sereno.</l>
</lg>
<lg type="terzina">
<l>Pur un veglio roman che a sé feo porta,</l>
<l>Per fuggir servitù, con pia feruta,</l>
<l>Disse: che fra noi cerchi, anima cara?</l>
</lg>
<lg type="terzina">
<l>Rispose ella: o Caton, santa mia scorta,</l>
<l>ôLibertà vo cercando, ch'è sì cara,</l>
<l>Come sa chi per lei vita rifiuta."</l>
</lg>
</lg>
</div1>

<div1 type="parte">
<head>SONETTI.</head>
<head>DI LUIGI ALAMANNI A BENEDETTO VARCHI</head>
<head>E RISPOSTE.</head>
<div2 type="poesia">
<head>DELL'ALAMANNI.</head>
<lg type="sonetto">
<lg type="quartina">
<l>Io arò sempre, Varchi, nella mente</l>
<l>Bacchiglione e Rivalto, e tutti quelli</l>
<l>Fiumi e torrenti e lucidi ruscelli,</l>
<l>O e noi fummo già sì dolcemente:</l>
</lg>
<lg type="quartina">
<l>E quei colli gentili, in cui si sente</l>
<l>L'aura fresca ad ogni ora, e i fior novelli</l>
<l>Si veggion sempre sì leggiadri e belli,</l>
<l>Che l'ottobre non par che 'l gel pavente.</l>
</lg>
<lg type="terzina">
<l>Ma più d'ogn'altro poi la casta e pia</l>
<l>Sola de' miei pensier vaga Beatrice,</l>
<l>Che mi fa senza 'l core andare attorno.</l>
</lg>
<lg type="terzina">
<l>Voi tengo in mezzo l'alma, e non porìa</l>
<l>Svellervi indi fortuna atra o felice,</l>
<l>Ne del passo mortal l'estremo giorno.</l>
</lg>
</lg>
</div2>

<div2 type="poesia">
<head>RISPOSTA DEL VARCHI.</head>
<lg type="sonetto">
<lg type="quartina">
<l>La bella e casta e pia donna, possente</l>
<l>Arder d'amor quai fur mai più rubelli,</l>
<l>Luigi, ove ch'io sia, taccia, o favelli,</l>
<l>Con voi m'è sempre agli occhi e al cor presente.</l>
</lg>
<lg type="quartina">
<l>E la veggio or sedersi umilemente</l>
<l>Sovra erbe e fiori, or lungo chiari e snelli</l>
<l>Rivi tra schietti e frondosi arboscelli</l>
<l>Muovere i di lei passi onestamente.</l>
</lg>
<lg type="terzina">
<l>E voi sì intento agli atti e all'armonia</l>
<l>Di questa nuova occidental Fenice</l>
<l>Di cui si mostra il nostro cielo adorno;</l>
</lg>
<lg type="terzina">
<l>Ch'io dico entro il pensier: certo, amor fia,</l>
<l>Se non m'inganna amor, che Laura e Bice</l>
<l>N'avranno invidia; e le minori scorno.</l>
</lg>
</lg>
</div2>

<div2 type="poesia">
<head>DELL'ALAMANNI.</head>
<lg type="sonetto">
<lg type="quartina">
<l>Non per me sol, ma per colei ch'è degna</l>
<l>D'esser soggetto al lodator d'Achille,</l>
<l>Al mio Bembo divino a mille a mille</l>
<l>Grazie ognor rendo, che cantar m'insegna;</l>
</lg>
<lg type="quartina">
<l>E che meco ragiona, e non si sdegna</l>
<l>D'innalzar l'amorose mie faville,</l>
<l>E che dal suo gran rio talor distille</l>
<l>Qualche poca onda alla mia sete indegna.</l>
</lg>
<lg type="terzina">
<l>Per lui son fatto a me medesmo caro,</l>
<l>Varchi, e mi tegno sovra ogn'uom felice,</l>
<l>Che di gloria e d'onor mai fosse avaro.</l>
</lg>
<lg type="terzina">
<l>Ditelo voi costì, ché a me non lice,</l>
<l>Che con l'aiuto suo pregiato e chiaro</l>
<l>Farò gire anco al ciel la mia Beatrice.</l>
</lg>
</lg>
</div2>

<div2 type="poesia">
<head>RISPOSTA DEL VARCHI.</head>
<lg type="sonetto">
<lg type="quartina">
<l>Sì chiara stampa il nome vostro segna,</l>
<l>E tal non pur per le toscane ville</l>
<l>Risuona, quasi d'alto acute squille,</l>
<l>Ma quanto l'oceano abbraccia e segna;</l>
</lg>
<lg type="quartina">
<l>Che chi più sa, più care ave, e più degna</l>
<l>Le rime vostre, in cui par che sfaville</l>
<l>Amore, e tal dolcezza e grazia stille,</l>
<l>Qual è negli occhi ond'ei vi sforza e regna.</l>
</lg>
<lg type="terzina">
<l>Ben può 'l gran Bembo, solo non pur raro,</l>
<l>Lodar vosco e cantar questa Fenice</l>
<l>Che mai non ebbe, e non avrà mai paro.</l>
</lg>
<lg type="terzina">
<l>A me tacer conviensi, e in quella vice</l>
<l>Adorarla, e inchinar, ché sì preclaro</l>
<l>Soggetto a rozzo stil troppo disdice.</l>
</lg>
</lg>
</div2>

<div2 type="poesia">
<head>DELL'ALAMANNI.</head>
<lg type="sonetto">
<lg type="quartina">
<l>Io pur me ne vo innanzi, e lascio indietro</l>
<l>Nell'italico sen tutto il mio bene,</l>
<l>Meco portando sol fra doglia e pene</l>
<l>D'adamante timor, sperar di vetro:</l>
</lg>
<lg type="quartina">
<l>Né dal mio fato in questo esilio impetro</l>
<l>Alcun breve conforto, e non mi viene</l>
<l>Di lei novella che mi tenne e tiene</l>
<l>Sotto mille catene, in carcer tetro</l>
</lg>
<lg type="terzina">
<l>Pensate or voi qual sia la vita mia,</l>
<l>Varchi; e vi prego che pietà talora,</l>
<l>Quando ve ne sovvien, di me vi prenda.</l>
</lg>
<lg type="terzina">
<l>Ma la Donna, che 'l fa, crudele e pia,</l>
<l>Per vostra lingua o vostra penna intenda</l>
<l>Come è cagion che lagrimando io mora.</l>
</lg>
</lg>
</div2>

<div2 type="poesia">
<head>RISPOSTA DEL VARCHI.</head>
<lg type="sonetto">
<lg type="quartina">
<l>Luigi, ei non fu mai negli anni addietro,</l>
<l>Né per innanzi fia, s'io scerno bene,</l>
<l>Chi con doglia maggior, con minor spene</l>
<l>Lasciasse u' regna il successor di Pietro.</l>
</lg>
<lg type="quartina">
<l>Il che di voi sentendo, agghiaccio e impetro</l>
<l>Di pietate e dolor, né mi sovviene</l>
<l>Di me, che in tal prigion, da tai catene</l>
<l>Chiuso e legato, invan piango e m'arretro.</l>
</lg>
<lg type="terzina">
<l>E dritto è ben, che s'uom mortal disia</l>
<l>Con frale occhio mirar nel Sole ognora,</l>
<l>La poca vista il troppo lume offenda.</l>
</lg>
<lg type="terzina">
<l>Ben pregherò ch'a voi men fera e ria</l>
<l>Quella bella e gentil pace omai renda,</l>
<l>Ché a me solo il morir salute fôra.</l>
</lg>
</lg>
</div2>
</div1>

</body>
</text>
</TEI.2>
