<?xml version="1.0" encoding="UTF-8"?>
<!DOCTYPE TEI.2 SYSTEM "http://backend.bibliotecaitaliana.it/DTD/bibit.dtd">
<TEI.2>
<teiHeader>
  <fileDesc>
    <titleStmt>
      <title>Egloghe</title>
      <author>Dante Alighieri</author>
    </titleStmt>
    <extent>21 Kb in UTF-8</extent>
    <publicationStmt>
      <publisher>Biblioteca Italiana</publisher>
      <pubPlace>Roma</pubPlace>
      <date>2003</date>
      <idno>bibit000808</idno>
      <availability>
        <p>Questa risorsa digitale è liberamente accessibile per uso
              personale o scientifico. Ogni uso commerciale è vietato</p>
      </availability>
    </publicationStmt>
    <seriesStmt>
      <title>Collezione BibIt</title>
    </seriesStmt>
    <sourceDesc>
      <bibl>
        <title>Opere minori</title>
        <title type="part">Epistole ; Egloge ; Questio de aqua et terra</title>
        <author>Alighieri, Dante</author>
        <editor id="ed">Frugoni, Arsenio [et al.]</editor>
        <publisher>R. Ricciardi</publisher>
        <pubPlace>Milano [ecc.]</pubPlace>
        <date>1996</date>
      </bibl>
    </sourceDesc>
  </fileDesc>
  <encodingDesc>
                  <samplingDecl>
                    <p>Tutti i materiali paratestuali della fonte cartacea non riconducibili alla
                      responsabilità dell'autore dell'opera sono stati soppressi nella versione
                      digitale</p>
                  </samplingDecl>
                  <editorialDecl>
                    <correction method="silent" status="medium">
                      <p>Livello medio: controllo a video con collazione con edizione di
                      riferimento</p>
                    </correction>
                    <quotation form="data" marks="all">
                      <p>I simboli di citazione e di discorso diretto presenti sulla fonte cartacea
                        sono stati rappresentati sulla versione digitale</p>
                    </quotation>
                    <hyphenation eol="none">
                      <p>I trattini di sillabazione a fine riga sono stati soppressi e le parole
                        ricomposte</p>
                    </hyphenation>
                  </editorialDecl>
    <classDecl><taxonomy id="CDD"><bibl>Classificazione Decimale Dewey</bibl></taxonomy><taxonomy id="CGB"><bibl>Classificazione generi BibIt</bibl></taxonomy></classDecl></encodingDesc>
  <profileDesc>
    <creation>
      <date>300</date>
    </creation>
    <langUsage><language id="lat"/></langUsage>
    <textClass>
      <keywords scheme="CDD">
        <term>851.1 - POESIA ITALIANA, PRIMO PERIODO FINO AL 1375</term>
      </keywords>
      <keywords scheme="CGB">
        <term>Poesia</term>
      </keywords>
    </textClass>
  </profileDesc>
  <revisionDesc>
    <change>
      <date>Data sconosciuta anteriore al 2000</date>
      <respStmt>
        <name>LIZ</name>
      </respStmt>
      <item>Digitalizzazione</item>
    </change>
    <change>
      <date>Data sconosciuta anteriore al 2000</date>
      <respStmt>
        <name>LIZ</name>
      </respStmt>
      <item>Correzione linguistica</item>
    </change>
    <change>
      <date>2003-10-02T00:00:00.000+02:00</date>
      <respStmt>
        <name>Carla Deiana</name>
        <name>BIBIT</name>
      </respStmt>
      <item>Codifica XML - Codifica con software</item>
    </change>
    <change>
      <date>2003-10-09T00:00:00.000+02:00</date>
      <respStmt>
        <name>Elena Pierazzo</name>
        <name>BIBIT</name>
      </respStmt>
      <item>Validazione</item>
    </change>
  </revisionDesc>
</teiHeader>
<text>
<body>
<div1 type="parte">
<head>I</head>
<head><add resp="ed">IOHANNES DE VIRGILIO DANTI ALAGHERII–CARMEN</add></head>
<lg type="egloga">
<lg>
<l rend="italic">Pyeridum vox alma, novis qui cantibus orbem</l>
<l rend="italic">mulces letifluum, vitali tollere ramo</l>
<l rend="italic">dum cupis, evolvens triplicis confinia sortis</l>
<l rend="italic">indita pro meritis animarum–sontibus Orcum,</l>
<l rend="italic">astripetis Lethen, epyphebia regna beatis -,</l>
<l rend="italic">tanta quid heu semper iactabis seria vulgo,</l>
<l rend="italic">et nos pallentes nichil ex te vate legemus?</l>
<l rend="italic">Ante quidem cythara pandum delphyna movebis,</l>
<l rend="italic">Davus et ambigue Sphyngos problemata solvet,</l>
<l rend="italic">Tartareum preceps quam gens ydiota figuret</l>
<l rend="italic">et secreta poli vix experata Platoni:</l>
<l rend="italic">que tamen in triviis nunquam digesta coaxat</l>
<l rend="italic">comicomus nebulo, qui Flaccum pelleret orbe.</l>
<l rend="italic">«Non loquor his, ymmo studio callentibus», inquis.</l>
<l rend="italic">Carmine sed laico: clerus vulgaria tempnit,</l>
<l rend="italic">et si non varient, cum sint ydiomata mille.</l>
<l rend="italic">Preterea nullus, quos inter es agmine sextus,</l>
<l rend="italic">nec quem consequeris celo, sermone forensi</l>
<l rend="italic">descripsit. Quare, censor liberrime vatum,</l>
<l rend="italic">fabor, si fandi paulum concedis habenas.</l>
<l rend="italic">Nec margaritas profliga prodigus apris,</l>
<l rend="italic">nec preme Castalias indigna veste sorores;</l>
<l rend="italic">at, precor, ora cie que te distinguere possint</l>
<l rend="italic">carmine vatisono, sorti comunis utrique.</l>
<l rend="italic">Et iam multa tuis lucem narratibus orant:</l>
<l rend="italic">dic age quo petiit Iovis armiger astra volatu,</l>
<l rend="italic">dic age quos flores, que lilia fregit arator,</l>
<l rend="italic">dic Frigios damas laceratos dente molosso,</l>
<l rend="italic">dic Ligurum montes et classes Parthenopeas,</l>
<l rend="italic">carmine quo possis Alcide tangere gades</l>
<l rend="italic">et quo te refluus relegens mirabitur Hyster,</l>
<l rend="italic">et Pharos et quondam regnum te noscet Helysse.</l>
<l rend="italic">Si te fama iuvat, parvo te limite septum</l>
<l rend="italic">non contentus eris, nec vulgo iudice tolli.</l>
<l rend="italic">En ego iam primus, si dignum duxeris esse,</l>
<l rend="italic">clericus Aonidum, vocalis verna Maronis,</l>
<l rend="italic">promere gimnasiis te delectabor, ovantum</l>
<l rend="italic">inclita Peneis redolentem tempora sertis,</l>
<l rend="italic">ut prevectus equo sibi plaudit preco sonorus</l>
<l rend="italic">festa trophea ducis populo pretendere leto.</l>
<l rend="italic">Iam michi bellisonis horrent clangoribus aures:</l>
<l rend="italic">quid pater Appenninus hiat? Quid concitat equor</l>
<l rend="italic">Tyrrenum Nereus? Quid Mars infrendet utroque?</l>
<l rend="italic">Tange chelim, tantos hominum compesce labores.</l>
<l rend="italic">Ni canis hec alios a te pendendo poeta,</l>
<l rend="italic">omnibus ut solus dicas, indicta manebunt.</l></lg>
<lg>
<l rend="italic">Si tamen Eridani michi spem mediamne dedisti</l>
<l rend="italic">quod visare notis me dignareris amicis,</l>
<l rend="italic">nec piget enerves numeros legisse priorem</l>
<l rend="italic">quos strepit arguto temerarius anser olori,</l>
<l rend="italic">respondere velis aut solvere vota, magister.</l></lg>
</lg>
</div1>
<div1 type="parte">
<head>II</head>
<head><add resp="ed">DANTES ALAGHERII IOHANNI DE VIRGILIO–EGLOGA I</add></head>
<lg type="egloga">
<lg>
<l>Vidimus in nigris albo patiente lituris</l>
<l>Pyerio demulsa sinu modulamina nobis.</l>
<l>Forte recensentes pastas de more capellas</l>
<l>tunc ego sub quercu meus et Melibeus eramus.</l>
<l>Ille quidem–cupiebat enim consciscere cantum -</l>
<l>«Tityre, quid Mopsus? Quid vult? Edissere» dixit.</l>
<l>Ridebam, Mopse; magis et magis ille premebat.</l>
<l>Victus amore sui, posito vix denique risu,</l>
<l>«Stulte, quid insanis?» inquam: «Tua cura capelle</l>
<l>te potius poscunt, quanquam mala cenula turbet.</l>
<l>Pascua sunt ignota tibi que Menalus alto</l>
<l>vertice declivi celator solis inumbrat,</l>
<l>herbarum vario florumque inpicta colore.</l>
<l>Circuit hec humilis et tectus fronde saligna</l>
<l>perpetuis undis a summo margine ripas</l>
<l>rorans alveolus, qui, quas mons desuper edit,</l>
<l>sponte viam, qua mitis erat, se fecit aquarum.</l>
<l>Mopsus in his, dum lenta boves per gramina ludunt,</l>
<l>contemplatur ovans hominum superumque labores;</l>
<l>inde per inflatos calamos interna recludit</l>
<l>gaudia, sic ut dulce melos armenta sequantur,</l>
<l>placatique ruant campis de monte leones,</l>
<l>et refluant unde, frondes et Menala nutent».</l>
<l>«Tityre,» tunc «si Mopsus» ait «decantat in herbis</l>
<l>ignotis, ignota tamen sua carmina possum,</l>
<l>te monstrante, meis vagulis prodiscere capris».</l>
<l>Hic ego quid poteram, cum sic instaret anhelus?</l>
<l>«Montibus Aoniis Mopsus, Melibee, quot annis,</l>
<l>dum satagunt alii causarum iura doceri,</l>
<l>se dedit et sacri nemoris perpalluit umbra.</l>
<l>Vatificis prolutus aquis, et lacte canoro</l>
<l>viscera plena ferens et plenus ad usque palatum,</l>
<l>me vocat ad frondes versa Peneyde cretas».</l>
<l>«Quid facies?» Melibeus ait: «Tu tempora lauro</l>
<l>semper inornata per pascua pastor habebis?».</l>
<l>«O Melibee, decus vatum, quoque nomen in auras</l>
<l>fluxit, et insomnem vix Mopsum Musa peregit»;</l>
<l>retuleram, cum sic dedit indignatio vocem:</l>
<l>«Quantos balatus colles et prata sonabunt,</l>
<l>si viridante coma fidibus peana ciebo!</l>
<l>Sed timeam saltus et rura ignara deorum.</l>
<l>Nonne triumphales melius pexare capillos</l>
<l>et patrio, redeam si quando, abscondere canos</l>
<l>fronde sub inserta solitum flavescere Sarno?».</l>
<l>Ille: «Quis hoc dubitet? Propter quod respice tempus,</l>
<l>Tityre, quam velox; nam iam senuere capelle</l>
<l>quas concepturis dedimus nos matribus hircos».</l>
<l>Tunc ego: «Cum mundi circumflua corpora cantu</l>
<l>astricoleque meo, velut infera regna, patebunt,</l>
<l>devincire caput hedera lauroque iuvabit:</l>
<l>concedat Mopsus». «Mopsus» tunc ille «quid?» inquit.</l>
<l>«Comica nonne vides ipsum reprehendere verba,</l>
<l>tum quia femineo resonant ut trita labello,</l>
<l>tum quia Castalias pudet acceptare sorores?»</l>
<l>ipse ego respondi, versus iterumque relegi,</l>
<l>Mopse, tuos. Tunc ille humeros contraxit et «Ergo</l>
<l>quid faciemus» ait «Mopsum revocare volentes?».</l>
<l>«Est mecum quam noscis ovis gratissima,» dixi</l>
<l>«ubera vix que ferre potest, tam lactis abundans;</l>
<l>rupe sub ingenti carptas modo ruminat herbas.</l>
<l>Nulli iuncta gregi nullis assuetaque caulis,</l>
<l>sponte venire solet, nunquam vi, poscere mulctram.</l>
<l>Hanc ego prestolor manibus mulgere paratis,</l>
<l>hac implebo decem missurus vascula Mopso.</l>
<l>Tu tamen interdum capros meditere petulcos</l>
<l>et duris crustis discas infigere dentes».</l></lg>
<lg>
<l>Talia sub quercu Melibeus et ipse canebam,</l>
<l>parva tabernacla nobis dum farra coquebant.</l></lg>
</lg>
</div1>
<div1 type="parte">
<head>III</head>
<head><add resp="ed">IOHANNES DE VIRGILIO DANTI ALAGHERII EGLOGA RESPONSIVA</add></head>
<lg type="egloga">
<lg>
<l rend="italic">Forte sub inriguos colles, ubi Sarpina Rheno</l>
<l rend="italic">obvia fit, viridi niveos interlita crines</l>
<l rend="italic">nympha procax, fueram nativo conditus antro.</l>
<l rend="italic">Frondentes ripas tondebant sponte iuvenci,</l>
<l rend="italic">mollia carpebant agne, dumosa capelle.</l>
<l rend="italic">Quid facerem?–Nam solus eram, puer, incola silve;</l>
<l rend="italic">irruerant alii causis adigentibus urbem,</l>
<l rend="italic">nec tum Nisa michi nec respondebat Alexis,</l>
<l rend="italic">suetus uterque comes.–Calamos moderabar ydraules</l>
<l rend="italic">falce recurvella, cuncte solamina, quando</l>
<l rend="italic">litoris Adriaci resonantem Tityron umbra,</l>
<l rend="italic">qua dense longo pretexunt ordine pinus</l>
<l rend="italic">pascua, porrecte celo genioque locali,</l>
<l rend="italic">alida myrtetis et humi florentibus herbis,</l>
<l rend="italic">quaque nec arentes aries fluvialis arenas</l>
<l rend="italic">esse sinit, molli dum postulat equora villo,</l>
<l rend="italic">retulit ipse michi flantis leve sibilus Euri,</l>
<l rend="italic">quo vocalis odor per Menala celsa profusus</l>
<l rend="italic">balsamat auditus et lac distillat in ora,</l>
<l rend="italic">quale nec a longo meminerunt tempore mulsum</l>
<l rend="italic">custodes gregium, quanquam tamen Archades omnes.</l>
<l rend="italic">Archades exultant audito carmine Nymphe</l>
<l rend="italic">pastoresque, boves et oves hirteque capelle</l>
<l rend="italic">arrectisque onagri decursant auribus ipsi:</l>
<l rend="italic">ipsi etiam Fauni saliunt de colle Licei.</l>
<l rend="italic">Et mecum: «Si cantat oves et Tityrus hircos</l>
<l rend="italic">aut armenta trahit, quianam civile canebas</l>
<l rend="italic">urbe sedens carmen? Quando hoc Benacia quondam</l>
<l rend="italic">pastorale sonans detrivit fistula labrum,</l>
<l rend="italic">audiat in silvis et te cantare bubulcum».</l>
<l rend="italic">Nec mora: depostis calamis maioribus inter,</l>
<l rend="italic">arripio tenues et labris flantibus hysco.</l></lg>
<lg>
<l rend="italic">«A, divine senex, a sic eris alter ab illo!</l>
<l rend="italic">Alter es, aut idem, Samio si credere vati</l>
<l rend="italic">sic liceat Mopso, sicut liceat Melibeo.</l>
<l rend="italic">Eheu, pulvereo quod stes in tegmine scabro</l>
<l rend="italic">et merito indignans singultes pascua Sarni</l>
<l rend="italic">rapta tuis gregibus, ingrate dedecus urbi,</l>
<l rend="italic">humectare genas lacrimarum flumine Mopso</l>
<l rend="italic">parce tuo, nec te crucia crudelis et illum,</l>
<l rend="italic">cuius amor tantum, tantum complectitur, inquam,</l>
<l rend="italic">iam te, blande senex, quanto circumligat ulmum</l>
<l rend="italic">proceram vitis per centum vincula nexu.</l>
<l rend="italic">O si quando sacros iterum pavescere canos</l>
<l rend="italic">fonte tuo videas et ab ipsa Phillide pexos,</l>
<l rend="italic">quam visando tuas tegetes miraberis uvas!</l>
<l rend="italic">Ast intermedium pariat ne tedia tempus</l>
<l rend="italic">letitie, spectare potes quibus otior antris</l>
<l rend="italic">et mecum pausare. Simul cantabimus ambo:</l>
<l rend="italic">ipse levi calamo, sed tu gravitate magistrum</l>
<l rend="italic">firmius insinuans, ne quem sua deserat etas.</l>
<l rend="italic">Ut venias, locus ipse vocat: fons humidus intus</l>
<l rend="italic">antra rigat, que saxa tegunt, virgulta flabellant;</l>
<l rend="italic">circiter origanum redolet; quoque causa soporis</l>
<l rend="italic">herba papaveris est, oblivia, qualiter aiunt,</l>
<l rend="italic">grata creans; serpylla tibi substernet Alexis,</l>
<l rend="italic">quem Corydon vocet ipse rogem; tibi Nisa lavabit</l>
<l rend="italic">ipsa pedes accinta libens cenamque parabit;</l>
<l rend="italic">Testilis hec inter piperino pulvere fungos</l>
<l rend="italic">condiet, et permixta doment multa allia, si quos</l>
<l rend="italic">forsitan inprudens Melibeus legerit hortis;</l>
<l rend="italic">ut comedas apium memorabunt mella susurri;</l>
<l rend="italic">poma leges Niseque genas equantia mandes,</l>
<l rend="italic">pluraque servabis nimio defensa decore.</l>
<l rend="italic">Iamque superserpunt hedere radicibus antrum,</l>
<l rend="italic">serta parata tibi. Nulla est cessura voluptas.</l>
<l rend="italic">Huc ades: huc venient, qui te pervisere gliscent,</l>
<l rend="italic">Parrhasii iuvenesque senes, et carmina leti</l>
<l rend="italic">qui nova mirari cupiantque antiqua doceri.</l>
<l rend="italic">Hi tibi silvestres capreas, hi tergora lincum</l>
<l rend="italic">orbiculata ferent, tuus ut Melibeus amabat.</l>
<l rend="italic">Huc ades, et nostros timeas ne, Tityre, saltus;</l>
<l rend="italic">namque fidem celse concusso vertice pinus</l>
<l rend="italic">glandifereque etiam quercusque arbusta dedere.</l>
<l rend="italic">Non hic insidie, non hic iniuria, quantas</l>
<l rend="italic">esse putas. Non ipse michi te fidis amanti?</l>
<l rend="italic">Sunt forsan mea regna tibi despecta? Sed ipsi</l>
<l rend="italic">di non erubuere cavis habitare sub antris:</l>
<l rend="italic">testis Achilleus Chyron et pastor Apollo.</l>
<l rend="italic">Mopse, quid es demens? Quia non permittet Iollas</l>
<l rend="italic">comis et urbanus, dum sunt tua rustica dona,</l>
<l rend="italic">hisque tabernaclis non est modo tutius antrum,</l>
<l rend="italic">quis potius ludat. Sed te quis mentis anhelum</l>
<l rend="italic">ardor agit, vel que pedibus nova nata cupido?</l>
<l rend="italic">Miratur puerum virgo, puer ipse volucrem,</l>
<l rend="italic">et volucris silvas et silve flamina verna;</l>
<l rend="italic">Tityre, te Mopsus: miratio gignit amorem.</l>
<l rend="italic">Me contempne: sitim Frigio Musone levabo,</l>
<l rend="italic">scilicet–hoc nescis?–fluvio potabor avito.</l></lg>
<lg>
<l rend="italic">Quid tamen interea mugit mea bucula circum?</l>
<l rend="italic">Quadrifluumne gravat coxis humentibus uber?</l>
<l rend="italic">Sic reor: en propero situlas inplere capaces</l>
<l rend="italic">lacte novo, quo dura queant mollescere crusta.</l>
<l rend="italic">Ad mulctrale veni, si tot mandabimus illi</l>
<l rend="italic">vascula, quot nobis promisit Tityrus ipse.</l>
<l rend="italic">Sed lac pastori fors est mandare superbum».</l>
<l rend="italic">Dum loquor, en comites, et sol de monte rotabat.</l></lg>
</lg>
</div1>
<div1 type="parte">
<head>IV</head>
<head><add resp="ed">DANTES ALAGHERII IOHANNI DE VIRGILIO–EGLOGA II</add></head>
<lg type="egloga">
<lg>
<l>Velleribus Colchis prepes detectus Eous</l>
<l>alipedesque alii pulcrum Titana ferebant.</l>
<l>Orbita, qua primum flecti de culmine cepit,</l>
<l>currigerum canthum libratim quemque tenebat;</l>
<l>resque refulgentes, solite superarier umbris,</l>
<l>vincebant umbras et fervere rura sinebant.</l>
<l>Tityrus hoc propter confugit et Alphesibeus</l>
<l>ad silvam, pecudumque suique misertus uterque,</l>
<l>fraxineam silvam tiliis platanisque frequentem.</l>
<l>Et dum silvestri pecudes mixteque capelle</l>
<l>insidunt herbe, dum naribus aera captant,</l>
<l>Tityrus–hic annosus enim–defensus acerna</l>
<l>fronde soporifero gravis incumbebat odori;</l>
<l>nodosoque piri vulso de stirpe bacillo</l>
<l>stabat subnixus, ut diceret, Alphesibeus.</l>
<l>«Quod mentes hominum» fabatur «ad astra ferantur,</l>
<l>unde fuere, nove cum corpora nostra subirent;</l>
<l>quod libeat niveis avibus resonare Caistrum</l>
<l>temperie celi letis et valle palustri;</l>
<l>quod pisces coeant pelagi pelagusque relinquant</l>
<l>flumina qua primum Nerei confinia tangunt;</l>
<l>Caucason Hyrcane maculent quod sanguine tigres,</l>
<l>et Libies coluber quod squama verrat arenas,</l>
<l>non miror–nam cuique placent conformia vite -,</l>
<l>Tityre; sed Mopso miror, mirantur et omnes</l>
<l>pastores alii mecum Sicula arva tenentes,</l>
<l>arida Ciclopum placeant quod saxa sub Ethna».</l>
<l>Dixerat, et calidus et gutture tardus anhelo</l>
<l>iam Melibeus adest et vix «En, Tityre» dixit.</l>
<l>Inrisere senes iuvenilia guttura, quantum</l>
<l>Sergestum e scopulo vulsum risere Sicani.</l>
<l>Tum senior viridi canum de cespite crinem</l>
<l>sustulit et patulis efflanti naribus infit:</l>
<l>«O nimium iuvenis, que te nova causa coegit</l>
<l>pectoreos cursu rapido sic angere folles?».</l>
<l>Ille nichil contra, sed, quam tunc ipse tenebat,</l>
<l>cannea cum tremulis coniuncta est fistula labris,</l>
<l>sibilus hinc simplex avidas non venit ad aures,</l>
<l>verum, ut arundinea puer is pro voce laborat</l>
<l>- mira loquar, sed vera tamen -, spiravit arundo:</l>
<l><emph>Forte sub inriguos colles, ubi Sarpina Rheno</emph>;</l>
<l>et, tria si flasset ultra spiramina flata,</l>
<l>centum carminibus tacitos mulcebat agrestes.</l>
<l>Tityrus et secum conceperat Alphesibeus,</l>
<l>Tityron et voces compellant Alphesibei:</l>
<l>«Sic, venerande senex, tu roscida rura Pelori</l>
<l>deserere auderes, antrum Ciclopis iturus?».</l>
<l>Ille: «Quid hoc dubitas? Quid me, carissime, tentas?».</l>
<l>«Quid dubito? Quid tento?» refert tunc Alphesibeus:</l>
<l>«Tibia non sentis quod fit virtute canora</l>
<l>numinis et similis natis de murmure cannis,</l>
<l>murmure pandenti turpissima tempora regis</l>
<l>qui iussu Bromii Pactolida tinxit arenam?</l>
<l>Quod vocet ad litus Ethneo pumice tectum,</l>
<l>fortunate senex, falso ne crede favori,</l>
<l>et Driadum miserere loci pecorumque tuorum.</l>
<l>Te iuga, te saltus nostri, te flumina flebunt</l>
<l>absentem et Nymphe mecum peiora timentes,</l>
<l>et cadet invidia quam nunc habet ipse Pachynus;</l>
<l>nos quoque pastores te cognovisse pigebit.</l>
<l>Fortunate senex, fontes et pabula nota</l>
<l>desertare tuo vivaci nomine nolis».</l>
<l>«O plus quam media merito pars pectoris huius,»</l>
<l>(atque suum tetigit) longevus Tityrus inquit,</l>
<l>«Mopsus amore pari mecum connexus ob illas</l>
<l>que male gliscentem timide fugere Pyreneum,</l>
<l>litora dextra Pado ratus a Rubicone sinistra</l>
<l>me colere, Emilida qua terminat Adria terram,</l>
<l>litoris Ethnei commendat pascua nobis,</l>
<l>nescius in tenera quod nos duo degimus herba</l>
<l>Trinacride montis, quo non fecundius alter</l>
<l>montibus in Siculis pecudes armentaque pavit.</l>
<l>Sed quanquam viridi sint postponenda Pelori</l>
<l>Ethnica saxa solo, Mopsum visurus adirem,</l>
<l>hic grege dimisso, ni te, Polipheme, timerem».</l>
<l>«Quis Poliphemon» ait «non horreat» Alphesibeus</l>
<l>«assuetum rictus humano sanguine tingui,</l>
<l>tempore iam ex illo quando Galathea relicti</l>
<l>Acidis heu miseri discerpere viscera vidit?</l>
<l>Vix illa evasit: an vis valuisset amoris,</l>
<l>effera dum rabies tanta perferbuit ira?</l>
<l>Quid, quod Achemenides, sociorum cede cruentum</l>
<l>tantum prospiciens, animam vix claudere quivit?</l>
<l>A, mea vita, precor, nunquam tam dira voluptas</l>
<l>te premat, ut Rhenus et Nayas illa recludat</l>
<l>hoc illustre caput, cui iam frondator in alta</l>
<l>virgine perpetuas festinat cernere frondes».</l>
<l>Tityrus arridens et tota mente secundus</l>
<l>verba gregis magni tacitus concepit alumni.</l>
<l>Sed quia tam proni scindebant ethra iugales,</l>
<l>ut rem quamque sua iam multum vinceret umbra,</l>
<l>virgiferi, silvis gelida cum valle relictis,</l>
<l>post pecudes rediere suas, hirteque capelle,</l>
<l>inde velut reduces ad mollia prata, preibant.</l></lg>
<lg>
<l>Callidus interea iuxta latitavit Iollas,</l>
<l>omnia qui didicit, qui retulit omnia nobis:</l>
<l>ille quidem nobis, et nos tibi, Mopse, poymus.</l></lg>
</lg>
</div1>
</body>
</text>
</TEI.2>
