<?xml version="1.0" encoding="UTF-8"?>
<!DOCTYPE TEI.2 SYSTEM "http://backend.bibliotecaitaliana.it/DTD/bibit.dtd">
<TEI.2>
<teiHeader>
  <fileDesc>
    <titleStmt>
      <title>Rime d'amore secondo il codice chigiano</title>
      <author>Torquato Tasso</author>
    </titleStmt>
    <extent>132 Kb in UTF-8</extent>
    <publicationStmt>
      <publisher>Biblioteca Italiana</publisher>
      <pubPlace>Roma</pubPlace>
      <date>2004</date>
      <idno>bibit000682</idno>
      <availability>
        <p>Questa risorsa digitale è liberamente accessibile per uso
              personale o scientifico. Ogni uso commerciale è vietato</p>
      </availability>
    </publicationStmt>
    <seriesStmt>
      <title>Collezione BibIt</title>
    </seriesStmt>
    <sourceDesc>
      <bibl>
        <title>Rime d'amore (secondo il cod. Chigiano L VIII 302)</title>
        <author>Tasso, Torquato</author>
        <editor id="ed">Gavazzeni, Franco</editor>
        <editor id="ed2">Leva, Marco</editor>
        <editor id="ed3">Martignone, Vercingetorige</editor>
        <publisher>Panini</publisher>
        <pubPlace>Modena</pubPlace>
        <date>1993</date>
      </bibl>
    </sourceDesc>
  </fileDesc>
  <encodingDesc>
                  <samplingDecl>
                    <p>Tutti i materiali paratestuali della fonte cartacea non riconducibili alla
                      responsabilità dell'autore dell'opera sono stati soppressi nella versione
                      digitale</p>
                  </samplingDecl>
                  <editorialDecl>
                    <correction method="silent" status="medium">
                      <p>Livello medio: controllo a video con collazione con edizione di
                      riferimento</p>
                    </correction>
                    <quotation form="data" marks="all">
                      <p>I simboli di citazione e di discorso diretto presenti sulla fonte cartacea
                        sono stati rappresentati sulla versione digitale</p>
                    </quotation>
                    <hyphenation eol="none">
                      <p>I trattini di sillabazione a fine riga sono stati soppressi e le parole
                        ricomposte</p>
                    </hyphenation>
                  </editorialDecl>
    <classDecl><taxonomy id="CDD"><bibl>Classificazione Decimale Dewey</bibl></taxonomy><taxonomy id="CGB"><bibl>Classificazione generi BibIt</bibl></taxonomy></classDecl></encodingDesc>
  <profileDesc>
    <creation>
      <date>500</date>
    </creation>
    <langUsage><language id="ita">Italiano</language></langUsage>
    <textClass>
      <keywords scheme="CDD">
        <term>851.4 - Poesia italiana. 1542-1585</term>
      </keywords>
      <keywords scheme="CGB">
        <term>Poesia</term>
      </keywords>
    </textClass>
  </profileDesc>
  <revisionDesc>
    <change>
      <date>Data sconosciuta anteriore al 2000</date>
      <respStmt>
        <name>CIBIT - Pavia</name>
      </respStmt>
      <item>Digitalizzazione</item>
    </change>
    <change>
      <date>Data sconosciuta anteriore al 2000</date>
      <respStmt>
        <name>CIBIT - Pavia</name>
      </respStmt>
      <item>Correzione linguistica</item>
    </change>
    <change>
      <date>2004-05-10T00:00:00.000+02:00</date>
      <respStmt>
        <name>Carla Deiana</name>
        <name>BIBIT</name>
      </respStmt>
      <item>Codifica XML - Codifica manuale</item>
    </change>
    <change>
      <date>2004-05-10T00:00:00.000+02:00</date>
      <respStmt>
        <name>Carla Deiana</name>
        <name>BIBIT</name>
      </respStmt>
      <item>Validazione</item>
    </change>
  </revisionDesc>
</teiHeader>

<text>
<body>
<div1><head>I</head>
<lg><l>Vere fur queste gioie e questi ardori</l>
<l>ond' io piansi e cantai con vario carme,</l>
<l>che potean agguagliare il suon de l' arme</l>
<l>e de gli eroi le glorie e i casti amori;</l>
<l>e se non fu de' più costanti cori</l>
<l>ne' vani affetti il mio, di ciò lagnarme</l>
<l>già non devrei, ché più lodevol parme</l>
<l>il pentimento ove onestà s' onori.</l>
<l>Or con l' essempio mio gli accorti amanti,</l>
<l>leggendo i miei diletti e i miei desiri,</l>
<l>ritolgano ad Amor de l' alme il freno.</l>
<l>Pur ch' altri asciughi tosto i caldi pianti</l>
<l>et a ragion talvolta il cor s' adiri,</l>
<l>dolce è nudrir voglie amorose in seno.</l></lg></div1>
<div1><head>II</head>
<lg><l>Era de l' età mia nel lieto Aprile,</l>
<l>e per vaghezza l' alma giovinetta</l>
<l>gìa ricercando di beltà ch' alletta</l>
<l>di piacere in piacer spirto gentile,</l>
<l>quando m' apparve Donna assai simile</l>
<l>ne la voce e nel volto ad Angioletta:</l>
<l>l' ale non avea già ma quasi eletta</l>
<l>sembrò per darle al mio leggiadro stile.</l>
<l>Miracol novo, ella a' miei versi et io</l>
<l>impennava al suo nome altere piume,</l>
<l>e l' un per l' altro andò volando a prova.</l>
<l>Questa fu quella il cui soave lume</l>
<l>di pianger solo e di cantar mi giova,</l>
<l>e i primi amori sparge un dolce oblio.</l></lg></div1>
<div1><head>III</head>
<lg><l>Su l' ampia fronte l' or crespo lucente</l>
<l>sparso ondeggiava, e de' begli occhi il raggio</l>
<l>al terreno adducea fiorito maggio</l>
<l>e luglio a' cori oltra misura ardente;</l>
<l>nel bianco seno Amor soavemente</l>
<l>scherzava, e farli non osava oltraggio,</l>
<l>e l' aura del parlar cortese e saggio</l>
<l>fra le rose spirar s' udia sovente.</l>
<l>Io che forma celeste in terra scorsi</l>
<l>rinchiusi i lumi, e dissi: “Ahi, com' è stolto</l>
<l>chi d' affisarvi gli occhi è troppo ardito”.</l>
<l>Ma de l' altro periglio io non m' accorsi,</l>
<l>ché mi fu per gli orecchi il cor ferito</l>
<l>e i detti andaro ove non giunse il volto.</l></lg></div1>
<div1><head>IV</head>
<lg><l>Avean gli atti leggiadri e 'l vago aspetto</l>
<l>già rotto il gielo onde armò sdegno il core,</l>
<l>e le vestigia de l' antico ardore</l>
<l>conoscea già dentro al cangiato petto;</l>
<l>e di nudrire il mal prendea diletto</l>
<l>con l' esca dolce di un soave errore,</l>
<l>sì mi sforzava il lusinghiero Amore</l>
<l>che s' avea ne' begli occhi albergo eletto;</l>
<l>quando ecco un novo canto il cor percosse</l>
<l>e spirò nel suo foco e più cocenti</l>
<l>fece le fiamme da' be' lumi accese.</l>
<l>Né crescer mai né sfavillar commosse</l>
<l>vidi mai faci a lo spirar de' venti</l>
<l>come l' incendio all' or virtù riprese.</l></lg></div1>
<div1><head>V</head>
<lg><l>Colei che sovra ogni altra amo et onoro</l>
<l>fiori coglier vidi io su questa riva,</l>
<l>ma non tanti la man cogliea di loro</l>
<l>quanti fra l' erbe il bianco piè n' apriva.</l>
<l>Ondeggiavano sparsi i bei crin d' oro</l>
<l>onde Amor mille e mille lacci ordiva,</l>
<l>e l' aura del parlar dolce ristoro</l>
<l>era dal foco che de gli occhi usciva.</l>
<l>Fermò suo corso il Rio, pur come vago</l>
<l>di fare specchio a quelle chiome bionde</l>
<l>di sé medesmo, et a que' dolci lumi,</l>
<l>e parea dire: “A la tua bella imago,</l>
<l>se pur non degni solo il Re de' fiumi,</l>
<l>rischiaro, o donna, queste placide onde”.</l></lg></div1>
<div1><head>VI</head>
<lg><l>Bella è la donna mia se del bel crine</l>
<l>l' oro al vento ondeggiar avien ch' io miri;</l>
<l>bella se volger gli occhi in vaghi giri</l>
<l>o le rose fiorir tra nevi e brine;</l>
<l>e bella dove poggi, ove s' inchine,</l>
<l>dov' orgoglio l' inaspri a' miei desiri;</l>
<l>belli sono i suoi sdegni e que' martiri</l>
<l>che mi fan degno d' onorato fine.</l>
<l>Ma quella, ch' apre un dolce labro e serra,</l>
<l>porta de' bei rubin, sì dolcemente,</l>
<l>è beltà sovra ogni altra altera et alma:</l>
<l>porta gentil de la prigion de l' alma,</l>
<l>onde i messi d' Amore escon sovente</l>
<l>e portan dolce pace e dolce guerra.</l></lg></div1>
<div1><head>VII</head>
<lg><l>Tra 'l bianco mento e 'l molle e casto petto</l>
<l>palpitar veggio così calda neve</l>
<l>e così vaga, che tra spazio breve</l>
<l>i' tengo il guardo dal piacer ristretto.</l>
<l>E s' egli mai trapassa ad altro obietto,</l>
<l>o dove lungo amore ei sugge e beve,</l>
<l>o dove 'l caro premio alfin mi deve</l>
<l>ch' adempia le sue grazie e 'l mio diletto,</l>
<l>cupidamente or quinci riede, or quindi</l>
<l>a rimirar come il natio candore</l>
<l>dal candor peregrin sia fatto adorno.</l>
<l>Et a te pasce, i' dico, il mar de gli Indi</l>
<l>pregiate conche, e dal tuo novo onore</l>
<l>perdon le perle con lor dolce scorno.</l></lg></div1>
<div1><head>VIII</head>
<lg><l>Quella candida via sparsa di stelle</l>
<l>ch' in cielo i Divi a la gran Reggia adduce,</l>
<l>men chiara assai di questa a me riluce</l>
<l>che bianca appar fra tenere mammelle.</l>
<l>Per questa ad altra Reggia, a vie più belle</l>
<l>viste il desio trapassa: Amore è Duce,</l>
<l>e di ciò ch' al pensiero alfin traluce</l>
<l>vuol ch' io securo fra me sol favelle.</l>
<l>Gran cose il cor ne dice, e s' alcun suono</l>
<l>fuor se n' intende, è da' sospir confuso,</l>
<l>né tacciono fra tanto i vaghi sguardi,</l>
<l>ma paion dirli: “Qual ventura o dono</l>
<l>rivela a noi, mentre n' avampi et ardi,</l>
<l>quello ch' a te non è coperto o chiuso”.</l></lg></div1>
<div1><head>IX</head>
<lg><l>Bella donna i colori ond' ella vuole</l>
<l>gli interni affetti dimostrar talora</l>
<l>prende o da verde suolo il qual s' infiora</l>
<l>di candidi ligustri o di viole,</l>
<l>o dal vel che dipinge ad Iri il sole,</l>
<l>o dal bel manto de la vaga Aurora;</l>
<l>e dal ceruleo mar che si colora</l>
<l>l' essempio spesso ella pigliar ne suole.</l>
<l>Da la terra e dal cielo over da l' onde</l>
<l>non gli prendete voi, ma più sembianti</l>
<l>sono i colori a sì leggiadre membra.</l>
<l>Forse, sdegnando averne essempio altronde,</l>
<l>così mostrar volete a' vaghi amanti</l>
<l>che degno è sol di voi quel che v' assembra.</l></lg></div1>
<div1><head>X</head>
<lg><l>De la vostra bellezza il mio pensiero</l>
<l>vago, men bello stima ogni altro obietto,</l>
<l>e se di mille mai finge uno aspetto</l>
<l>per agguagliarlo a voi, non giunge al vero;</l>
<l>ma se l' idolo vostro ei forma intero,</l>
<l>prende di s' bella opra in sé diletto,</l>
<l>et in lui forse giunge al primo affetto</l>
<l>la nova maraviglia e 'l magistero.</l>
<l>Fermo è dunque d' amarvi e, se ben v' ama,</l>
<l>in sé stesso et in voi non si divide,</l>
<l>ma con voi ne l' amar s' unisce in guisa</l>
<l>che non sete da lui giamai divisa</l>
<l>per tempo o loco; e mentre ei spera e brama</l>
<l>vi mira insieme e mirerà qual vide.</l></lg></div1>
<div1><head>XI</head>
<lg><l>Donna, crudel fortuna a me ben vieta</l>
<l>seguirvi e 'n queste sponde or mi ritiene,</l>
<l>ma 'l pronto mio pensier non è chi frene,</l>
<l>che sol riposa quanto in voi s' acqueta.</l>
<l>Questo vi scorge ora pensosa, or lieta,</l>
<l>or solcar l' onde, ora segnar l' arene,</l>
<l>et ora piagge et or campagne amene</l>
<l>su 'l carro sì come ei corresse a meta.</l>
<l>E nel materno albergo ancor vi mira</l>
<l>far soavi accoglienze, e 'n bei sembianti</l>
<l>partir fra le compagne i baci e 'l riso.</l>
<l>Poi, quasi messaggier che porti aviso,</l>
<l>riede e ferma nel cor gli spirti erranti,</l>
<l>talché di dolce invidia egli sospira.</l></lg></div1>
<div1><head>XII</head>
<lg><l>Io non posso gioire</l>
<l>lunge da voi che sete il mio desire,</l>
<l>ma 'l mio pensier fallace</l>
<l>passa monti e campagne e mari e fiumi;</l>
<l>e m' avicina e sface</l>
<l>al dolce foco de' be' vostri lumi;</l>
<l>e 'l languir sì mi piace</l>
<l>ch' infinito diletto ho nel martire.</l></lg></div1>
<div1><head>XIII</head>
<lg><l>Già non sono io contento</l>
<l>lunge da voi che sete il mio tormento,</l>
<l>in così dolce modo</l>
<l>m' arde il pensier; ma s' egli a voi mi giunge,</l>
<l>io vi rimiro et odo</l>
<l>all' ora più vicin che son più lunge;</l>
<l>et amo et ardo e godo</l>
<l>più del mio foco se maggiore il sento.</l></lg></div1>
<div1><head>XIV</head>
<lg><l>Come vivrò ne le mie pene, Amore,</l>
<l>sì lunge dal mio core,</l>
<l>se la dolce memoria non m' aita</l>
<l>di lei che è la mia vita?</l>
<l>Dolce memoria e spene,</l>
<l>imaginata vista e caro obietto,</l>
<l>voi sete il mio diletto,</l>
<l>la mia vita e 'l mio bene;</l>
<l>ma pur mezzo son io tra morto e vivo,</l>
<l>per che del cor son privo.</l></lg></div1>
<div1><head>&gt;XV&lt;</head>
<lg><l>Se 'l mio core è con voi come desia,</l>
<l>dove è l' anima mia?</l>
<l>Credo sia co 'l pensiero, e 'l pensier vago</l>
<l>è con la bella imago;</l>
<l>e l' imagine bella</l>
<l>de la vostra bellezza è ne la mente</l>
<l>viva e vera e presente,</l>
<l>e vi spira e favella;</l>
<l>ma pur senza il mio core è la mia vita</l>
<l>dolente e sbigottita.</l></lg></div1>
<div1><head>XVI</head>
<lg><l>Pensier, che mentre di formarti tenti</l>
<l>l' amato volto e come sai l' adorni,</l>
<l>tutti da l' opre lor togli e distorni</l>
<l>gli spirti lassi al tuo servizio intenti,</l>
<l>dal tuo lavoro omai cessa, e consenti</l>
<l>che 'l cor s' acqueti e 'l sonno a me ritorni,</l>
<l>prima che Febo omai vicino aggiorni</l>
<l>quest' ombre oscure co' bei raggi ardenti.</l>
<l>Deh, non sai tu che più sembiante al vero</l>
<l>sovente il sonno il finge e me 'l colora,</l>
<l>et ha l' imagin sua voce soave?</l>
<l>E tu pur sempre rigido e severo</l>
<l>il figuri a la mente, et ei talora</l>
<l>la ritragge al cor mio pietosa e grave.</l></lg></div1>
<div1><head>XVII</head>
<lg><l>Giacea la mia virtù vinta e smarrita</l>
<l>nel duol, ch' è sempre in sua ragion più forte,</l>
<l>quando pietosa di sì dura sorte</l>
<l>venne in sogno Madonna a darle aita,</l>
<l>ché ristorò gli spirti e 'n me, sopita</l>
<l>la doglia, a nova speme aprì le porte;</l>
<l>e così ne l' imagine di morte</l>
<l>trovò l' egro mio cor salute e vita.</l>
<l>Ella volse in me gli occhi e le parole</l>
<l>di pietà vera ardenti: “A che pur tanto,</l>
<l>o mio fedel, t' affligi e ti consumi?</l>
<l>Ben tempo ancor verrà ch' al chiaro sole</l>
<l>di queste amate luci asciughi il pianto</l>
<l>e 'l fosco di tua vita in lui rallumi”.</l></lg></div1>
<div1><head>XVIII</head>
<lg><l>[Amor, tu vedi, e non hai duolo o sdegno,</l>
<l>chinar Madonna il collo al giogo altrui:</l>
<l>anzi ogni tua ragion da te si cede.</l>
<l>Lasso, se 'l bel tesoro, ond' io già fui</l>
<l>sì vago, altri s' ha tolto, or qual può degno</l>
<l>premio il merto adeguar de la mia fede?</l>
<l>Qual più sperar ne lice ampia mercede</l>
<l>da la tua ingiusta man, se 'n un sol punto</l>
<l>hai le ricchezze tue diffuse e sparte?</l>
<l>Anzi, pur chiuse in parte</l>
<l>ov' un sol gode ogni tuo ben congiunto.</l>
<l>Ben folle è chi non parte</l>
<l>omai lunge da te, ché tu non puoi</l>
<l>pascer, se non di furto, i servi tuoi.]</l>
<l>Ecco, io già dal tuo Regno il piè rivolgo,</l>
<l>Regno crudo e 'nfelice; ecco, io già lasso</l>
<l>qui le ceneri sparte e 'l foco spento;</l>
<l>ma tu mi segui e mi raggiungi, ahi lasso,</l>
<l>mentre del mal sofferto in van mi dolgo,</l>
<l>ch' ogni corso al tuo volo è pigro e lento;</l>
<l>già via più calde in sen le fiamme sento</l>
<l>e via più gravi al piè lacci e ritegni;</l>
<l>e com' a servo fuggitivo e 'ngrato</l>
<l>qui sotto il manco lato</l>
<l>d' ardenti note il cor m' imprimi, e 'l segni</l>
<l>del nome a forza amato;</l>
<l>e perch' arroge al duol ch' è in me sì forte</l>
<l>formi al pensier ciò che più noia apporte.</l>
<l>Ch' io scorgo in riva al Po Letizia e Pace</l>
<l>scherzar con Imeneo dov' alto suono</l>
<l>chiama la turba a' suoi diletti intesa;</l>
<l>liete danze veggio io, che per me sono</l>
<l>funebri pompe, et una istessa face</l>
<l>ne l' altrui nozze e nel mio rogo accesa,</l>
<l>e quasi Aurora in Oriente ascesa</l>
<l>donna apparir, che vergognosa in atto</l>
<l>i rai de' suoi begli occhi a sé raccoglia,</l>
<l>e ch' altri un bacio toglia,</l>
<l>pegno gentil del suo bel viso intatto;</l>
<l>e i primi fior ne coglia,</l>
<l>que' che già cinti d' amorose spine</l>
<l>crebber vermigli in fra le molli brine.</l>
<l>Tu ch' a que' fiori, Amor, d' intorno voli</l>
<l>qual ape industre, e 'n lor ti pasci e cibi,</l>
<l>e ne sei così vago e così parco,</l>
<l>deh, come puoi soffri ch' altri delibi</l>
<l>umor sì dolce e 'l caro mel t' involi?</l>
<l>Non hai tu da ferir saette ed arco?</l>
<l>Ben fosti pronto in saettarmi al varco,</l>
<l>all' or che per vaghezza incauto venni</l>
<l>là 've spirar tra le purpuree rose</l>
<l>sentii l' aure amorose;</l>
<l>e ben piaghe da te gravi io sostenni,</l>
<l>ch' aperte e sanguinose</l>
<l>ancor dimostro a chi le stagni e chiuda,</l>
<l>ma trovo chi l' inaspra ognor più cruda.</l>
<l>Lasso, il pensier ciò che dispiace e duole</l>
<l>a l' alma inferma di ritrar fa prova,</l>
<l>e più s' interna ne l' acerbe pene;</l>
<l>ecco, la bella donna in cui sol trova</l>
<l>sostegno il core, or come vite suole</l>
<l>che per sé stessa caggia, altrui s' attiene;</l>
<l>quale edera negletta or la mia spene</l>
<l>giacer vedrassi, s' egli pur non lice</l>
<l>ch' a lei s' appoggi, ch' ad altrui s' abbraccia;</l>
<l>ma tu ne le cui braccia</l>
<l>cresce vite sì bella, arbor felice,</l>
<l>poggia pur, né ti spiaccia</l>
<l>ch' augel canoro intorno a' vostri rami</l>
<l>l' ombra sol goda, e più non speri o brami.</l>
<l>Né la mia donna, perché scaldi il petto</l>
<l>di novo Amore, il nodo antico sprezzi,</l>
<l>che di vedermi al cor già non le 'ncrebbe,</l>
<l>od essa che l' avinse, essa lo spezzi,</l>
<l>ché sciorlo omai, così è intricato e stretto,</l>
<l>né la man stessa che l' ordio potrebbe;</l>
<l>e se pur anco occultamente crebbe</l>
<l>[il suo bel nome ne' miei versi accolto,]</l>
<l>quasi in fertil terreno arbor gentile,</l>
<l>[or segua in ciò suo stile:]</l>
<l>non prenda a sdegno esser cantato e colto</l>
<l>da la mia penna umile,</l>
<l>ché d' Apollo ogni dono in me fia sparso</l>
<l>se pur de le sue grazie Amor fu scarso.</l>
<l>Canzon, sì l' alma è ne' tormenti avezza</l>
<l>che, se ciò l' è concesso, ella confida</l>
<l>paga restar ne le miserie estreme;</l>
<l>ma se di questa speme</l>
<l>avien che 'l debil filo alcun recida,</l>
<l>deh, tronchi un colpo insieme,</l>
<l>ch' io il bramo e 'l chiedo, al viver mio lo stame</l>
<l>e l' amoroso mio duro legame.</l></lg></div1>
<div1><head>XIX</head>
<lg><l>Amor, colei che verginella amai</l>
<l>doman credo veder novella sposa,</l>
<l>simil, se non m' inganno, acolta rosa</l>
<l>che spieghi il seno aperto a' caldi rai;</l>
<l>ma chi l' aperse non vedrò giamai</l>
<l>ch' al cor non geli l' anima gelosa,</l>
<l>e s' alcuno foco di pietate ascosa</l>
<l>il ghiaccio pò temprar, tu solo il sai.</l>
<l>Misero, et io là corro, ove rimiri</l>
<l>fra le brine del volto e 'l bianco petto</l>
<l>scherzar felice invidiata mano.</l>
<l>Or come esser potrà ch' io viva e spiri,</l>
<l>se non m' accenna alcun pietoso affetto</l>
<l>de gli occhi suoi ch' io non sospiro invano?</l></lg></div1>
<div1><head>XX</head>
<lg><l>Io veggio in cielo scintillar le stelle</l>
<l>oltre l' usato e lampeggiar tremanti</l>
<l>come ne gli occhi de' cortesi amanti</l>
<l>rimiriamo talor vive facelle.</l>
<l>Aman forse là suso, o pur son elle</l>
<l>pietose a' nostri affanni, a' dolci pianti,</l>
<l>e scorgono l' insidie e' passi erranti</l>
<l>là dove altri d' amor goda e favelle?</l>
<l>Cortesi luci, se Leandro in mare</l>
<l>o traviato peregrin foss' io,</l>
<l>tra' boschi attenderei da voi soccorso.</l>
<l>Così vi faccia il sol più bello chiare,</l>
<l>siate fidata scorta al desir mio</l>
<l>e guidate de' passi il dubbio corso.</l></lg></div1>
<div1><head>XXI</head>
<lg><l>Fuggite, egre mie cure, aspri martiri,</l>
<l>sotto il cui peso giacque oppresso il core,</l>
<l>ché per albergo or mi destina Amore</l>
<l>di nova speme e di più bei desiri.</l>
<l>Sapete pur ché quando avien ch' io miri</l>
<l>gli occhi infiammati di celeste ardore,</l>
<l>non sostenete voi l' alto splendore</l>
<l>né 'l fiammeggiar di que' cortesi giri,</l>
<l>ma ve 'n fuggite qual notturno e fosco</l>
<l>stormo d' Augelli inanzi al dì che torna</l>
<l>a rischiarar questa terrena chiostra.</l>
<l>E già, s' a certi segni il ver conosco,</l>
<l>vicino è il sol che le mie notti aggiorna,</l>
<l>e veggio Amor che me l' addita e mostra.</l></lg></div1>
<div1><head>XXII</head>
<lg><l>Veggio, quando tal vista Amor m' impetra,</l>
<l>sovra l' uso mortal Madonna alzarsi,</l>
<l>talché rinchiude le gran fiamme ond' arsi</l>
<l>maraviglia, e temenza il core impetra.</l>
<l>Tace la lingua allora, e 'l piè s' arretra,</l>
<l>e son muti i sospiri accesi e sparsi,</l>
<l>ma nel volto potrebbe ancor mirarsi</l>
<l>l' affetto impresso quasi in bianca pietra.</l>
<l>Ben essa il legge, e con soavi accenti</l>
<l>m' affida e, forse per ch' ardisca e parle,</l>
<l>di sua divinità parte si spoglia.</l>
<l>Ma sì questo atto adempie ogni mia voglia</l>
<l>ch' io non ho che cercar, né che narrarle,</l>
<l>e per un riso oblio mille tormenti.</l></lg></div1>
<div1><head>XXIII</head>
<lg><l>Stavasi Amor quasi in suo Regno assiso</l>
<l>nel seren di due luci ardenti et alme,</l>
<l>mille famose insegne e mille palme</l>
<l>trionfali spiegando in un bel viso,</l>
<l>quando, rivolto a me ch' intento e fiso</l>
<l>mirava le sue ricche altere salme,</l>
<l>disse: “Tu canterai come tante alme</l>
<l>abbia, e te stesso ancor, vinto e conquiso.</l>
<l>Né s' oda risonar l' arme di Marte</l>
<l>la voce tua, ma l' alta e chiara gloria</l>
<l>e i divin pregi nostri e di costei”.</l>
<l>Così adivien che ne l' altrui vittoria</l>
<l>canti mia servitute e  i danni miei,</l>
<l>e tessa de gli affanni istorie in carte.</l></lg></div1>
<div1><head>XXIV</head>
<lg><l>Erba felice che già in sorte avesti,</l>
<l>di vento in vece e di temprato sole,</l>
<l>il raggio de' begli occhi accorti onesti</l>
<l>e l' aura di dolcissime parole,</l>
<l>e sotto il bianco piè lieta crescesti</l>
<l>e, qualor più la terra arsa si duole,</l>
<l>pronta a scemar il fero ardor vedesti</l>
<l>la bella man, ch' i cori accender sòle,</l>
<l>ben sei tu dono aventuroso e grato</l>
<l>ond' addolcisca il molto amaro, e sazio</l>
<l>il digiuno amoroso in parte i' renda.</l>
<l>Già novo Glauco in ampio mar mi spazio</l>
<l>d' immensa gioia, e 'n più tranquillo stato</l>
<l>quasi mi par ch' immortal forma i' prenda.</l></lg></div1>
<div1><head>XXV</head>
<lg><l>A' servigi d' Amor da gioco eletto,</l>
<l>lucido specchio anzi il mio sol reggea,</l>
<l>e specchio intanto a le mie luci io fea</l>
<l>d' altro più chiaro e più gradito oggetto.</l>
<l>Ella al candido viso et al bel petto,</l>
<l>vaga di sua beltà, gli occhi volgea,</l>
<l>e le dolci arme, or che di morte è rea,</l>
<l>d' affinar contra me prendea diletto.</l>
<l>Poi, come terse fiammeggiar le vide,</l>
<l>ver' me girolle, e dal sereno ciglio</l>
<l>al core andò più d' un pungente strale.</l>
<l>Ma non previdi allor tanto periglio:</l>
<l>or, se Madonna a' suoi ministri è tale,</l>
<l>quai fian le piaghe onde i rubelli ancide?</l></lg></div1>
<div1><head>XXVI</head>
<lg><l>Chiaro cristallo a la mia donna offersi,</l>
<l>sì ch' entro vide la sua bella imago</l>
<l>qual di formarla il mio pensiero è vago</l>
<l>e qual procuro di ritrarla in versi.</l>
<l>Ella da tanti pregi e sì diversi</l>
<l>non volse il guardo di tal vista pago,</l>
<l>gli occhi mirando, e 'l molle avorio e vago</l>
<l>del seno, e i capei d' or lucidi e tersi.</l>
<l>E parea fra sé dir: “Ben veggio aperta</l>
<l>l' alta mia gloria, e di che dolci sguardi</l>
<l>questa rara bellezza accenda il foco”.</l>
<l>Così, ben che 'l credesse in prima un gioco,</l>
<l>mirando l' arme ond' io fuggi' sì tardi</l>
<l>de le piaghe del cor divenne certa.</l></lg></div1>
<div1><head>XXVII</head>
<lg><l>Amor, se fia giamai che dolce i' tocchi</l>
<l>il terso avorio de la bianca mano,</l>
<l>e 'l lampeggiar del riso umile e piano</l>
<l>veggia d' appresso, e 'l folgorar de gli occhi,</l>
<l>e notar possa come quindi scocchi</l>
<l>lo stral tuo dolce, e mai non parta in vano,</l>
<l>e come al cor dal bel sembiante umano</l>
<l>d' amorose faville un nembo fiocchi,</l>
<l>tuo fia questo legame, onde ora il braccio</l>
<l>non pur, ma via più stretto il core involgo,</l>
<l>caro furto, onde 'l crin madonna avolse.</l>
<l>Gradisci il voto, ché più forte laccio</l>
<l>da man più dotta ordito altri non tolse,</l>
<l>né perch' a te lo doni indi mi sciolgo.</l></lg></div1>
<div1><head>XXVIII</head>
<lg><l>Non ho sì caro il laccio ond' al consorte</l>
<l>de la vita mortal l' alma s' avinse</l>
<l>come quel c' or me lega, e voi già strinse,</l>
<l>già vago e dolce, or duro nodo e forte,</l>
<l>né quel famoso ch' al figliuol diè morte</l>
<l>del barbaro monile il collo cinse</l>
<l>lieto così, quando il nemico estinse,</l>
<l>com' io di quel che v' ha le chiome attorte.</l>
<l>Cedati, Amor, natura e non si sdegne</l>
<l>ch' ella ordisca fral nodo, e 'l tuo non rompa</l>
<l>morte, e con l' alma in ciel si privilegi.</l>
<l>E se gli altrui sepolcri illustre pompa</l>
<l>orna di vincitrici altere insegne,</l>
<l>per la servil catena il mio si pregi.</l></lg></div1>
<div1><head>&gt;XXIX&lt;</head>
<lg><l>Non è questa la mano</l>
<l>che tante e sì mortali</l>
<l>aventò nel mio cor facelle e strali?</l>
<l>Ecco, pur si ritrova</l>
<l>fra le mie chiusa e stretta,</l>
<l>né forza od arte per fuggir le giova,</l>
<l>né tien face o saetta</l>
<l>che da me la difenda.</l>
<l>Giusto è ben ch' io ne prenda,</l>
<l>Amor, qualche vendetta,</l>
<l>e se piaghe mi diè baci le renda.</l></lg></div1>
<div1><head>&gt;XXX&lt;</head>
<lg><l>Amor l' alma m' allaccia</l>
<l>d' aspre e dolci catene,</l>
<l>né mi doglio per ciò, ma ben l' accuso</l>
<l>che mi leghi et affrene</l>
<l>la lingua, acciò ch' io taccia</l>
<l>anzi Madonna timido e confuso.</l>
<l>Sciogli, pietoso Amore,</l>
<l>la lingua e, se non vuoi</l>
<l>meno stringer un sol de' lacci tuoi,</l>
<l>tanti n' aggiungi in quella vece al core.</l></lg></div1>
<div1><head>XXXI</head>
<lg><l>Questa è pur quella che percote e fiede</l>
<l>con dolce colpo, che n' ancide e piace,</l>
<l>man ne' furti d' amor dotta e rapace,</l>
<l>e fa del nostro cor soavi prede.</l>
<l>Del leggiadretto guanto omai si vede</l>
<l>ignuda e bella e, se non è fallace,</l>
<l>soffre inerme a la mia, quasi di pace</l>
<l>pegno gentile, e di secura fede.</l>
<l>Lasso, ma tosto par ch' ella si penta</l>
<l>mentre io la stringo, e cerchi a me sottrarsi:</l>
<l>ecco, il suon tace, e la rallenta e scioglie.</l>
<l>Deh, come altera l' odorate spoglie</l>
<l>riveste, e la mia par che vi consenta:</l>
<l>o miei diletti fuggitivi e scarsi.</l></lg></div1>
<div1><head>XXXII</head>
<lg><l>Ove tra cari balli in loco adorno</l>
<l>si traean le notturne e placide ore,</l>
<l>face, che nel suo foco accese Amore,</l>
<l>lieto n' apriva a mezza notte il giorno,</l>
<l>e da candide man vibrata intorno</l>
<l>spargea faville di sì puro ardore</l>
<l>che pareva recar gioia et onore</l>
<l>a pochi eletti, a gli altri invidia e scorno,</l>
<l>quando a te data fu, man cruda e bella,</l>
<l>e da te presa e spenta, e ciechi e mesti</l>
<l>restar mille occhi a lo sparir d' un lume.</l>
<l>Ah, come allor cangiasti arte e costume:</l>
<l>tu che suoli avivar l' aurea facella,</l>
<l>tu, ministra d' Amor, tu l' estinguesti.</l></lg></div1>
<div1><head>XXXIII</head>
<lg><l>O nemica d' Amor, che sì ti rendi</l>
<l>schiva di quel ch' altrui dà pace e vita,</l>
<l>e dolce schiera ne' suoi giochi unita</l>
<l>dispergi e parti, e lui turbi et offendi,</l>
<l>se de l' altrui bellezza invidia prendi,</l>
<l>mentre i tuoi danni a rimembrar t' invita,</l>
<l>ché non t' ascondi omai sola e romita,</l>
<l>e 'n fosca cella i giorni estremi spendi?</l>
<l>Ché non conviensi già tra le felici</l>
<l>squadre d' Amore e tra 'l diletto e ['l] gioco</l>
<l>in donna antica imagine di morte.</l>
<l>Deh, fuggi il sole e cerca oscuro loco</l>
<l>come notturno augel gli orrori amici,</l>
<l>né qui timore il tuo sembiante apporte.</l></lg></div1>
<div1><head>XXXIV</head>
<lg><l>La terra si copria d' orrido velo</l>
<l>e di gelate falde a mille a mille,</l>
<l>né l' acque del gran fiume eran tranquille,</l>
<l>e ritardava il corso al duro gielo,</l>
<l>quando ecco io vidi il Dio che nacque in Delo</l>
<l>strugger il ghiaccio e le indurate stille,</l>
<l>e qual gemma ch' al lume arda e sfaville</l>
<l>splender le nubi e serenarsi il cielo.</l>
<l>Mentre in altrui sì strani effetti ancora</l>
<l>guardava, il freddo cor sentia cangiarsi</l>
<l>e la nebbia sparir de' miei disdegni.</l>
<l>Allor grida: “Deh, che 'l bel sole ond' arsi</l>
<l>s' appressa, e vanno inanzi i novi segni</l>
<l>sì come a l' altro sol la bella Aurora”.</l></lg></div1>
<div1><head>XXXV</head>
<lg><l>L' alma vostra beltà, che dolcemente</l>
<l>vi colora le guance e gli occhi alluma,</l>
<l>in questa nubilosa e fredda bruma</l>
<l>scalda la mia gelata e pigra mente,</l>
<l>e sveglia al core un desiderio ardente</l>
<l>onde qual novo Augel che l' ale impiuma</l>
<l>volar vorrebbe, e quasi doppia piuma</l>
<l>quinci il pensier, quindi il voler ei sente.</l>
<l>E voleria dove le stelle e 'l sole</l>
<l>vedria vicine, e co' soavi giri</l>
<l>fra sé l' agguaglieria de gli occhi vostri.</l>
<l>Ma perch' ella talor comete e mostri</l>
<l>d' orribil foco e nembi in ciel rimiri,</l>
<l>pur alto intende e si confida e vole.</l></lg></div1>
<div1><head>XXXVI</head>
<lg><l>Tu vedi, Amor, come co 'l dì se 'n vole</l>
<l>la vita e 'l fine a me prescritto arrive,</l>
<l>né trovo scampo onde la morte io schive,</l>
<l>ché non s' arresta a' nostri preghi il sole.</l>
<l>Ma se pietosa del mio fin pur vuole</l>
<l>serbar Madonna in me sue glorie vive,</l>
<l>i begli occhi ond' al ciel l' ira prescrive</l>
<l>drizzi ver' lui pregando e le parole,</l>
<l>ché, del suon vago e de la vista, il corso</l>
<l>fermerà Febo, et allungando il giorno</l>
<l>spazio al mio dì vitale ancor fia giunto.</l>
<l>Ma chi m' affida, oimè, ch' alfin compunto</l>
<l>a l' alto paragon d' invidia e scorno,</l>
<l>ei non rallenti a' suoi destrieri il morso?</l></lg></div1>
<div1><head>XXXVII</head>
<lg><l>Sentiva io già correr di morte il gelo</l>
<l>di vena in vena et arrivarmi al core,</l>
<l>e folta pioggia di perpetuo umore</l>
<l>m' involgea gli occhi in tenebroso velo,</l>
<l>quando vidi io con sì pietoso zelo</l>
<l>la mia donna cangiar volto e colore,</l>
<l>che non pur addolcir l' aspro dolore,</l>
<l>ma potea fra gli abissi aprirmi il cielo.</l>
<l>“Vattene” disse “e se 'l partir t' è grave</l>
<l>non sia tardo il ritorno, e serba intanto</l>
<l>parte almen viva del tuo foco interno”.</l>
<l>O felice il languir che più soave</l>
<l>la medicina aspetta: or ben discerno</l>
<l>ch' esser possiam beati anchor nel pianto.</l></lg></div1>
<div1><head>XXXVIII</head>
<lg><l>Lunge da voi, ben mio,</l>
<l>non ho vita né core e non son io,</l>
<l>non sono, oimè, non sono</l>
<l>quel ch' altra volta fui, ma una ombra mesta,</l>
<l>un lagrimevol suono,</l>
<l>una voce dolente; e ciò mi resta</l>
<l>solo per vostro dono,</l>
<l>ma resta il male onde morir desio.</l></lg></div1>
<div1><head>XXXIX</head>
<lg><l>Lunge da voi, mio core,</l>
<l>mille volte m' uccide il mio dolore,</l>
<l>perché la mia partita</l>
<l>mi tolse l' alma, e s' io ripenso in lei</l>
<l>mi ritoglie la vita,</l>
<l>e tutti sono morti i pensier miei.</l>
<l>O miseria infinita,</l>
<l>e quel felice ch' una volta more.</l></lg></div1>
<div1><head>XL</head>
<lg><l>Or che lunge da noi si gira il sole</l>
<l>e la sua lontananza a noi fa verno,</l>
<l>lontan da voi, che del pianeta eterno</l>
<l>imagin sete, questo cor si dole,</l>
<l>in tenebre vivendo oscure e sole;</l>
<l>e non si leva mai né si nasconde</l>
<l>sì mesto il sol ne l' onde</l>
<l>che non sia cinto di più fosco orrore</l>
<l>l' infelice mio core,</l>
<l>né sì perpetui rivi han gli alti monti</l>
<l>com' i duo caldi e lagrimosi fonti.</l>
<l>Fonti infiniti son d' amare vene</l>
<l>quelli ond' io porto sparso il seno e 'l volto,</l>
<l>et infinito il duol che dentro accolto</l>
<l>si sparge in caldo pianto e si mantene,</l>
<l>né scema una giamai di tante pene</l>
<l>perch' il mio core in dolorose stille</l>
<l>le versi a mille a mille,</l>
<l>ma s' io piango e mi dolgo, ei più s' invoglia</l>
<l>di lagrime e di doglia,</l>
<l>onde l' amor gradito esser dovrebbe,</l>
<l>ché senza fin come il dolor s' accrebbe.</l>
<l>E s' alcun di mercede o di pietate</l>
<l>obligo mai vi stringe, esser non deve</l>
<l>circonscritto da fine angusto e breve,</l>
<l>perch' è ragion che sì pietosa abbiate</l>
<l>come io dolente l' alma, e no 'l celiate.</l>
<l>Felice il mio dolor se 'l duro affetto</l>
<l>sì v' ammollisse il petto</l>
<l>ch' a me voi ne mandaste i messaggieri</l>
<l>d' Amor dolci pensieri;</l>
<l>ma per continua prova ei non vi spetra,</l>
<l>ché sete quasi dura e fredda pietra.</l>
<l>Né pur due lacrimette ancor da' lumi,</l>
<l>crudel, vi trassi e se al partir mostraste</l>
<l>doglia o pietà ne gli atti umani e casti,</l>
<l>questa è fera cagion ch' io mi consumi</l>
<l>e mi distempri in lagrimosi fiumi.</l>
<l>Forse talor fra voi di me pensando</l>
<l>dite: “Ei si strugge amando,</l>
<l>ma non fia ch' ei mi piaccia o tanto o quanto</l>
<l>per amore o per pianto;</l>
<l>e vana speme l' error suo lusinga,</l>
<l>qual d' uom che l' ombre in sogno abbracci e stringa”.</l>
<l>Ma siate pur crudel quanto a voi piace,</l>
<l>ché s' al candido petto i' mai non toglio</l>
<l>tutto il freddo rigore e l' aspro orgoglio,</l>
<l>né voi torrete a me quel che mi sface</l>
<l>mortal dolore o quel[l]' amor vivace;</l>
<l>né mi torrete mai che bella e viva</l>
<l>non vi formi e descriva,</l>
<l>per voi dolce stimando ogni mia sorte</l>
<l>e dolce ancor la morte,</l>
<l>s' averrà mai che per voi bella e cruda</l>
<l>Amor questi occhi lagrimando chiuda.</l>
<l>Vanne, mesta Canzone,</l>
<l>ov' è lieta Madonna e, s' ella gira</l>
<l>i begli occhi senz' ira,</l>
<l>dille che l' amor mio sempre s' avanza,</l>
<l>nudrito di memoria e di speranza.</l></lg></div1>
<div1><head>XLI</head>
<lg><l>Non sarà mai ch' impressa in me non resta</l>
<l>la bella imago o d' altra il cor s' informe,</l>
<l>né che là dove ogni altro affetto dorme</l>
<l>novo spirto d' amore in lui si deste;</l>
<l>né men sarà ch' io volga gli occhi a queste</l>
<l>di terrena beltà caduche forme,</l>
<l>per desviar i miei pensier da l' orme</l>
<l>de la mia donna angelica e celeste.</l>
<l>A che pur dunque d' invaghir la mente</l>
<l>cerchi del falso e torbido splendore</l>
<l>che 'n mille aspetti qui sparso riluce?</l>
<l>Deh, sappi omai come ha facelle spente</l>
<l>per ciascun' altra e strali ottusi Amore,</l>
<l>e che sol nel mio sole è vera luce.</l></lg></div1>
<div1><head>XLII</head>
<lg><l>Facelle son d' immortal luce ardenti</l>
<l>gli occhi che volgi in così vaghi giri,</l>
<l>e fiamma è l' aura che tu movi e spiri</l>
<l>a formar dolci angelici concenti,</l>
<l>e foco son le lacrime dolenti</l>
<l>che talor versi, e foco i tuoi sospiri;</l>
<l>e quanti tu co 'l dolce sguardo miri,</l>
<l>e quanti rendi al dolce suono intenti.</l>
<l>Io sol fra' vivi raggi e fra le note</l>
<l>onde avampa ciascun nulla mi scaldo,</l>
<l>né trova onde nudrirsi in me l' ardore;</l>
<l>né già sono io gelido marmo e saldo,</l>
<l>Ma consumato in altro incendio il core,</l>
<l>or che cenere è tutto, arder non puote.</l></lg></div1>
<div1><head>XLIII</head>
<lg><l>Dopo così spietato e lungo scempio</l>
<l>e tante sparse lagrime e lamenti,</l>
<l>io non estinguo le mie fiamme ardenti</l>
<l>né parte ancor de' miei desiri adempio.</l>
<l>E se 'l fato non fosse ingiusto et empio,</l>
<l>al fonte di pietate avrei già spenti</l>
<l>gli interni ardori, e pur ne' miei tormenti</l>
<l>novo Tantalo fui con fero essempio,</l>
<l>perché fuggendo non scemò favilla</l>
<l>de la febre amorosa a tanta sete,</l>
<l>anzi dal cor ne sentii più calde faci,</l>
<l>onde fonte ricerco or più tranquilla</l>
<l>da cui per me si sparga umor di Lete,</l>
<l>e dritto è ben ch' io fugga onde fugaci.</l></lg></div1>
<div1><head>XLIV</head>
<lg><l>L' alma vaga di luce e di bellezza</l>
<l>ardite spiega al ciel l' ale amorose,</l>
<l>ma sì le fa l' umanità gravose</l>
<l>che le dechina a quel ch' in terra apprezza,</l>
<l>e de' piaceri a la dolce esca avezza,</l>
<l>ove in sereno volto Amor la pose,</l>
<l>tra bianche perle e matutine rose,</l>
<l>par che non trovi altra maggior dolcezza;</l>
<l>e fa quasi augellin ch' in alto s' erga,</l>
<l>e poi discenda alfin ov' altri il cibi,</l>
<l>e quasi volontario s' imprigioni.</l>
<l>E fra tanti del ciel graditi doni</l>
<l>sì gran diletto par ch' in vol delibi,</l>
<l>ch' in voi solo si pasce e solo alberga.</l></lg></div1>
<div1><head>XLV</head>
<lg><l>Io vidi un tempo di pietoso affetto</l>
<l>la mia nemica ne' sembianti ornarsi,</l>
<l>e l' alte fiamme in cui di subito arsi</l>
<l>nutrir con le speranze e co 'l diletto.</l>
<l>ora, né so perché, la fronte e 'l petto</l>
<l>usa di sdegno e di fierezza armarsi,</l>
<l>e co' guardi ver' me turbati e scarsi</l>
<l>guerra m' indice, ond' io sol morte aspetto.</l>
<l>Ah, non si fidi alcun, perché sereno</l>
<l>volto l' inviti e piano calle il mostri,</l>
<l>Amor, nel regno tuo spiegar le vele;</l>
<l>così l' infido mar placido il seno</l>
<l>scopre a' nocchieri incauti, e poi crudele</l>
<l>gli affonda e perde in fra gli scogli e i mostri.</l></lg></div1>
<div1><head>&gt;XLVI&lt;</head>
<lg><l>Poi che Madonna sdegna,</l>
<l>fuor d' ogni suo costume,</l>
<l>volgere in me de' suoi begli occhi il sole,</l>
<l>qualch' arte, Amor, m' insegna,</l>
<l>ond' io del vago lume</l>
<l>alcun bel raggio ascosamente invole;</l>
<l>né giusto fia che teco ella se 'n doglia</l>
<l>ché, se furommi il core,</l>
<l>fia il mio furto minore</l>
<l>quando in dolce vendetta un guardo i' toglia.</l></lg></div1>
<div1><head>XLVII</head>
<lg><l>O più crudel d' ogni altra, e pur men cruda</l>
<l>a gli occhi miei che bella e men guerrera,</l>
<l>fossi, quanto sei bella, acerba e fera</l>
<l>perché questi occhi lagrimando i' chiuda.</l>
<l>Ma quando io veggio la tua mano ignuda</l>
<l>e la sembianza umilemente altera,</l>
<l>dico a l' anima vaga: “Ardisci e spera,</l>
<l>ch' esser non pò ch' ogni mio prego escluda,</l>
<l>perché se crudeltà cotanto perde</l>
<l>da la bellezza, in lei sarà pur anco</l>
<l>vinta da la pietà che v' è nascosa”.</l>
<l>Così l'Amor pensando in me rinverde,</l>
<l>or sazio no, ma d' aspettar già stanco</l>
<l>c' omai vi faccia la beltà pietosa.</l></lg></div1>
<div1><head>XLVIII</head>
<lg><l>Vedrò da gli anni in mia vendetta ancora</l>
<l>far di queste bellezze alte rapine;</l>
<l>vedrò starsi negletto e bianco il crine</l>
<l>che la natura e l' arte increspa e dora,</l>
<l>e su le rose ond' ella il viso infiora</l>
<l>spargere il verno poi nevi e pruine;</l>
<l>così il fasto e l' orgoglio avrà pur fine</l>
<l>di costei, ch' odia più chi più l' onora.</l>
<l>Sol penitenza allor di sua bellezza</l>
<l>le rimarrà, veggendo ogni alma sciolta</l>
<l>de gli aspri nodi che facea per gioco.</l>
<l>E se pur tanto or mi disdegna e sprezza,</l>
<l>poi bramerà ne le mie rime accolta</l>
<l>rinovellarsi qual Fenice in foco.</l></lg></div1>
<div1><head>XLIX</head>
<lg><l>Quando avran queste luci e queste chiome</l>
<l>perduto l' oro e le faville ardenti,</l>
<l>e l' arme de' begli occhi or sì pungenti</l>
<l>saran dal tempo rintuzzate e dome,</l>
<l>fresche vedrai le piaghe mie né, come</l>
<l>in te le fiamme, in me gli ardori spenti,</l>
<l>e rinovando gli amorosi accenti</l>
<l>rischiarerò la voce al tuo bel nome;</l>
<l>e quasi in specchio che 'l difetto emende</l>
<l>de gli anni avari, mostrerò ne' carmi</l>
<l>le tue bellezze in nulla parte offese.</l>
<l>Fia noto allor ch' a lo spuntar de l' armi</l>
<l>piaga non sana, e l' esca un foco apprende</l>
<l>che vive quando spento è chi l' accese.</l></lg></div1>
<div1><head>L</head>
<lg><l>Quando vedrò nel verno il crine sparso</l>
<l>aver di neve e di pruine algenti,</l>
<l>e 'l seren de' miei dì lieti e ridenti</l>
<l>co 'l fior de gli anni miei fuggito e sparso,</l>
<l>al tuo bel nome non sarò più scarso</l>
<l>de le mie lodi e de gli usati accenti,</l>
<l>né fian dal gielo intepiditi o spenti</l>
<l>quegli incendi amorosi onde io sono arso;</l>
<l>ma se rassembro augel palustre e roco,</l>
<l>cigno parrò lungo il tuo nobil fiume</l>
<l>che l' ore de la morte ha già vicine,</l>
<l>e quasi fiamma che vigore e lume</l>
<l>ne l' estremo riprenda inanzi al fine,</l>
<l>risplenderà più chiaro il vivo foco.</l></lg></div1>
<div1><head>LI</head>
<lg><l>Qualor Madonna i miei lamenti accoglie</l>
<l>e mostra di gradire il foco onde ardo,</l>
<l>sprona il desio che più di Tigre o Pardo</l>
<l>veloce allor da la ragion mi scioglie;</l>
<l>ma se temprando l' infiammate voglie</l>
<l>de sdegno s' arma e vibra irato sguardo,</l>
<l>già far non può quel corso lento o tardo,</l>
<l>ma par che più m' affretti e più m' invoglie,</l>
<l>perché l' orgoglio s' addolcisce e prende</l>
<l>sembianza di pietate, e 'n quel sereno</l>
<l>sono tranquille ancor gli sdegni e l' ire.</l>
<l>Or chi fia mai ch' arresti il mio desire,</l>
<l>s' egualmente lo spinge e pronto il rende</l>
<l>con sembiante virtù lo sprone e 'l freno?</l></lg></div1>
<div1><head>LII</head>
<lg><l>Mentre Madonna il fianco appoggia e posa</l>
<l>dopo i suoi lieti e volontari errori,</l>
<l>al fiorito soggiorno i dolci umori</l>
<l>susurrando predava ape ingegnosa;</l>
<l>e ne' labri nudria l' aura amorosa</l>
<l>al sol de gli occhi suoi perpetui fiori,</l>
<l>e volando a' dolcissimi colori</l>
<l>ella sugger pensò vermiglia rosa.</l>
<l>Ah troppo saggio errore, ardir felice,</l>
<l>se quel ch' a la mia lunga accesa voglia</l>
<l>già tanti anni si nega, a te pur lice.</l>
<l>Vile ape, Amor, cara mercé non toglia:</l>
<l>che più ti resta, s' altri il mel n' elice,</l>
<l>da temprare il tuo assenzio e la mia doglia?</l></lg></div1>
<div1><head>LIII</head>
<lg><l>Costei, che su la fronte ha sparso al vento</l>
<l>la vaga chioma d' or, fortuna pare,</l>
<l>anzi è vera fortuna e può beare</l>
<l>e misero può far del più contento,</l>
<l>dispensatrice no d' oro e d' argento</l>
<l>o di gemme che mandi estranio mare,</l>
<l>ma i tesori d' amor, cose più care,</l>
<l>fura, dona, ritoglie in un momento,</l>
<l>cieca non già, ma solo a' miei martiri</l>
<l>par che s' infinga tal, ciechi ne rende</l>
<l>con due luci serene e fiammeggianti.</l>
<l>Chiedi qual sia la rota ove gli amanti</l>
<l>travolve e 'l corso lor ferma e sospende?</l>
<l>La rota fanno de' begli occhi i giri.</l></lg></div1>
<div1><head>LIV</head>
<lg><l>Cercate i fondi e le secrete vene</l>
<l>de l' ampia terra, o Ninfe, e ciò ch' asconda</l>
<l>di prezioso il mar ch' intorno inonda</l>
<l>i salsi lidi e le minute arene;</l>
<l>e portatelo a lei, che tal se 'n viene</l>
<l>ne la voce e nel volto a questa sponda</l>
<l>qual vi parve la Dea che di feconda</l>
<l>spuma già nacque, o placide Sirene.</l>
<l>Ma di coralli e d' or, di perle e d' ostri</l>
<l>qual don sarà, che per sì schivo gusto</l>
<l>paga di sé medesma ella non sdegni,</l>
<l>se non han pregio i vostri antichi Regni,</l>
<l>o straniero o natio, ch' in spazio angusto</l>
<l>ella molto più bello in sé no 'l mostri?</l></lg></div1>
<div1><head>LV</head>
<lg><l>Re de gli altri superbo, altero fiume</l>
<l>che qualora esci del tuo Regno e vaghi,</l>
<l>atterri ciò ch' opporsi a te presume</l>
<l>e l' ime valli e l' alte piagge allaghi,</l>
<l>vedi gli Dei marini e 'l lor costume.</l>
<l>gli Dei di nobil preda ogn' or più vaghi,</l>
<l>rapir colei ch' era tua gloria e lume</l>
<l>quasi il tributo usato or non gli appaghi.</l>
<l>Omai solleva incontra il mar tiranno</l>
<l>i tuoi seguaci, e pria ch' ad altro aspiri</l>
<l>racquista il sol che qui s' annida e nacque.</l>
<l>Osa pur, che mille occhi a te daranno</l>
<l>mille fiumi in soccorso e i lor sospiri</l>
<l>gli potranno infiammar le rive e l' acque.</l></lg></div1>
<div1><head>LVI</head>
<lg><l>I freddi e muti pesci usati omai</l>
<l>d' arder qui sono e di parlar d' Amore,</l>
<l>e tu, Nettuno, e Palemon, tu sai</l>
<l>come rara bellezza accenda il core,</l>
<l>poi che 'n voi lieto spiega i dolci rai</l>
<l>il sol che fu di queste sponde onore,</l>
<l>il chiaro sol cui più devete assai</l>
<l>ch' a l' altro uscito del sen vostro fuore;</l>
<l>ché quegli ingrato, a cui non ben soviene</l>
<l>come è da voi cortesemente accolto,</l>
<l>v' invola il meglio e lascia il salso e 'l greve,</l>
<l>ma questi con le luci alme e serene</l>
<l>v' affina e purga, e rende il dolce e 'l leve</l>
<l>et assai più vi dà che non v' è tolto.</l></lg></div1>
<div1><head>LVII</head>
<lg><l>Palustri valli et arenosi lidi,</l>
<l>aure serene, acque tranquille e quete,</l>
<l>marini armenti, e voi che fatti avete</l>
<l>a verno più soave i cari nidi,</l>
<l>elci frondose, amici porti e fidi,</l>
<l>chi tra le pescatrici accorte e liete,</l>
<l>dove hanno tesa con Amor la rete,</l>
<l>sarà ch' i passi erranti or drizzi e guidi?</l>
<l>Veggio la donna, anzi la vita mia</l>
<l>e 'l fune avolto a la sua bianca mano</l>
<l>che trar l' alme co' pesci ancor potria,</l>
<l>e 'l dolce riso lampeggiar lontano,</l>
<l>mentre il candido piè baciar desia</l>
<l>e bagna il mar lembo ceruleo in vano.</l></lg></div1>
<div1><head>LVIII</head>
<lg><l>Non son più bel vedere,</l>
<l>ma bel veder già mi facea colei</l>
<l>che bel veder se ne portò con lei.</l>
<l>Or sono vista sconsolata e scura,</l>
<l>e manca il verde a gli infelici rami</l>
<l>e l' ombra a queste fronde;</l>
<l>e come piace a la crudel ventura,</l>
<l>benché sfogare il mio dolore i' brami</l>
<l>è secco il fonte e l' onde.</l>
<l>Ne piango e non ho donde:</l>
<l>chi le lagrime rende a gli occhi miei,</l>
<l>ché pianger sempre e lagrimar dovrei?</l></lg></div1>
<div1><head>LIX</head>
<lg><l>M' apre talor Madonna il suo celeste</l>
<l>riso fra perle e bei rubini ardenti,</l>
<l>e l' orecchie inchinando a' miei lamenti</l>
<l>di vago affetto il ciglio adorna e veste;</l>
<l>ma non avien però ch' in lei si deste</l>
<l>alcun breve dolor de' miei tormenti,</l>
<l>anzi, la cetra e i miei non rozzi accenti</l>
<l>e me dispregia e le mie voglie oneste;</l>
<l>né pietà vera ne' begli occhi accoglie</l>
<l>ma crudeltàm ch' in tal sembianza or mostri</l>
<l>perché l' alma ingannata arda e consumi.</l>
<l>Specchi del cor fallaci, infidi lumi,</l>
<l>ben riconosco in voi gli inganni vostri,</l>
<l>ma che pro, se schivarli Amor mi toglie?</l></lg></div1>
<div1><head>LX</head>
<lg><l>Mentre nubi di sdegno</l>
<l>fra i vostri occhi e 'l mio core</l>
<l>furo interposte, egli soffrì l' ardore.</l>
<l>Or che chiaro si gira</l>
<l>il sol di que' bei lumi,</l>
<l>forza è che si consumi</l>
<l>l' anima, esposta a sì gran foco ignuda.</l>
<l>Poiché dunque può l' ira</l>
<l>temprar sì ardente face,</l>
<l>poiché pietà mi sface,</l>
<l>siatemi, prego, per pietà più cruda.</l></lg></div1>
<div1><head>LXI</head>
<lg><l>Come il Nocchier da gli infiammati lampi,</l>
<l>dal sol nascente o da la vaga luna,</l>
<l>da nube che la cinga oscura e bruna</l>
<l>o che d' intorno sanguinosa avampi,</l>
<l>conosce il tempo in cui si fugga e scampi</l>
<l>nembo o procella torbida importuna,</l>
<l>o si creda a l' incerta aspra fortuna</l>
<l>il caro legno per gli ondosi campi,</l>
<l>così nel variar del vostro ciglio</l>
<l>or nubilo or sereno avien ch' io miri,</l>
<l>or segno di salute or di periglio;</l>
<l>ma stabile aura non mi par che spiri,</l>
<l>onde sovente io prendo altro consiglio</l>
<l>e raccolgo le vele a' miei desiri.</l></lg></div1>
<div1><head>LXII</head>
<lg><l>Io veggio (o parmi) quando in voi m' affiso</l>
<l>un desio che v' accende et inamora</l>
<l>a quel vago pallor che discolora</l>
<l>le rose e i gigli del fiorito viso;</l>
<l>e dove lampeggiava un dolce riso</l>
<l>languidi e rochi mormorar talora</l>
<l>odo i fidi messaggi e l' aria e l' òra</l>
<l>ch' aura a punto mi par di paradiso.</l>
<l>E ben io, vago di saper novella</l>
<l>de' secreti del core, il ver ne spio,</l>
<l>ma questo solo par che si riveli:</l>
<l>“Quel che ci move è giovenil desio,</l>
<l>pur qual bellezza invogli alma sì bella</l>
<l>sola ella il sa, che vuol ch' altrui si celi”.</l></lg></div1>
<div1><head>LXIII</head>
<lg><l>Disdegno e Gelosia,</l>
<l>vostri custodi, Donna, e miei nemici,</l>
<l>fan gli occhi miei famelici e mendici;</l>
<l>et insieme co 'l raggio</l>
<l>de' bei vostri occhi i bei cortesi detti,</l>
<l>pien di spirti e d' affetti,</l>
<l>mi toglie de le guardie il doppio oltraggio.</l>
<l>Ond' io, lasso, d' intorno</l>
<l>a le guardate mura</l>
<l>erro la notte solitario e 'l giorno,</l>
<l>qual cacciator ch' insidi</l>
<l>d' errante fera i boscarecci nidi;</l>
<l>ma non vuol mia ventura</l>
<l>ch' involi senza pena, onde io divegno</l>
<l>preda di predator, d' arciero il segno.</l></lg></div1>
<div1><head>[&gt;]LXIV[&lt;]</head>
<lg><l>Quel dì che la mia donna a me s' offerse</l>
<l>sotto mentite larve ad arte incolta,</l>
<l>non la conobbi in quella guisa involta</l>
<l>quando gli occhi leggiadri in me converse,</l>
<l>ch' a lo splendor fui vinto, e no 'l sofferse</l>
<l>l' alma ch' in lei s' è trasformata e volta,</l>
<l>e l' alma luce in sé medesma accolta</l>
<l>ne' suoi raggi gli ascose e ricoperse.</l>
<l>O pur Amor che gli rivolge in giro,</l>
<l>prese nove sembianze e novi inganni,</l>
<l>volle a me far sì come a gli altri sòle.</l>
<l>Finto andar, finti passi e finti panni,</l>
<l>vero scorno e vergogna, ond' io sospiro</l>
<l>me stesso e lei, che mi fe' cieco al sole.</l></lg></div1>
<div1><head>LXV</head>
<lg><l>Eran velati i crespi e biondi crini</l>
<l>e 'l bel vermiglio e 'l candido colore,</l>
<l>e la bocca che spira un dolce odore</l>
<l>fra perle orientali e fra rubini;</l>
<l>e breve spazio dentro a' suoi confini</l>
<l>rinchiudea Maestà, grazia et onore,</l>
<l>e solo in voi si discopriva Amore</l>
<l>e da voi saettava, occhi divini;</l>
<l>e tanto m' abbagliò la vista ardita</l>
<l>che pien di maraviglia e pien d' oblio</l>
<l>non conobbi lo stral né la ferita.</l>
<l>“Lasso, deh, chi m' inganna?” allor diss' io;</l>
<l>“Lumi sereni de la oscura vita,</l>
<l>s' erro vostra è la colpa, e 'l danno è mio”.</l></lg></div1>
<div1><head>LXVI</head>
<lg><l>Quel vago affetto ch' io conobbi a pena</l>
<l>dianzi nel pallor vostro e ne' sospiri,</l>
<l>or in lieto color par che si miri</l>
<l>e 'n voce pur di placida Sirena,</l>
<l>ma non so, lasso, a cui sì chiara e piena</l>
<l>di dolcezza risuoni e gioia spiri,</l>
<l>e per chi sono accesi i suoi desiri,</l>
<l>per me non già, che gelo in ogni vena;</l>
<l>né vi miro mai, donna, e non v' ascolto</l>
<l>che fuor l' aspetto e dentro il cor non muti</l>
<l>ripien di voglie timide e gelose.</l>
<l>E conosco ben io ch' a me rivolto</l>
<l>s' oscura il dolce lume e che sdegnosi</l>
<l>si fanno in tanto orgoglio i bei saluti.</l></lg></div1>
<div1><head>&gt;LXVII&lt;</head>
<lg><l>Donna, quanto più a dentro</l>
<l>conobbi il vostro core,</l>
<l>tanto a darvi credenza i' son più tardo,</l>
<l>né stimo quel di fuore:</l>
<l>io dico un vago inchino, un dolce sguardo,</l>
<l>un dir: “Nel foco io ardo”,</l>
<l>un scolorir di viso,</l>
<l>un dolente sospiro, un lieto riso.</l></lg></div1>
<div1><head>&gt;LXVIII&lt;</head>
<lg><l>A chi creder deggio io</l>
<l>se vani sono i detti</l>
<l>e 'l vento se ne porta le parole?</l>
<l>Non a le voci sole</l>
<l>che scompagnate sian da veri effetti,</l>
<l>Amor, crederò mai,</l>
<l>ma tanto or temo quanto già sperai.</l>
<l>Amor, se vuoi ch' io creda,</l>
<l>convien ch' il core altrui ne' fatti veda.</l></lg></div1>
<div1><head>LXIX</head>
<lg><l>O sospetto che 'n bando</l>
<l>poni ogni altro sospetto,</l>
<l>o sollecito dubbio, o fredda tema,</l>
<l>ché t' avanzi pensando</l>
<l>e cresci nel mio petto</l>
<l>quanto la speme si dilegua e scema?</l>
<l>S' amo bellezza estrema</l>
<l>e reali costumi</l>
<l>e sembianti celesti</l>
<l>e portamenti onesti,</l>
<l>perch' avien che temendo io mi consumi</l>
<l>e che mi strugga e roda,</l>
<l>s' altri l' ammira e loda?</l>
<l>Già difetto non sei</l>
<l>de la gentil mia donna,</l>
<l>ché nulla manca in lei se non pietate;</l>
<l>e temer non dovrei</l>
<l>ch' ove onestà s' indonna</l>
<l>regnasse Amor fra voglie aspre e gelate;</l>
<l>ma la sua gran beltate</l>
<l>[ch' altrui sì rasserena]</l>
<l>e 'l mio sì picciol merto</l>
<l>mi fa tremante e 'ncerto,</l>
<l>talché sei colpa mia, non sol mia pena,</l>
<l>o cruda Gelosia,</l>
<l>né 'l cor gli affanni oblia.</l>
<l>E me stesso n' accuso</l>
<l>ch' al mio dolor consento</l>
<l>sol per troppo voler, per troppo amare;</l>
<l>e quel c' ha in sen rinchiuso</l>
<l>con cento lumi e cento</l>
<l>scoprire i' bramo, e non sol ciò ch' appare;</l>
<l>luci serene e chiare,</l>
<l>soavi e cari detti,</l>
<l>riso benigno e lieto,</l>
<l>che fa nel più secreto</l>
<l>albergo l' alma fra i celati affetti?</l>
<l>fra gli occulti pensieri,</l>
<l>che vol ch' io tema o speri?</l>
<l>E voi, sospiri accesi,</l>
<l>suoi fedeli messaggi,</l>
<l>a cui ve 'n gite, a cui recate or pace?</l>
<l>Deh, mi fosser palesi</l>
<l>così dolci viaggi</l>
<l>e quel che nel suo cor nasconde e tace.</l>
<l>Oimè, che più le piace</l>
<l>valore o chiara fama</l>
<l>o bella giovanezza</l>
<l>o giovanil bellezza</l>
<l>o più sangue reale onora et ama:</l>
<l>ma se d' amor s' appaga,</l>
<l>forse del nostro è vaga.</l>
<l>E' 'l mio vero et ardente,</l>
<l>e per timor non gela,</l>
<l>né s' estingue per dubbio o per disdegno;</l>
<l>e cresce ne la mente</l>
<l>s' egli si copre e cela,</l>
<l>però sì rade volte ascoso il tegno.</l>
<l>Ben di pietate è degno,</l>
<l>e degni di mercede</l>
<l>sono i pensier miei lassi;</l>
<l>o pur solo io l' amassi</l>
<l>come il mio vivo foco ogni altro eccede,</l>
<l>ché non temerei sempre</l>
<l>in disusate tempre.</l>
<l>Né solo il dolce suono</l>
<l>e l' accorte parole</l>
<l>di chi seco ragione, e i bei sembianti,</l>
<l>ma spesso il lampo e 'l tuono</l>
<l>e l' aura e 'l vento e 'l sole</l>
<l>mi fan geloso, e gli altri divi erranti.</l>
<l>Temo i celesti amanti,</l>
<l>e se ne l' aria i' veggio</l>
<l>o nube vaga o nembo,</l>
<l>dico: “Or le cade in grembo</l>
<l>la ricca pioggia”, e co 'l pensier vaneggio;</l>
<l>e spesso ancor m' adombra</l>
<l>alcuno Eroe ne l' ombra.</l>
<l>Canzon, pria mancherà fiume per verno</l>
<l>che nel mio dubbio core</l>
<l>manchi per gelo Amore.</l></lg></div1>
<div1><head>LXX</head>
<lg><l>Quella secreta carta, ove l' interno</l>
<l>e chiuso affetto mio, ch' adorno in rime,</l>
<l>in poche note e 'n puro stil s' esprime,</l>
<l>voi dimostrando mi prendeste a scherno;</l>
<l>né solo con quegli occhi omai discerno</l>
<l>che mal gradite il mio cantar sublime,</l>
<l>ma con questi veggio io come or si stime</l>
<l>favola vile e con mio sdegno eterno.</l>
<l>Or quanto di voi speri Amor se 'l vede,</l>
<l>mentre ei guarda e consente e se n' infinge,</l>
<l>che riveliate i miei pensier secreti;</l>
<l>ma par che sdegno anco sperar mi vieti</l>
<l>quel ch' io sperava, e dolce a l' alma or finge</l>
<l>la vendetta assai più d' ogni mercede.</l></lg></div1>
<div1><head>LXXI</head>
<lg><l>Mal gradite mie rime e 'ndarno spese</l>
<l>per onorar Donna leggiadra e bella,</l>
<l>ch' altrui fedele, a me crudele e fella</l>
<l>nega la man che già m' avinse e prese;</l>
<l>aspre repulse, or fia che tante offese</l>
<l>sostenga, e celi or questa ingiuria or quella,</l>
<l>né scuota il giogo ancor l' anima ancella</l>
<l>e non estingua le sue fiamme accese?</l>
<l>Dunque s' amando i' già parea canoro,</l>
<l>or disdegnando sarò muto e roco</l>
<l>né d' armare oserò lo stilo e i carmi?</l>
<l>Ché queste ancor pungenti e fervide armi</l>
<l>come quadrella son di lucido oro,</l>
<l>ma la superba or se le prende a gioco.</l></lg></div1>
<div1><head>LXXII</head>
<lg><l>Non più crespo oro et ambra tersa e pura</l>
<l>son quelle chiome che 'l mio laccio ordiro,</l>
<l>e nel volto e nel seno altro non miro</l>
<l>che vana di bellezza ombra e pittura;</l>
<l>fredda è la fiamma, e già la luce oscura</l>
<l>de gli occhi, e senza grazia il moto e 'l giro,</l>
<l>che quasi a' miei d' intorno un velo ordiro:</l>
<l>lasso, e chi 'l senso e la ragion ci fura?</l>
<l>Ahi, che ben veggio il vero, e non l' ascondo</l>
<l>in rime ornando di sì ricchi fregi</l>
<l>la falsa imago che mirabil parve.</l>
<l>Ecco, io rimovo le mentite larve:</l>
<l>or ne le proprie tue sembianze il mondo</l>
<l>omai ti veggia e ti derida e spregi.</l></lg></div1>
<div1><head>LXXIII</head>
<lg><l>Arsi gran tempo e del mio foco indegno</l>
<l>esca fu sol beltà caduca e frale,</l>
<l>e qual palustre augel pur sempre l' ale</l>
<l>volsi di fango asperse ad umil segno.</l>
<l>Or che può gelo del mio novo sdegno</l>
<l>spenger ne l' alma il foco empio e mortale,</l>
<l>scosso de l' aspro giogo al ciel ne sale</l>
<l>con pronto volo il mio non pigro ingegno.</l>
<l>Lasso, e conosco or ben che quanto io dissi</l>
<l>fu voce d' uom cui ne' tormenti astringa</l>
<l>giudice ingiusto a traviar del vero.</l>
<l>Perfida, ancor ne la mia lingua io spero</l>
<l>che donde pria ti trasse ella ti spinga</l>
<l>d' un cieco oblio dentro a' profondi abissi.</l></lg></div1>
<div1><head>LXXIV</head>
<lg><l>Sorge lo sdegno e 'n lunga schiera e folta</l>
<l>pensier di gloria e di virtù raccoglie,</l>
<l>e seco la ragion la spada toglie</l>
<l>in lucide arme di Diamante involta.</l>
<l>Ecco la turba temeraria e stolta</l>
<l>sparsa cader de le mie ingiuste voglie,</l>
<l>e i sensi domi, e di nemiche spoglie</l>
<l>leggiadra pompa in bel trionfo accolta.</l>
<l>Beltà negletta ad arte, occhi soavi,</l>
<l>finta pietà, rigor tenace e duro,</l>
<l>parole or dolci et or turbati accenti,</l>
<l>e sembianti amorosi e mesti [e] gravi</l>
<l>de la nemica mia l' arme già furo,</l>
<l>or son trofei de' miei desiri ardenti.</l></lg></div1>
<div1><head>LXXV</head>
<lg><l>Costei, ch' asconde un cor ferino et empio</l>
<l>sotto cortese angelica figura,</l>
<l>m' arde d' ingiusto foco e si procura</l>
<l>gloria dal mio dolore e dal mio scempio,</l>
<l>e prender vuol da quella mano essempio</l>
<l>che prima osò con dispietata arsura,</l>
<l>per farsi nota ad ogni età futura,</l>
<l>struggere antico e glorioso tempio.</l>
<l>Ma non fia ver giamai che ne' lamenti</l>
<l>suoni il suo nome, e rimarrà sepulta</l>
<l>del suo ardir la memoria e 'l nostro male,</l>
<l>ché fama ella n' avria s' i miei lamenti</l>
<l>fessero istoria, e fia vendetta eguale</l>
<l>lasciarla in un silenzio eterno occulta.</l></lg></div1>
<div1><head>LXXVI</head>
<lg><l>Mentre non anco è 'l porto a te sparito</l>
<l>di questo Egeo ch' Amor turba e raggira,</l>
<l>e piana è l' onda e il vento amico spira,</l>
<l>Varan, le vele accogli e torna al lito,</l>
<l>ché se desio di nova preda ardito</l>
<l>o dolce canto oltre t' alletta e tira,</l>
<l>vedrai di questo mar l' orgoglio e l' ira,</l>
<l>fra mille morti timido e smarrito.</l>
<l>O quante c' or nel sen placido asconde</l>
<l>fremer Cariddi allora e Scille udrai,</l>
<l>né già mercé cantando ivi s' impetra.</l>
<l>Qual misero Arione anch' io la cetra</l>
<l>ebbi ne la tempesta, e se cantai</l>
<l>non vidi al canto mio Delfin tra l' onde.</l></lg></div1>
<div1><head>LXXVII</head>
<lg><l>Mentre soggetto io vissi al crudo Regno</l>
<l>dove condurmi ancor tenti e contendi,</l>
<l>via più de le procelle e de gli incendi</l>
<l>temea pur l' ombra d' un tuo leve sdegno.</l>
<l>Or che ritratto ho il cor dal giogo indegno,</l>
<l>l' arme ardenti de l' ira in van riprendi</l>
<l>e 'n van tanti ver' me folgori spendi,</l>
<l>né de' mille tuoi colpi un fere il segno.</l>
<l>Vibra le fiamme pur, faccia l' estremo</l>
<l>d' ogni sua possa orgoglio e crudeltate,</l>
<l>ch' io non curo se tuoni over saetti.</l>
<l>Così Raggio d' amore e di pietate</l>
<l>non veggia in te, né speme il cor m' alletti,</l>
<l>ché te cortese più che fera io temo.</l></lg></div1>
<div1><head>LXXVIII</head>
<lg><l>Sdegno, debil guerrier, campione audace</l>
<l>che me sotto arme rintuzzate e frali</l>
<l>conduci in campo ov' è d' aurati strali</l>
<l>Amore armato e di celeste face,</l>
<l>già vinta è la tua possa e già si sface</l>
<l>il gelo al primo ventilar de l' ali;</l>
<l>che fia s' attendi il foco e le mortali</l>
<l>saette? Ah temerario, ah chiedi pace.</l>
<l>Grido mercé, tendo la man che langue,</l>
<l>chino il ginocchio e porgo inerme il fianco:</l>
<l>se pugna vuol, pugni per me pietade.</l>
<l>Ella m' acquisti palma o morte almanco;</l>
<l>ma se stilla di pianto in se gli cade,</l>
<l>fia maggior gloria che versare il sangue.</l></lg></div1>
<div1><head>LXXIX</head>
<lg><l>Ahi, quale angue crudele entro al mio seno</l>
<l>serpendo tanto in lui furore accolse,</l>
<l>e chi formò le voci e chi disciolse</l>
<l>a la mia lingua ingiuriosa il freno,</l>
<l>sì che turbò Madonna e 'l bel sereno</l>
<l>de gli occhi vaghi in atra nebbia involse?</l>
<l>Quel ferro ch' Efialte al ciel rivolse</l>
<l>non fu d' errore o di furor sì pieno.</l>
<l>Or qual arena sì deserta o folto</l>
<l>bosco sarà tra l' alpi ov' io m' invole</l>
<l>da l' altrui vista solitario e vago?</l>
<l>Lasso, e come oso or di mirare il sole,</l>
<l>se le bellezze sue sprezzai nel volto</l>
<l>de la mia donna quasi in propria imago?</l></lg></div1>
<div1><head>LXXX</head>
<lg><l>Queste or cortesi et amorose lodi</l>
<l>de la mia donna, or duri aspri lamenti,</l>
<l>mie voci no, ma son d' amore accenti:</l>
<l>dunque incolpane Amore, o tu che l' odi.</l>
<l>Amor che molti gira in vari modi</l>
<l>a la vita serena aversi venti,</l>
<l>tra gli occhi miei bramosi e i suoi lucenti</l>
<l>mesce brame e temenze e sdegni et odi.</l>
<l>Per questi che 'l mio cor ne' miei sospiri</l>
<l>quasi vapori sparge, un sol turbato</l>
<l>veggio ne l' aria del bel viso oscura,</l>
<l>e chiamo instabil lei, crudele il fato,</l>
<l>e la chiamo ver' me spietata e dura</l>
<l>quand' io cangio talor voglie e desiri.</l></lg></div1>
<div1><head>LXXXI</head>
<lg><l>Quel generoso mio guerriero interno</l>
<l>ch' armato a guardia del mio core alberga</l>
<l>pur come Duce di custodi eletti,</l>
<l>a lei che 'n cima siede ove il governo</l>
<l>ha di nostra natura e tien la verga</l>
<l>ch' al ben rivolge i vaghi e fieri affetti,</l>
<l>accusa quel ch' in prima a' suoi diletti</l>
<l>l' anima invoglia accorto e lusinghiero:</l>
<l>“Donna, del giusto impero</l>
<l>c' hai tu dal ciel, che ti creò sembiante</l>
<l>a la virtù che regge</l>
<l>gli eterni errori suoi con certa legge,</l>
<l>nemico unqua non fui né ribellante,</l>
<l>né mai trascorrer parmi</l>
<l>sì ch' io non possa a tuo voler frenarmi.</l>
<l>Ma ben prendo per te l' arme sovente</l>
<l>contra il desio, qualor da te si scioglie</l>
<l>et a' richiami tuoi l' orecchie ha sorde.</l>
<l>E qual di varie teste empio serpente</l>
<l>sé medesmo divide in molte voglie,</l>
<l>rapide tutte e cupide et ingorde,</l>
<l>e sovra l' alma ei rugge e sì la morde</l>
<l>perché mesta e dolente ella ne gema</l>
<l>e di perirne or tema,</l>
<l>e queste son da me calcate e dome;</l>
<l>e molte io ne recido,</l>
<l>molte ne fiacco, né 'l crudele ancido,</l>
<l>ch' ei le rinova quasi crini o chiome,</l>
<l>o come suole augello</l>
<l>le piume, o i tronchi rami arbor novello.</l>
<l>Ben il sai tu che sovra il nostro senso</l>
<l>risplendi sì che, s' ei rimira e vede</l>
<l>nulla di vero, è sol perché l' accendi;</l>
<l>e sai come il desio piacere intenso</l>
<l>in quelle sparge onde la punge e fiede</l>
<l>profonde piaghe, ove al suo scampo intendi;</l>
<l>e quando lei non armi e non difendi</l>
<l>come si cangi al variar d' un viso</l>
<l>quando ivi lieto un riso</l>
<l>o quando la pietate in lui si mostra,</l>
<l>o pur quando talora</l>
<l>qual viola il timor l' orna e colora</l>
<l>o la bella vergogna ancor l' inostra;</l>
<l>e sai com' ella suole</l>
<l>poi raddolcirsi al suon de le parole.</l>
<l>E sai come colei ch' altera e vaga</l>
<l>si mostra in varie guise, e 'n varie forme</l>
<l>quasi Mostro gentil da noi s' ammira,</l>
<l>per opra di natura e d' arte maga</l>
<l>sé medesma e le voglie ancor trasforme</l>
<l>de l' alma nostra che per lei sospira.</l>
<l>Lasso, qual neve al sole o dove spira</l>
<l>tepido vento si discioglie il ghiaccio,</l>
<l>tal sovente io mi sfaccio</l>
<l>a sì begli occhi et a sì dolce voce;</l>
<l>e mentre si dilegua</l>
<l>il mio vigor, concedo o pace o tregua</l>
<l>al mio nemico, e quanto è men feroce</l>
<l>tanto più forte il sento</l>
<l>e volontario a' danni miei consento.</l>
<l>Consento che la speme, onde ristoro</l>
<l>per mia natura io prendo e mi rinfranco</l>
<l>e nel dubbio m' avanzo e nel periglio,</l>
<l>torca da l' alto obietto ad un crin d' oro,</l>
<l>o la raggiri al petto molle e bianco</l>
<l>o pur al volto candido e vermiglio,</l>
<l>o la rivolga a quello instabil ciglio,</l>
<l>pur come sia d' amor fedele Ancella</l>
<l>e fatta a me rubella.</l>
<l>E non avien però ch' egli s' acqueti,</l>
<l>anzi, del cor le porte</l>
<l>apre e dentro ricetta estranie scorte,</l>
<l>e fora messi invia scaltri e secreti;</l>
<l>e s' io del ver m' aveggio,</l>
<l>me domar tenta e te cacciar di seggio”.</l>
<l>Così dice egli al soglio alto converso</l>
<l>de la donna de l' alma, e sorge incontra</l>
<l>l' accorto lusinghier e le risponde:</l>
<l>“Non fu de' miei consorti alcuno averso</l>
<l>a te per fame d' or, e spesso incontra</l>
<l>ch' ivi men s' empia ov' ella più n' abbonde,</l>
<l>né per brama d' onor, ch' i tuoi confonde</l>
<l>ordini giusti; io sì, ma per vaghezza</l>
<l>di gioia e di bellezza.</l>
<l>Tu sai ch' a gli occhi desiosi apparse</l>
<l>nel tuo fiorito Aprile</l>
<l>donna così gentile</l>
<l>che 'l giovenetto cor s' accese e n' arse;</l>
<l>per questa al piacer mossi</l>
<l>rapidamente e del tuo fren mi scossi.</l>
<l>Io feci le ferite, essa l' accrebbe;</l>
<l>ma se le piaghe fur profonde e gravi</l>
<l>l' anima il sa, cui di languir sì piace,</l>
<l>e per sì bella donna anzi torrebbe</l>
<l>dolersi e medicine aver soavi</l>
<l>che gioir d' altra, e non l' asconde o tace.</l>
<l>Ma questo altero mio nemico audace,</l>
<l>che per leve ragion quando più scherza</l>
<l>sé stesso infiamma e sferza,</l>
<l>in quella fronte lucida e serena</l>
<l>a pena vide un segno</l>
<l>d' irato orgoglio e d' orgoglioso sdegno</l>
<l>e d' averso desire una ombra a pena</l>
<l>che schernito si tenne,</l>
<l>e nel disprezzo sprezzator divenne.</l>
<l>Quanto superbì poscia e 'n quante guise</l>
<l>fu crudel sovra me, ch' era già lasso</l>
<l>nel corso e da ripulse omai smarrito,</l>
<l>dicalo chi mi vinse e non m' ancise,</l>
<l>se 'n glorii pur, ch' io gloriar ne 'l lasso.</l>
<l>Questo dirò, che 'l mio aversario ardito</l>
<l>incontra quel voler, che teco unito</l>
<l>segue così l' interne e vere luci</l>
<l>com' io gli occhi per Duci,</l>
<l>non men ch' incontra me l' arme distrinse;</l>
<l>perché sì vago parve</l>
<l>de la beltà ch' è senza inganni e larve</l>
<l>com' io de l' altra fossi, e no 'l distinse;</l>
<l>né par ch' omai s' aveda</l>
<l>che tali siam quali i Gemei di Leda.</l>
<l>Non siam però Gemelli: ei di celeste</l>
<l>et io già nacqui di terrena madre,</l>
<l>ma fu 'l padre l' istesso, o così stimo;</l>
<l>e ben par ch' egualmente ambo ci deste</l>
<l>un raggio di beltà ch' in sì leggiadre</l>
<l>forme adorna e colora il nostro limo.</l>
<l>Egli s' erge sovente inverso [il] primo</l>
<l>fonte d' eterna luce e solo arriva</l>
<l>là donde ella deriva;</l>
<l>io caggio e 'n questa umanità m' immergo:</l>
<l>pur a voci canore</l>
<l>talvolta, et a soave almo splendore</l>
<l>d' occhi sereni mi raffino e tergo.</l>
<l>Dare a questi de l' alma</l>
<l>vorrei le chiavi ed ogni chiara salma.</l>
<l>E co 'l seguace tuo, ch' altero lume</l>
<l>segue per altra via, raccolgo e mando</l>
<l>sguardi e sospiri, miei dolci messaggi.</l>
<l>Con questi egli talor con vaghe piume</l>
<l>n' esce e tanto s' inalza al ciel volando</l>
<l>che lascia a dietro i tuoi pensier più saggi;</l>
<l>altre forme più belle ed altri raggi</l>
<l>di più bel sol vagheggia; et io felice</l>
<l>sarei com' egli dice,</l>
<l>se tutto unito a lui seco m' alzassi;</l>
<l>ma la grave e mortale</l>
<l>mia natura mi stanca in guisa l' ale</l>
<l>ch' oltre i begli occhi non avien ch' io passi;</l>
<l>con lor tratto gli inganni</l>
<l>de' quali il tuo fedel non biasmi o danni.</l>
<l>E s' a te pur, ch' errante e peregrina</l>
<l>ora alberghi fra noi, donde partiste</l>
<l>non spiace ch' egli torni e varchi il cielo,</l>
<l>scorto non già, ma da beltà divina</l>
<l>rapto di forme luminose immiste,</l>
<l>a me che nacqui in questo fragil velo,</l>
<l>vago d' uman diletto, e non te 'l celo,</l>
<l>perdona ove talor troppo mi stringa</l>
<l>con lui che mi lusinga.</l>
<l>Forse ancora averrà ch' a poco a poco</l>
<l>di men bramarlo impari,</l>
<l>e co' l voler mi giunga e mi rischiari</l>
<l>a' rai del tuo celeste e puro foco,</l>
<l>come nel ciel riluce</l>
<l>Castore unito a l' immortal Polluce”.</l>
<l>Canzon, così l' un nostro affetto e l' altro</l>
<l>anzi colei contende</l>
<l>ch' ambo gli regge, e la sentenza attende.</l></lg></div1>
<div1><head>LXXXII</head>
<lg><l>L' incendio onde tai raggi uscir già fore</l>
<l>rinchiuso è ben, ma in nulla parte è spento,</l>
<l>e per nova beltà ne l' alma io sento</l>
<l>svegliarsi un novo, inusitato ardore.</l>
<l>Serve indiviso a due Tiranni il core,</l>
<l>a' vari oggetti è un pensier fermo intento,</l>
<l>e per doppia cagion doppio è 'l tormento:</l>
<l>deh, fece mai tal Maraviglia Amore?</l>
<l>Lasso, e stolto ben fui quando io divenni</l>
<l>quasi ribelle del suo Regno, e volsi</l>
<l>trionfar di colui che sempre vinse:</l>
<l>ché s' allora un sol giogo io non sostenni</l>
<l>or due ne porto, e s' un lacciuolo i' sciolsi,</l>
<l>novo l' ordì, ma 'l vecchio non ei strinse.</l></lg></div1>
<div1><head>LXXXIII</head>
<lg><l>Dove nessun teatro o loggia ingombra</l>
<l>la vista lieta del notturno cielo,</l>
<l>Laura si mostra senza benda o velo</l>
<l>sì come stella suol che nulla adombra;</l>
<l>ma quando l' alba poi la notte sgombra</l>
<l>e sveglia l' aura e me, ch' avampo e 'l celo,</l>
<l>e si sparge per l' aria il dolce gelo</l>
<l>e cantan gli augelletti insieme a l' ombra,</l>
<l>le sorge incontra in più serena fronte</l>
<l>e desta Amor, che ne' bifolci inspira</l>
<l>desio di canto più sonoro e vago;</l>
<l>e se talor si specchia in fiume o 'n fonte,</l>
<l>Cinzia ne l' onde tremolar non mira</l>
<l>sì bella mai la ripercossa imago.</l></lg></div1>
<div1><head>LXXXIV</head>
<lg><l>Sì bei non sono i fiori onde Natura</l>
<l>nel suo più vago Aprile e più sereno</l>
<l>sparge un bel volto, come in casto seno</l>
<l>quel che di mezzo luglio or si matura.</l>
<l>Seno maraviglioso, orto e coltura</l>
<l>d' amore, e paradiso mio terreno,</l>
<l>l' ardito mio pensier che tiene a freno,</l>
<l>ché quello onde si nudre a te sol fura?</l>
<l>Quei ch' i passi veloci d' Atalanta</l>
<l>seguiro, o che guardò l' empio dragone,</l>
<l>son vili al mio desir ch' in te si pasce;</l>
<l>né coglie Amor da peregrina pianta</l>
<l>pomo che 'n pregio di beltà si done,</l>
<l>ma di te degno nel tuo grembo ei nasce.</l></lg></div1>
<div1><head>LXXXV</head>
<lg><l>La bella Aurora mia, ch' in negro manto</l>
<l>inalba le mie tenebre e gli orrori,</l>
<l>e de l' ingegno mio ravviva i fiori</l>
<l>che prima distruggea l' arsura e 'l pianto,</l>
<l>mi risveglia e m' invita a novo canto,</l>
<l>e quasi augel che desto a i primi albori</l>
<l>saluti il giorno, il sol cantando adori,</l>
<l>l' adoro e 'nchino e le do lode e vanto.</l>
<l>La lingua muta un tempo e poscia avezza</l>
<l>a formar con dolore ogni suo detto</l>
<l>or canta la mia gioia e la sua luce:</l>
<l>almo raggio d' Iddio, vera bellezza</l>
<l>ch' arde ma non consuma e sol produce,</l>
<l>novi frutti d' amor, pace e diletto.</l></lg></div1>
<div1><head>LXXXVI</head>
<lg><l>Di nettare amoroso ebro la mente</l>
<l>io fui rapito in verde ombrosa chiostra,</l>
<l>e due belle d' amor guerriere in giostra</l>
<l>vidi con l' arme del Signor possente;</l>
<l>vidi ch' in dolce campo alteramente,</l>
<l>fatta pria di beltà leggiadra mostra,</l>
<l>poi movendosi incontra, ove s' inostra</l>
<l>la bocca si ferir di bacio ardente.</l>
<l>Sonar le labra e vi restaro i segni</l>
<l>de' colpi impressi: Amor, deh, perché a voto</l>
<l>tante arme e tai percosse usar da scherzo?</l>
<l>Provinsi in vera pugna e non si sdegni</l>
<l>scontro d' amante: Amor, il tuo devoto</l>
<l>opponi a l' una, o fra le due fa terzo.</l></lg></div1>
<div1><head>LXXXVII</head>
<lg><l>Il cor che m' involò sguardo furtivo</l>
<l>de' bei lumi sereni, e lusinghiero,</l>
<l>ritorno fea dal carcer dolce e fero,</l>
<l>ma ritenuto fu qual fuggitivo;</l>
<l>et io d' in su le labra ov' egli privo</l>
<l>d' ogni speme m' apparve e prigioniero</l>
<l>spesso pensai rapirlo, alto pensiero,</l>
<l>ma disdegno il frenò superbo e schivo.</l>
<l>Or bella donna con lusinghe oneste</l>
<l>baciando se 'l ritoglie e 'n più ristretta</l>
<l>e più lieta prigion d' ambrosia il pasce;</l>
<l>ma ne l' altra tal cambio avien ch' ei lasce</l>
<l>de le dolcezze sue pure et oneste,</l>
<l>che 'l canto avrà di semplice angioletta.</l></lg></div1>
<div1><head>LXXXVIII</head>
<lg><l>Dal vostro sen, qual fuggitivo audace,</l>
<l>corse al varco odorato il dubbio core,</l>
<l>quando fra dolci spirti e dolce umore</l>
<l>un bacio attrasse il prigionier fugace.</l>
<l>N' attrasse parte sol, perché tenace</l>
<l>parte in voi ne ritenne antico amore</l>
<l>fra 'l mel natio de l' uno e l' altro fiore</l>
<l>onde 'l suo visco inestricabil face.</l>
<l>Pur novo bacio poi, la tronca parte</l>
<l>ritroncando, libò la più gradita,</l>
<l>l' altra languendo in voi misera stassi.</l>
<l>Deh, fia mai che 'l raccolga (e con qual arte?)</l>
<l>e poi con l' alma in un sol loco il lassi</l>
<l>come ne' morsi Ape lasciò la vita?</l></lg></div1>
<div1><head>LXXXIX</head>
<lg><l>Questo sì vago don, sì nobil cinto,</l>
<l>simile forse a quel di Citerea</l>
<l>o pur forse a quel[l]' altro onde pendea</l>
<l>la faretra a la vergine di Cinto,</l>
<l>l' uno e l' altro mio cane insieme avinto</l>
<l>qui tenga al varco, insin ch' al fonte bea</l>
<l>la fera che di furti e morti è rea,</l>
<l>lasciandolo di sangue asperso e tinto.</l>
<l>Allor n' andranno sciolti a farne preda:</l>
<l>piaccia a Diana agevolarli il corso,</l>
<l>poi gli rileghi in servitute il collo.</l>
<l>Serva a questo uso; alfin perder si veda,</l>
<l>saettatrice, a te, suora d' Apollo,</l>
<l>fra 'l capo d' un cinghiaro e quel d' un orso.</l></lg></div1>
<div1><head>XC</head>
<lg><l>Con la saetta da la punta d' oro</l>
<l>ond' ebbi al petto sì mortal ferita</l>
<l>scrisse per legge Amor de la mia vita</l>
<l>nel verde tronco d' un frondoso alloro:</l>
<l>“Ama et ardi, e ristoro</l>
<l>sia questa ombra a l' ardor che stilla il pianto”.</l>
<l>Dolci mie leggi, ond' io mi glorio e vanto,</l>
<l>temute e care, onde io gioisco e moro,</l>
<l>se non basta nel tronco, Amor v' imprima</l>
<l>in questo cor, perch' io ne canti in rima.</l></lg></div1>
<div1><head>&gt;XCI&lt;</head>
<lg><l>Pastor che vai per questa [notte] oscura,</l>
<l>s' accender forse cerchi il lume spento</l>
<l>perché di novo non l' estingua il vento</l>
<l>che tutta volta impetuoso dura,</l>
<l>né selce né focil convien che prenda:</l>
<l>basta che da quel lauro tu l' accenda.</l>
<l>Caro Pastor, per Dio, pon mente e guarda</l>
<l>che te con la tua greggia alfin non arda.</l></lg></div1>
<div1><head>&gt;XCII&lt;</head>
<lg><l>Ogni pianta gentile</l>
<l>al novello apparir del chiaro sole</l>
<l>farsi più vaga suole,</l>
<l>ogni fronda allegrarsi, e 'n ogni ramo</l>
<l>sovra i lucidi rivi</l>
<l>cantan in dolci modi: “Io amo, io amo”</l>
<l>[gli augelletti lascivi,]</l>
<l>e le meste sorelle</l>
<l>spargon lacrime al sole ancor più belle;</l>
<l>ma solo il sol più lieto</l>
<l>par de la vista del mio bel laureto.</l></lg></div1>
<div1><head>XCIII</head>
<lg><l>Ecco sparir le stelle e spirar l' aura,</l>
<l>e tremolar le fronde</l>
<l>de gli arboscelli al mormorio de l' onde</l>
<l>che 'l suo spirto dolcissimo ristaura;</l>
<l>e tra' frondosi rami i vaghi augelli</l>
<l>cantar soavemente; e già l' aurora</l>
<l>ne l' oriente rugiadosa appare</l>
<l>e le campagne imperla e i monti indora,</l>
<l>e dispiegando al vento i bei capelli</l>
<l>chiaro specchio si fa de l' ampio mare.</l>
<l>O bella Aurora, al cui venir più care</l>
<l>sono tutte le cose,</l>
<l>più liete, più ridenti e più gioiose,</l>
<l>l' aura è tua Messaggiera, e tu di Laura.</l></lg></div1>
<div1><head>XCIV</head>
<lg><l>Ore, fermate il volo</l>
<l>ne l' Oriente, or ch' un bel dì vien fore</l>
<l>con sì lieto splendore.</l>
<l>E carolando intorno</l>
<l>a l' Alba matutina</l>
<l>ch' esce de la marina,</l>
<l>la nostra vita ritardate e 'l giorno,</l>
<l>il qual nel suo ritorno,</l>
<l>benché più bel rinasca o ver maggiore,</l>
<l>non la rende a chi more.</l>
<l>Aure veloci, e voi</l>
<l>portate i miei sospiri</l>
<l>là dove Laura spiri,</l>
<l>e riportate i chiari accenti suoi</l>
<l>ov' io gli ascolti poi</l>
<l>sol voi presenti e 'l Signor nostro Amore,</l>
<l>aure soavi et ore.</l></lg></div1>
<div1><head>XCV</head>
<lg><l>Messaggiera de l' Alba</l>
<l>è quest' aura terrena</l>
<l>e torbida talor, talor serena;</l>
<l>Laura mia par celeste,</l>
<l>così bella io la veggio</l>
<l>dopo l' aurora in fresco e verde seggio;</l>
<l>di fior l' una riveste</l>
<l>il dilettoso Aprile,</l>
<l>l' altra fiorir fa l' amoroso stile.</l></lg></div1>
<div1><head>XCVI</head>
<lg><l>Tu furi i dolci odori</l>
<l>a' ligustri et a' gigli,</l>
<l>o mobile aura, et a' be' fior vermigli,</l>
<l>ma gli comparte l' auro</l>
<l>di Laura mia gradita;</l>
<l>tu segui il sol, da Febo ella è seguita.</l>
<l>Ah, non la volga in lauro</l>
<l>del ciel pietate o sdegno,</l>
<l>ché di sì bella pianta è il bosco indegno.</l></lg></div1>
<div1><head>XCVII</head>
<lg><l>Quando l' Alba si leva e si rimira</l>
<l>ne lo specchio de l' onde, all' ora io sento</l>
<l>le verdi fronde mormorare al vento,</l>
<l>e così nel mio petto il cor sospira.</l>
<l>E l' Aurora mia cerco, e s' ella gira</l>
<l>ver' me le luci, mi pò far contento;</l>
<l>e veggio i nodi che fuggir son lento</l>
<l>di cui l' auro ora perde e men s' ammira.</l>
<l>Né inanzi al novo sol tra fresche brine</l>
<l>dimostra in ciel seren chioma sì vaga</l>
<l>la bella Moglie di Titon geloso,</l>
<l>com' è su bianca fronte il suo bel crine;</l>
<l>ma pur non sembra disdegnosa o vaga</l>
<l>per giovenetto amante o vecchio sposo.</l></lg></div1>
<div1><head>XCVIII</head>
<lg><l>Or che riede Madonna al bel soggiorno,</l>
<l>chi la difende ne l' estiva arsura?</l>
<l>o qual frondoso calle o selva oscura</l>
<l>le rose adombra ond' è quel viso adorno?</l>
<l>Ben ella è degna a cui di nubi intorno</l>
<l>umide e fresche tessa un vel Natura,</l>
<l>e stilli il ciel pioggia sì dolce e pura,</l>
<l>e desti l' aure e tempri il caldo giorno;</l>
<l>degna ch' essendo il sol ne l' Orizonte</l>
<l>cinto di raggi, da' sentieri usati</l>
<l>torca il gran carro sol per farle onore:</l>
<l>ma 'l suo chi regge per campagne e prati?</l>
<l>O pur io fossi con sua pace, Amore,</l>
<l>l' Automedon un giorno e poi Fetonte.</l></lg></div1>
<div1><head>XCIX</head>
<lg><l>Il cor voi mi chiedete</l>
<l>e partendo il portate,</l>
<l>né 'l vostro in quella vece a me lasciate.</l>
<l>S' odio pur e dispregio</l>
<l>egli ritrova in voi,</l>
<l>deh, non vi resti un' ora e non v' annoi;</l>
<l>ma se Amor forse e pregio</l>
<l>onde nasce l' oblio,</l>
<l>perché non mi chiamate ov' è 'l cor mio?</l></lg></div1>
<div1><head>C</head>
<lg><l>Madonna gli occhi miei</l>
<l>e 'l cor si porta seco,</l>
<l>et io rimango senza core e cieco,</l>
<l>Amore, e vo' ch' intenda</l>
<l>com' io me ne richiami;</l>
<l>io non so ben s' odi il mio core o l' ami:</l>
<l>se l' odia a me lo renda,</l>
<l>se l' ama il suo mi done,</l>
<l>né viva con due cor senza ragione.</l></lg></div1>
<div1><head>CI</head>
<lg><l>S' a sdegno voi prendete</l>
<l>che 'l cor vostro io vi chieda,</l>
<l>l' imagin vostra almeno or si conceda.</l>
<l>Ma chi fia che l' ammiri</l>
<l>e se ne mostri vago,</l>
<l>se non segue il mio cor la vostra imago?</l>
<l>Dunque il cor mi rendete,</l>
<l>che perch' in me respiri</l>
<l>non fia men vostro in tutti i suoi desiri.</l></lg></div1>
<div1><head>CII</head>
<lg><l>Se l' imagine vostra</l>
<l>in me depinge Amore,</l>
<l>perché l' opra chied' io d' altro pittore?</l>
<l>Ben puote il mio pensiero</l>
<l>veder quel ch' ei descriva,</l>
<l>ma vi s' abbaglia la virtù visiva.</l>
<l>Dunque, privo del vero,</l>
<l>l' abbia almen finta il senso,</l>
<l>perch' io rimiri in voi mentre vi penso.</l></lg></div1>
<div1><head>&gt;CIII&lt;</head>
<lg><l>Vorrei lagnarmi a pieno</l>
<l>sfogando il duol ch' io sento,</l>
<l>ma il vostro sdegno d' in[fiammar pavento,</l>
<l>Dunque il meglio è ch' io taccia</l>
<l>e quel dolor sopporte</l>
<l>ch' ove s' accresca fia dolor di morte.</l>
<l>Ma se fia che vi piaccia</l>
<l>il mio silenzio, almeno</l>
<l>me 'l mostri un balenar d' occhi sereno.]</l></lg></div1>
<div1><head>CIV</head>
<lg><l>Donna, nel mio ritorno</l>
<l>il mio pensiero, a cui nulla pon freno,</l>
<l>precorre dove il cielo è più sereno</l>
<l>e se ne viene a far con voi soggiorno;</l>
<l>né da voi si diparte</l>
<l>giamai la notte e 'l giorno,</l>
<l>perché l' annoia ciascuna altra parte:</l>
<l>onde sol per virtù del pensier mio</l>
<l>mentre ne vengo con voi sono io.</l></lg></div1>
<div1><head>CV</head>
<lg><l>“Donde togliesti il foco</l>
<l>che mi consuma a poco   a poco   e sface</l>
<l>in guisa tal che mi tormenta e piace?”</l>
<l>“Da una gelata pietra</l>
<l>che non si spetra   per continuo pianto,</l>
<l>ma quanto più l' irrigo più s' indura,</l>
<l>et ha presa figura</l>
<l>di voi che di bellezza avete il vanto;</l>
<l>per cui con vostra pace</l>
<l>il vostro nome e la beltà si tace”.</l>
<l>“Felice la mia fiamma</l>
<l>la qual m' infiamma    così dolcemente;</l>
<l>felice ancor pietra sì cara e bella,</l>
<l>e più s' ardesse anch' ella;</l>
<l>ma tiene il foco in seno, e sì no 'l sente,</l>
<l>e quivi Amor la face</l>
<l>accende a l' esca d' un piacer tenace”.</l></lg></div1>
<div1><head>CVI</head>
<lg><l>Riede la stagion lieta e 'n varie forme</l>
<l>sotto mentiti aspetti i veri amanti</l>
<l>celan sé stessi, e sotto il riso i pianti,</l>
<l>seguendo di chi fugge i passi e l' orme.</l>
<l>Io, come vuole Amor che mi trasforme,</l>
<l>mi vesto ad ora ad or novi sembianti,</l>
<l>e mille larve a me d' intorno erranti</l>
<l>veggio con dubbio cor che mai non dorme.</l>
<l>Con queste avien ch' io pianga e canti e scriva,</l>
<l>or di speranza pieno et or d' orrore,</l>
<l>et or prenda la spada, or la faretra;</l>
<l>ma tu dentro e di fuor presente e viva</l>
<l>crudel mi sei, ma pur ti placa Amore,</l>
<l>che forse grazia de' miei falli impetra.</l></lg></div1>
<div1><head> C CVII</head>
<lg><l>Chi è costei ch' in sì mentito aspetto</l>
<l>le sue vere bellezze altrui contende,</l>
<l>e 'n guisa d' uom ch' a nobil preda intende</l>
<l>occulta va sott' un vestir negletto?</l>
<l>Se 'l ver meco ne parla un novo affetto</l>
<l>che più celato più sfavilla e 'ncende,</l>
<l>questa è colei che l' alme alletta e prende,</l>
<l>e 'ntenerisce ogni più duro petto.</l>
<l>E ben veggio or come soave e chiara</l>
<l>volga la vista insidiosa e 'l suono</l>
<l>che produce fra noi sonno ed oblio:</l>
<l>aspro costume in bella donna e rio,</l>
<l>ché dentro al Regno sol d' Amor s' impara</l>
<l>voler per furto ciò ch' è dato in dono.</l></lg></div1>
<div1><head>CVIII</head>
<lg><l>La man, ch' avolta in odorate spoglie</l>
<l>spira più dolce odor che non riceve,</l>
<l>e ch' ignuda arrossir fa poi la neve</l>
<l>mentre a lei di bianchezza il pregio toglie,</l>
<l>mi starà sempre ascosa? E le mie doglie</l>
<l>lunghe non fia ch' appaghi un guardo breve?</l>
<l>S' avara sempre e scarsa esser mi deve,</l>
<l>il mio nodo vital perché non scioglie?</l>
<l>Bella e rigida man, se così parca</l>
<l>sei di pietà che 'l titolo disdegni</l>
<l>di mia liberatrice a sì gran torto,</l>
<l>prendi l' ufficio de l' avara Parca,</l>
<l>ma questo carme il mio sepolcro segni:</l>
<l>“Vive la fé qui dove il corpo è morto”.</l></lg></div1>
<div1><head>CIX</head>
<lg><l>D' aria un tempo nudrimmi, e cibo e vita</l>
<l>l' aura mi fu che da un bel volto spira;</l>
<l>or che lei mi contende orgoglio et ira,</l>
<l>di qual esca sarà l' alma nudrita?</l>
<l>I famelici spirti indarno aita</l>
<l>chiamano, e 'ndarno il cor langue e sospira;</l>
<l>ma se pur l' empia a darli morte aspira,</l>
<l>muoia non per digiun ma per ferita.</l>
<l>Armi gli occhi di sdegno e strali aventi</l>
<l>a mille a mille, ch' a' suoi colpi ignuda</l>
<l>io porgo l' alma, non ch' inerme il seno.</l>
<l>Faccia il mio strazio i suoi desir contenti:</l>
<l>ben fia pietà ch' io la riveggia almeno</l>
<l>non dico pia, ma disdegnosa e cruda.</l></lg></div1>
<div1><head>CX</head>
<lg><l>Vuol che l' ami costei, ma un duro freno</l>
<l>m' impone ancor d' aspro silenzio: or quale</l>
<l>avrò da lei, se non l' è noto il male,</l>
<l>o medicina o refrigerio almeno?</l>
<l>E com' esser potrà ch' ardendo il seno</l>
<l>non si dimostri il mio dolor mortale,</l>
<l>né traluca la fiamma a quella eguale</l>
<l>ch' accende i monti sovra 'l mar Tirreno?</l>
<l>Tacer ben posso e tacerò; ch' io toglia</l>
<l>sangue a le piaghe e luce al vivo foco</l>
<l>non brami già: questa è impossibil voglia.</l>
<l>Troppo spinse pungenti a dentro i colpi</l>
<l>e troppo ardore accolse in picciol loco;</l>
<l>s' apparirà, natura e sé n' incolpi.</l></lg></div1>
<div1><head>CXI</head>
<lg><l>Quanto in me di feroce e di severo</l>
<l>formò Natura io tutto insieme accoglio,</l>
<l>e per mostrarmi in volto aspro e guerriero</l>
<l>et armarme i sembianti il cor ne spoglio.</l>
<l>Tal per selva ne va, quale io gir soglio,</l>
<l>cervo con fronte minacciosa altero,</l>
<l>e non asconde in sé spirto d' orgoglio,</l>
<l>ma del veltro paventa e de l' arciero.</l>
<l>Ahi, temo io ben chi punge e chi saetta,</l>
<l>e quanto ella il timor ch' ascondo in seno</l>
<l>tarda a scoprire, tanto a morire io tardo.</l>
<l>Cela, Amore, il mio dubbio, e fa soggetta</l>
<l>l' alma a te solo, e non vietar ch' almeno,</l>
<l>se mercé chiede il cor, minacci il guardo.</l></lg></div1>
<div1><head>CXII</head>
<lg><l>Qual da Cristallo fiammeggiar si vede</l>
<l>raggio ch' al sole onde partì ritorna,</l>
<l>il dolce lume di bellezza adorna</l>
<l>ch' a me da voi risplende a voi se 'n riede.</l>
<l>Donna, specchio son io di vera fede</l>
<l>puro et informe, e dove Amor soggiorna</l>
<l>di sereno splendor m' illustra et orna</l>
<l>l' alma vostra beltà, che mia si crede.</l>
<l>E se non ch' assai spesso il duol la fronte</l>
<l>mi turba, e turba in me la vostra imago,</l>
<l>or n' arderian fiamme vivaci e pronte;</l>
<l>ma qualunque io mi sia, torbido o vago,</l>
<l>son vostro specchio e lacrimoso fonte:</l>
<l>maraviglia d' Amor possente Mago.</l></lg></div1>
<div1><head>CXIII</head>
<lg><l>Né per far bella notte i suoi colori</l>
<l>così vaghi pittor giamai confonde,</l>
<l>né co' bei lumi ombre così profonde</l>
<l>se stella finge che l' illustri e 'ndori,</l>
<l>come le bianche membra e i bei tesori</l>
<l>(io dico l' or di quelle chiome bionde)</l>
<l>leggiadramente in un bel nero asconde</l>
<l>madonna, e parte mostra i suoi splendori.</l>
<l>E ben l' arte è gentil ch' insieme aduna</l>
<l>e conforta gli spirti offesi erranti,</l>
<l>ch' abbaglia il crin dorato e 'l sen disperde;</l>
<l>pur ella cede a la natura e perde</l>
<l>dal magistero suo, ché sfavillanti</l>
<l>in bianco giro due pupille imbruna.</l></lg></div1>
<div1><head>CXIV</head>
<lg><l>Quel puro ardor che da' fatali giri</l>
<l>di due stelle serene in me discese</l>
<l>così dolce alcun tempo il cor m' accese</l>
<l>che nel pianto ei gioiva e ne' sospiri.</l>
<l>Come minacci Amor, come s' adiri,</l>
<l>quali sian le vendette e quai l' offese</l>
<l>per prova seppi, né mai più s' intese</l>
<l>che beassero altrui pene e martiri.</l>
<l>Or ch' empia gelosia riprende il loco</l>
<l>ove sedeva Amor solo in disparte</l>
<l>e fra le gemme il ghiaccio asperge e mesce,</l>
<l>m' è quel foco noioso, e scalda e cresce</l>
<l>sì ch' io, lasso, ne pero: or con qual arte,</l>
<l>s' è temprato dal gel, più m' arde il foco?</l></lg></div1>
<div1><head>CXV</head>
<lg><l>Geloso amante, apro mille occhi e giro,</l>
<l>e mille orecchi ad ogni suono intenti,</l>
<l>e sol di cieco orror larve e spaventi,</l>
<l>quasi animal ch' adombre, ascolto e miro.</l>
<l>S' apre un riso costei, se 'n dolce giro</l>
<l>lieta rivolge i begli occhi lucenti,</l>
<l>s' accoglie con pietà gli altrui lamenti</l>
<l>e s' ella forma un detto et un sospiro</l>
<l>temo ch' altri ne goda e che m' invole</l>
<l>l' aura e la luce, e ben mi duol che spieghi</l>
<l>raggio di sua bellezza in alcun lato.</l>
<l>Si nieghi a me, pur ch' a ciascun si nieghi:</l>
<l>ché quando altrui non splenda il vivo sole</l>
<l>ne le tenebre ancor vivrò beato.</l></lg></div1>
<div1><head>CXVI</head>
<lg><l>I begli occhi ove prima Amore apparse,</l>
<l>ch' ivi quasi in suo ciel si gira e splende,</l>
<l>fera nube m' adombra, e mi contende</l>
<l>quel dolce raggio ch' abbagliommi et arse.</l>
<l>Lasso, e quel freddo petto, ove destarse</l>
<l>non può fiamma amorosa, or fiamma accende</l>
<l>di rea febre maligna e no 'l difende</l>
<l>la neve e 'l gelo ond' egli suole armarse.</l>
<l>Deh, per che non poss' io sì ardente foco</l>
<l>in sua vece soffrir, pur ch' ella poi</l>
<l>breve favilla di mie fiamme senta?</l>
<l>E ben sarebbe, Amor, diletto e gioco,</l>
<l>a chi prova nel cor gli ardori tuoi,</l>
<l>ogni altra face, e parria fredda e spenta.</l></lg></div1>
<div1><head>&gt;CXVII&lt;</head>
<lg><l>Luci sovra ogni luci altiere e liete,</l>
<l>poi che voi stesse di mirar v' è tolto</l>
<l>e gioir di quel ben ch' è in voi raccolto</l>
<l>e del tesoro onde sì ricche or sete,</l>
<l>con sì nova arte almen or non tenete</l>
<l>vostro splendore a me chiuso et involto,</l>
<l>mentre con gli occhi e co 'l pensier son volto</l>
<l>dove a' raggi d' amor lucenti ardete.</l>
<l>Forse invidiate voi che sì felice</l>
<l>per la vostra bellezza altri divegna,</l>
<l>se pur goderne in parte a voi non lice.</l>
<l>Deh, se mi foste un giorno a pien concesse,</l>
<l>farei in virtù vostra opra sì degna</l>
<l>che quasi dentro a lei sareste espresse.</l></lg></div1>
<div1><head>CXVIII</head>
<lg><l>Or che l' aura mia dolce altrove spira</l>
<l>fra selve e campi, ahi, ben di ferro ha 'l core</l>
<l>chi vive qui solingo, ove d' orrore</l>
<l>è cieca valle, e di miseria e d' ira.</l>
<l>Qui nessun raggio di beltà si mira:</l>
<l>rustico è fatto e co' Bifolci Amore</l>
<l>pasce gli armenti e su l' estivo ardore</l>
<l>or tratta il rastro et or la falce aggira.</l>
<l>O fortunata selva, o liete piagge</l>
<l>ove le fere, ove le piante e i sassi</l>
<l>imparano valor, senno e costume.</l>
<l>Or che far non potria quel dolce lume,</l>
<l>se fa dond' egli parte, ov' egli stassi,</l>
<l>civili i boschi e le città selvagge?</l></lg></div1>
<div1><head>CXIX</head>
<lg><l>Cintia giamai sotto 'l notturno velo</l>
<l>non si mostrò così lucente e pura</l>
<l>come costei sotto la gonna oscura</l>
<l>vidi illustrar con mille raggi il cielo.</l>
<l>Io, ch' era fredda neve e duro gelo</l>
<l>né più di vita avea senso o figura,</l>
<l>arsi allor tutto, e ben fu mia ventura</l>
<l>che m' infiammassi di sì nobil zelo,</l>
<l>perché l' aura vitale e 'l foco santo</l>
<l>che da lei spira, alma novella e core</l>
<l>formaro in queste membra afflitte e dome.</l>
<l>Così per lei rinacqui e vivo e canto,</l>
<l>mostro de la fortuna e più d' Amore,</l>
<l>la mia salute in terra e 'l suo bel nome.</l></lg></div1>
<div1><head>&gt;CXX&lt;</head>
<lg><l>Odi, Filli, che tuona e l' aer nero</l>
<l>vedi come di lampi orridi splende;</l>
<l>Giove turbato è in ciel: folle chi prende</l>
<l>i Divi a scherno e 'l gran celeste impero.</l>
<l>E' colà su (non t' ingannar) pensiero</l>
<l>de le cose mortali, e non discende</l>
<l>ogni folgore indarno e i monti offende:</l>
<l>sannolsi quei che scala al ciel ne fero.</l>
<l>Briareo salsi e chi la man rapace</l>
<l>pose in vergine sacra, onde tra duri</l>
<l>scogli fu morto e nembi atri e sonanti.</l>
<l>Ma che non lece a' non crudeli amanti?</l>
<l>Consente Amor che spesso altri gli giuri</l>
<l>per l' arco senza pena e per la pace.</l></lg></div1>
<div1><head>CXXI</head>
<lg><l>Viviamo, amiamci, o mia gradita Ielle,</l>
<l>edra sia tu che 'l caro tronco abbraccia;</l>
<l>baciami, e i baci e le lusinghe taccia</l>
<l>chi non ardisce numerar le stelle.</l>
<l>Bacinsi insieme l' alme nostre anch' elle:</l>
<l>sia fabro Amor che le distempri e sfaccia,</l>
<l>e d' ambedue confuse una rifaccia</l>
<l>che per un spirto sol spiri e favelle.</l>
<l>Cara Salmace mia, come s' inesta</l>
<l>l' una pianta ne l' altra, e sovra l' orno</l>
<l>verdeggia il pero e l' un per l' altro è vago,</l>
<l>tale io n' andrò de' tuoi colori adorno,</l>
<l>tale il tuo cor de' miei pensier si vesta</l>
<l>e commun sia fra noi la penna e l' ago.</l></lg></div1>
<div1><head>CXXII</head>
<lg><l>Chi di moleste ingiuriose voci</l>
<l>m' arma la lingua come armato ho 'l petto</l>
<l>di sdegno, e chi concetti aspri m' inspira?</l>
<l>Tu che sì fero il cor m' accendi e coci,</l>
<l>tu sia la musa, o mio possente affetto,</l>
<l>o di virtù ministra, o nobile ira.</l>
<l>E qual vento che gira</l>
<l>l' arene e l' onde rapide e veloci,</l>
<l>ne porti ogni mio detto,</l>
<l>talché fin di là su n' intenda il suono</l>
<l>l' iniqua luna incontra cui ragiono.</l>
<l>Già dispiegava l' ale umide ombrose</l>
<l>la figlia de la terra algente e scura</l>
<l>co 'l dolce sonno e co' silenzi amici,</l>
<l>et involvea de le più liete cose</l>
<l>ne le tenebre folte ogni figura,</l>
<l>e ricopria le piagge e le pendici</l>
<l>e gli aspetti infelici,</l>
<l>e le nemiche stelle erano ascose;</l>
<l>né mai l' alma Natura</l>
<l>vide l' ombra più fosca e più secreta</l>
<l>né l' aura più sentì placida e queta.</l>
<l>[Allor moss' io d' Amor, tacito mossi</l>
<l>i passi per la cieca orrida notte</l>
<l>ver' quella parte ov' ha il cor gioia e pace;</l>
<l>ma gl' atri veli suoi da sé rimossi</l>
<l>folgorò Cintia, e ne le oscure grotte</l>
<l>l' ombra scacciò con risplendente face.</l>
<l>Così al pensier fallace,</l>
<l>quando a la riva più vicin trovossi,</l>
<l>fur le vie tronche e rotte;</l>
<l>così secco nel suo fiorir la speme</l>
<l>e dura man dal cor ne svelse il seme.]</l>
<l>&gt;Or che dirò di te, luna rubella</l>
<l>d' ogni pietà e del piacer ch' infonde</l>
<l>Amor ne' più felici e lieti amanti?</l>
<l>Ahi, come adopri mal luce sì bella</l>
<l>che non è tua ma in te deriva altronde,</l>
<l>benché di lei così ti glorii e vanti.</l>
<l>Tu come gli altri erranti</l>
<l>la alleghi, e [come ogni men chiara] stella;</l>
<l>[...]</l>
<l>e ne fai vaghe corna over corona,</l>
<l>e male adopri ciò ch' a te si dona.&lt;</l>
<l>Forse ciò fai perch' i lascivi amori</l>
<l>pudica aborri e di servar t' ingegni</l>
<l>in altri il fior di castità pregiato:</l>
<l>deh, non sovienti che tra l' erbe e i fiori</l>
<l>scendesti in terra da' superni Regni</l>
<l>a dimorar col pastorello amato?</l>
<l>Né fu da te negato</l>
<l>al Signor degli armenti e de' pastori</l>
<l>d' amor l' ultimo pegno</l>
<l>vinta da pregio vil di bianca lana,</l>
<l>se la fama non è fallace e vana.</l>
<l>E spesso ad Orion, ch' ingombro e carco</l>
<l>di preda e di sudor da fera caccia</l>
<l>stanco del lungo errar facea ritorno,</l>
<l>asciugasti la vaga umida faccia,</l>
<l>e di tua propria man lentasti l' arco</l>
<l>e facesti con lui dolce soggiorno.</l>
<l>Ma 'l vergognoso scorno</l>
<l>Apollo non sofferse e 'l grave incarco;</l>
<l>anzi seguì la traccia</l>
<l>del folle amante, [e] fe' del suo disdegno</l>
<l>ministra la tua mano e 'l curvo legno.</l>
<l>Ben ti dee rimembrar che poi scorgesti</l>
<l>il sanguinoso corpo in riva al Mare</l>
<l>che del tuo stral piagata avea la fronte,</l>
<l>talché dolente sovra lui spargesti,</l>
<l>lavando il sangue con le stille amare,</l>
<l>da l' egre luci un doloroso fonte</l>
<l>dicendo: “Ah man, voi pronte</l>
<l>a l' altrui morte, vita a me toglieste,</l>
<l>ché non si può chiamare</l>
<l>vita la mia: già fortunata vissi,</l>
<l>poi da me l' alma al tuo partir fuggissi”.</l>
<l>Ma forse, o Dea, te 'n vai del pregio altera</l>
<l>di castità perch' in ferino volto</l>
<l>trasmutasti Atteon spargendo l' acque:</l>
<l>or dimmi, lui rendesti errante fera</l>
<l>perché nuda ti vide o perché stolto</l>
<l>a le tue voglie ardenti ei non compiacque?</l>
<l>Vera è, se ben si tacque,</l>
<l>la tua vergogna e la sua pena è vera,</l>
<l>perché da te disciolto</l>
<l>se 'n giva mentre tu d' ardor ripiena</l>
<l>facevi de le braccia a lui catena.</l>
<l>Ma tu mi fuggi et a gli accesi rai</l>
<l>tenebre intorno aspergi, or de' tuoi falli</l>
<l>vere novelle udendo in questa riva.</l>
<l>Chiuditi pur, né ti mostrar più mai,</l>
<l>perché non merti in ciel notturni balli</l>
<l>guidar con l' altre stelle, iniqua Diva;</l>
<l>così dolente e priva</l>
<l>de la luce del sol rimanghi omai,</l>
<l>e reggere i cavalli</l>
<l>celesti il fato a te vieti in eterno,</l>
<l>concedendone altrui l' alto governo.</l></lg></div1>
<div1><head>&gt;CXXIII&lt;</head>
<lg><l>Tre son le grazie ancelle,</l>
<l>se non è falso il grido,</l>
<l>che sono intorno a l' alma Dea di Gnido;</l>
<l>tu che somigli a lei,</l>
<l>se non quanto onestà ti fa più cara,</l>
<l>n' hai quattro, e via più belle.</l>
<l>Concedi l' una dunque a' desir miei,</l>
<l>e fia modestia rara</l>
<l>se donna a' Divi d' agguagliarsi impara.</l></lg></div1>
<div1><head>CXXIV</head>
<lg><l>O con le grazie eletta e con gli amori,</l>
<l>fanciulla aventurosa,</l>
<l>a servire colei che Dea somiglia,</l>
<l>poi che 'l mio sguardo in lei mirar non osa</l>
<l>i raggi e gli splendori</l>
<l>e 'l bel seren de gli occhi e de le ciglia,</l>
<l>né l' alta maraviglia</l>
<l>che ne discopre il lampeggiar del riso,</l>
<l>né quanto di celeste ha il petto e 'l volto,</l>
<l>io gli occhi a te rivolto,</l>
<l>e nel tuo leggiadretto e lieto viso</l>
<l>dolcemente m' affiso.</l>
<l>Bruna sei tu ma bella</l>
<l>qual vergine viola, e del tuo vago</l>
<l>sembiante or sì m' appago</l>
<l>che non disdegno signoria d' ancella.</l>
<l>Or mentre io parlo, placida e cortese</l>
<l>sguardi bassi e furtivi</l>
<l>volgi in me, del tuo cor mute parole.</l>
<l>Ah, dove giri i lumi alteri e schivi?</l>
<l>Da qual maestra apprese</l>
<l>hai l' empie usanze e 'n quai barbare scole?</l>
<l>Così mostrarli suole</l>
<l>la tua gran Donna incontra Amor superba,</l>
<l>e fulminar da gli occhi ira et orgoglio,</l>
<l>ma non hai tu lo scoglio</l>
<l>ch' il cor le inaspra e sì gelato il serba,</l>
<l>e non sei tanto acerba.</l>
<l>Non voler, semplicetta,</l>
<l>dunque agguagliar de la sdegnosa fronte</l>
<l>l' ire veloci e pronte,</l>
<l>ma s' ella ne sgomenta or tu n' alletta.</l>
<l>Mesci fra' dolci risi e dolci vezzi</l>
<l>solo acerbetti sdegni</l>
<l>che le dolcezze lor faccian più care,</l>
<l>né quelli atti orgogliosi ella t' insegni</l>
<l>e i superbi disprezzi,</l>
<l>ma da te modi mansueti impare;</l>
<l>e se tu pòi destare,</l>
<l>o ministra d' Amore e messaggiera,</l>
<l>fra tante voglie in lei crude e gelate</l>
<l>scintilla di pietate,</l>
<l>qual gloria avrai ne la sua bella schiera.</l>
<l>Tu voce hai lusinghiera</l>
<l>e parole soavi,</l>
<l>tu i mesti tempi e i lieti e tu de' giochi</l>
<l>sai gli opportuni lochi,</l>
<l>e tieni di quel petto ambe le chiavi.</l>
<l>So ch' ella, affissa a' micidiali specchi</l>
<l>suoi consiglier fedeli,</l>
<l>sovente varia i fregi e gli rinova;</l>
<l>e qual empio guerrier ch' arme crudeli</l>
<l>a battaglia apparecchi</l>
<l>le terge prima che le vesta o mova,</l>
<l>tal ella affina e prova</l>
<l>di sua bellezza le saette e i dardi</l>
<l>s' acute siano e salde: “Al cor non giunge</l>
<l>questo, ma leggier punge;</l>
<l>questo altro — dice — uccide sì, ma tardi;</l>
<l>da questo uom che si guardi</l>
<l>può schermirsi e fuggire;</l>
<l>è inevitabil questo”. Or tu, ch' intanto</l>
<l>l' adorni e 'l crine e 'l manto,</l>
<l>così le parla e così placa l' ire:</l>
<l>“O Donna tanto bella e tanto adorna,</l>
<l>ch' in giovenil sembiante</l>
<l>Amore stesso che t' ornò disfidi,</l>
<l>qual petto è di diaspro e di diamante</l>
<l>che quando a te ritorna</l>
<l>al balenar de gli occhi tuoi s' affidi?</l>
<l>Ogn' un sa come ancidi</l>
<l>soavemente co' begli occhi rei,</l>
<l>ma chi sa come sani un core infermo</l>
<l>che non ha pace o schermo?</l>
<l>Perché di tanto onor privata sei?</l>
<l>Specchi d' amore e miei,</l>
<l>ah, voi non v' accorgete</l>
<l>come rinovellare altrui vi lice</l>
<l>in guisa di Fenice,</l>
<l>e le piaghe saldar ch' aperte avete?</l>
<l>Or che tutti son vinti i più ritrosi</l>
<l>e gli alpestri e selvaggi,</l>
<l>scoprite altro valor, luci serene;</l>
<l>dolci strali vibrate e misti [i] raggi</l>
<l>de' folgori amorosi</l>
<l>sian con le tempre di gioiosa spene;</l>
<l>sgombri l' amare pene</l>
<l>e ne' cori per tema afflitti e morti</l>
<l>desti il soave spirto aure vitali.</l>
<l>[“O fortunati mali”</l>
<l>diranno poscia, “O liete e dolci morti”,</l>
<l>né più gli amanti accorti</l>
<l>temeran di ferita,</l>
<l>ma di morir per sì mirabil piaghe</l>
<l>farà l' alme presaghe</l>
<l>un bel desio di rinovar la vita”.</l>
<l>Così ragiona e con faconda lingua</l>
<l>lusinga insieme e prega,</l>
<l>ch' alfin si volge ogni femineo ingegno.</l>
<l>Ma che rileva a me se ben si piega?</l>
<l>Cresca pure et estingua</l>
<l>gli illustri amanti quel superbo sdegno;</l>
<l>me nel mio stato indegno</l>
<l>sicuro umil fortuna e pago or rende:</l>
<l>vil capanna dal ciel non è percossa,</l>
<l>ma sovra Olimpo et Ossa</l>
<l>tuona il gran Giove e le gran torri accende;</l>
<l>[quinci ella essempio prende.]</l>
<l>Ma tu, mio caro obietto,</l>
<l>non disdegnar ch' io t' ami e ti vagheggi,</l>
<l>e non por freno o leggi</l>
<l>per alterezza a l' amoroso affetto.</l>
<l>Vanne occulta, Canzone</l>
<l>nata d' Amore e di pietoso zelo,</l>
<l>a quella man che 'l crine annoda e parte</l>
<l>con tal vaghezza et arte;</l>
<l>dì che t' asconde fra 'l suo petto e 'l velo</l>
<l>da gli uomini e dal cielo.</l>
<l>Ah, per dio, non ti mostri,</l>
<l>e se scoprir ti vuol, ti scopra solo</l>
<l>a l' amoroso stuolo,</l>
<l>né leggano i canuti i detti nostri.</l></lg></div1>
<div1><head>CXXV</head>
<lg><l>Di qual erba di Ponto o di qual angue</l>
<l>trasse Amor l' empio tosco onde cosperse</l>
<l>poi nobil Maga il lin che mi coperse</l>
<l>il nudo petto, ond' ei ne ferve e langue?</l>
<l>Arder già sento in ogni vena il sangue:</l>
<l>o fiamme, o pene mie gravi e diverse,</l>
<l>don via men fero la gelosa offerse</l>
<l>che fu delusa dal centauro essangue.</l>
<l>Maga crudel se fura e più crudele</l>
<l>s' avien che doni, e d' ogni grazia avara:</l>
<l>se tiene il furto, il dono or si ritoglia.</l>
<l>Lasso, ch' io spargo in van gridi e querele:</l>
<l>ahi, chi mi trae l' insidiosa spoglia?</l>
<l>ahi, chi le fiamme e 'l rogo almen prepara?</l></lg></div1>
<div1><head>CXXVI</head>
<lg><l>Allor che ne' miei spirti intepidissi</l>
<l>quel ch' accendevi tu celeste foco,</l>
<l>cangiai l' usato corso a poco a poco</l>
<l>et a me stesso vile e grave io vissi;</l>
<l>nulla poscia d' amor cantai né scrissi,</l>
<l>e s' alcun detto ne formai per gioco</l>
<l>io n' ebbi scorno, e garrir basso e fioco</l>
<l>non chiaro carme risonare udissi.</l>
<l>Come cetra son io discorde o come</l>
<l>lira cui dotta mano o rozza tocchi,</l>
<l>et or noia or diletta in vario suono;</l>
<l>e sol dolce il mio canto è nel tuo nome,</l>
<l>e solo allor che lodo i tuoi begli occhi</l>
<l>mi detta Amor quanto di lui ragiono.</l></lg></div1>
<div1><head>CXXVII</head>
<lg><l>Chi chiuder brama a' pensier vili il core</l>
<l>apra in voi gli occhi, e i doni in mille sparsi</l>
<l>uniti in voi contempli, e 'n sen destarsi</l>
<l>sentirà nove voglie e novo amore;</l>
<l>ma se poi vi deriva estremo ardore</l>
<l>da' vaghi lumi di pietà sì scarsi,</l>
<l>non s' arresti o difenda, ove in ritrarsi</l>
<l>non è salute o 'n far difesa onore;</l>
<l>anzi, sì come già vergini sacre</l>
<l>nobil fiamme nutrir, aggiunga ei sempre</l>
<l>l' esca soave a la vivace fiamma,</l>
<l>ché dolcezze soffrendo amare et acre</l>
<l>e quasi Alcide ardendo a dramma [a] dramma</l>
<l>rinoverassi in più felici tempre.</l></lg></div1>
<div1><head>&gt;CXXVIII&lt;</head>
<lg><l>Al bel de' bei vostri occhi ov' arde Amore</l>
<l>e Febo splende e l' uno e l' altro spira</l>
<l>spirto che l' alme al ciel rapisce e tira,</l>
<l>era intento il mio guardo e fiso il core;</l>
<l>indi attendeva omai solo il furore</l>
<l>ond' altri poetando a gloria aspira,</l>
<l>ma doppio venne e tanto il cor delira</l>
<l>che stima senno il forsennato errore.</l>
<l>Lasso, e ben d' eloquenza in me feconda</l>
<l>vena s' aprì, ma sorse anco di pianto</l>
<l>fonte che 'l dolce mescolò d' amaro;</l>
<l>or, se più questa in me che quella abonda,</l>
<l>essere insieme non vi sia discaro</l>
<l>onorata di lacrime e di canto.</l></lg></div1>
<div1><head>[&gt;]CXXIX[&lt;]</head>
<lg><l>Caro amoroso Neo,</l>
<l>che sì illustri un bel volto</l>
<l>co 'l negro tuo fra 'l suo candore accolto,</l>
<l>se per te stesso sei</l>
<l>tu pur macchia e difetto,</l>
<l>con qual arte perfetto</l>
<l>tu rendi quel che più ne piace in lei?</l>
<l>Forse del ciel le stelle</l>
<l>sono macchie sì belle?</l>
<l>Ma se tali ha costei</l>
<l>in sua beltà le mende,</l>
<l>quai sono le bellezze ond' ella splende?</l></lg></div1>
<div1><head>[&gt;]CXXX[&lt;]</head>
<lg><l>Amor per certo segno a le mie voglie</l>
<l>questo sì poco bruno</l>
<l>già pose in questo bianco,</l>
<l>e 'l guardo ingordo e stanco</l>
<l>ch' io disperdo ne l' uno</l>
<l>si ristora ne l' altro e si raccoglie.</l>
<l>Deh, quanto, o bei contrari,</l>
<l>congiunti insieme sete a me più cari.</l></lg></div1>
<div1><head>&gt;CXXXI&lt;</head>
<lg><l>Non fe' del vostro neo più vaghe note</l>
<l>la Natura né l' arte</l>
<l>nel vivo o ne le carte.</l>
<l>Picciolo è sì, pur albergar vi pote</l>
<l>con le tre grazie Amore</l>
<l>e farvi lieto un core;</l>
<l>né mai le tre sorelle</l>
<l>vidi altrove più belle.</l></lg></div1>
<div1><head>CXXXII</head>
<lg><l>Tre gran donne vidi io ch' in esser belle</l>
<l>mostran disparità, ma somigliante,</l>
<l>sì che ne gli atti e 'n ogni lor sembiante</l>
<l>scrive Natura: “Noi siam tre sorelle”.</l>
<l>Ben ciascuna io lodai, pur l' una d' elle</l>
<l>mi piacque sì ch' io ne divenni amante,</l>
<l>et ancor fia ch' io ne sospiri e cante</l>
<l>e 'l mio foco e 'l suo nome alzi a le stelle.</l>
<l>Lei sol vagheggio, e se pur l' altre io miro</l>
<l>vo cercando in altrui quel c' ha di vago</l>
<l>e ne gli Idoli suoi vien ch' io l' adore;</l>
<l>ma cotanto somiglia al ver l' imago</l>
<l>ch' erro, e dolce è l' error; pur ne sospiro</l>
<l>come d' ingiusta Idolatria d' Amore.</l></lg></div1>
<div1><head>CXXXIII</head>
<lg><l>Quel prigioniero augel che dolci e scorte</l>
<l>note apprendea dal tuo soave canto,</l>
<l>morendo in sen ti giacque e dal tuo pianto</l>
<l>onorato fu poi: felice morte.</l>
<l>Ben ho contraria e dolorosa sorte</l>
<l>io mesto cigno, e non è falso il vanto,</l>
<l>ché quel ch' Amor mi detta imparo e canto</l>
<l>fra queste mura e le rinchiuse porte.</l>
<l>Muoio sovente, et è 'l morir più fero</l>
<l>perch' al martir rinasco, e nel tuo grembo</l>
<l>mai non trovo per me tomba o feretro;</l>
<l>e ' lumi, ch' irrigar con largo nembo</l>
<l>un che passò da gli Indi a noi straniero,</l>
<l>scarsi a me son, e stilla io non impetro.</l></lg></div1>
<div1><head>&gt;CXXXIV&lt;</head>
<lg><l>Gelo ha Madonna il seno e fiamma il volto,</l>
<l>io son ghiaccio di fore</l>
<l>e 'l foco ho dentro accolto;</l>
<l>questo avien perch' Amore</l>
<l>ne la sua fronte alberga e nel mio petto,</l>
<l>né mai cangia ricetto</l>
<l>sì ch' io l' abbia ne gli occhi, ella nel core.</l></lg></div1>
<div1><head>&gt;CXXXV&lt;</head>
<lg><l>Tarquinia, mentre miri</l>
<l>i bei celesti giri,</l>
<l>il cielo esser vorrei</l>
<l>perché ne gli occhi miei</l>
<l>fiso tu rivolgessi</l>
<l>le tue dolci faville:</l>
<l>io vagheggiar potessi</l>
<l>mille bellezze tue con luci mille.</l></lg></div1>
<div1><head>CXXXVI</head>
<lg><l>Ne' vostri dolci baci</l>
<l>de l' api è il dolce mele,</l>
<l>e v' è l' ago de l' api aspro e crudele:</l>
<l>dunque addolcito e punto</l>
<l>da voi parto in un punto.</l></lg></div1>
<div1><head>CXXXVII</head>
<lg><l>Al vostro dolce azurro</l>
<l>ceda, o luci serene,</l>
<l>qual più bel negro Italia in pregio tiene.</l>
<l>Occhi, cielo d' Amore,</l>
<l>sole di questo core,</l>
<l>son gli altri al paragone ombre d' inferno.</l>
<l>Azurro è il cielo eterno,</l>
<l>e quel ch' è bello il bello ha sol da lui:</l>
<l>ei bello è sol perch' assomiglia a vui.</l></lg></div1>
<div1><head>&gt;CXXXVIII&lt;</head>
<lg><l>Al tuo dolce pallore</l>
<l>la rosa il pregio cede,</l>
<l>ché per lo scorno più arrossir si vede.</l>
<l>Questo è 'l color ch' Amore</l>
<l>di sua man tinge e segna,</l>
<l>né vanno i suoi guerrier sott' altra insegna;</l>
<l>e l' Alba no 'l disdegna,</l>
<l>anzi invaghisce il ciel di tue viole</l>
<l>e teco brama impallidirsi il sole.</l></lg></div1>
<div1><head>&gt;CXXXIX&lt;</head>
<lg><l>Cagion forse è l' Aurora</l>
<l>di questo bel concento</l>
<l>che fan le fronde e i rami e l' acque e 'l vento?</l>
<l>O con sì dolce modo</l>
<l>il ciel Tarquinia onora,</l>
<l>e per lei de la terra s' inamora?</l>
<l>Io odo, certo, io odo</l>
<l>la voce: ella è pur dessa;</l>
<l>ecco, Tarquinia viene: Amor s' appressa.</l></lg></div1>
<div1><head>CXL</head>
<lg><l>Tolse BARBARA gente il pregio a Roma</l>
<l>de l' armi e de l' Impero, e serva fella.</l>
<l>O nome a lei fatale: ecco, novella</l>
<l>Barbara vincitrice ancor la doma,</l>
<l>et a qual altra più s' onora e noma</l>
<l>togliendo il vanto e 'l titolo di bella,</l>
<l>spiega le squadre in Campidoglio e quella</l>
<l>de' suoi prigioni incatenata e doma.</l>
<l>Sono i guerrieri suoi dolce rigore</l>
<l>con pudica beltà, sdegno cortese</l>
<l>che quanto sfida altrui tanto gli piace;</l>
<l>i vinti un sesso e l' altro, e l' un d' Amore</l>
<l>l' altro d' invidia, e quella stessa face</l>
<l>agghiaccia or l' uno, che già l' altro accese.</l></lg></div1>
<div1><head>CXLI</head>
<lg><l>Le donne illustri ch' il mio duol tempraro</l>
<l>pur con la vista di soavi baci,</l>
<l>certo fur quelle tre per cui tu piaci,</l>
<l>Madre d' amore, e tempri il pianto amaro.</l>
<l>Fra lor scherzava il tuo fanciul più caro</l>
<l>vibrando strali et amorose faci,</l>
<l>e 'l gioco e 'l riso e gli altri lor seguaci</l>
<l>avea d' intorno, e sol l' inganno a paro.</l>
<l>Punto è 'l cor da tre piaghe e sol per l' una</l>
<l>gode languir che fe' la punta d' oro;</l>
<l>l' altre non sdegna, ma non tanto apprezza.</l>
<l>E pur che l' una lieta o due di loro</l>
<l>mostrino il volto e l' inegual bellezza,</l>
<l>l' asconda l' altra grazia, o sia fortuna.</l></lg></div1>
<div1><head>CXLII</head>
<lg><l>Non potea stile assomigliare in parte</l>
<l>de' tuoi lumi e de' crini i raggi e l' oro,</l>
<l>né quel ch' apron due labra almo tesoro,</l>
<l>né fra' ligustri tuoi le rose sparte;</l>
<l>né degne pur le più famose carte</l>
<l>o i più candidi marmi eran di loro,</l>
<l>talch' a formar Natura il bel lavoro</l>
<l>mosse dove perdea timida l' arte;</l>
<l>e dimostrò la tua beltate espressa</l>
<l>in questa viva imago, e 'n picciol viso</l>
<l>gran maraviglie e 'n membra assai leggiadre;</l>
<l>e mentre tu vagheggi in lei te stessa,</l>
<l>la fanciuletta co 'l soave riso</l>
<l>a conoscer comincia omai la madre.</l></lg></div1>
<div1><head>CXLIII</head>
<lg><l>Donna per cui l' Amor trionfa e regna</l>
<l>merta che l' aurea testa orni e circonde</l>
<l>nobil corona: or qual sarà la fronde</l>
<l>o qual fia l' oro a cui l' onor convegna?</l>
<l>A gran ragion da lei si schiva e sdegna</l>
<l>fregio men vago il qual si cerchi altronde,</l>
<l>ché l' or di chiome sì odorate e bionde</l>
<l>può far corona che di lei sia degna;</l>
<l>e 'n forma sì gentil s' avolge e tesse</l>
<l>che la Fenice sola omai non fia</l>
<l>che per Diadema natural si vanti:</l>
<l>così mostrasser queste mani istesse</l>
<l>il bianco sen, come vedrian gli amanti</l>
<l>che gli è monil la sua beltà natia.</l></lg></div1>
<div1><head>CXLIV</head>
<lg><l>Quel vago labro dal suo proprio sito</l>
<l>molle si sporge e ritondetto in fuore,</l>
<l>spinto per arte, mi credo io, d' Amore</l>
<l>a fare a' baci insidioso invito.</l>
<l>Amanti, alcun non sia cotanto ardito</l>
<l>ch' osi appressarsi ove tra fiore e fiore</l>
<l>egli si sta per attoscarvi il core</l>
<l>come angue suole: io 'l veggio et io l' addito.</l>
<l>Io ch' altre volte ne l' insidie ascose</l>
<l>al laccio caddi, or ben le riconosco</l>
<l>e le discopro, o giovenetti, a voi:</l>
<l>qual di Tantalo i pomi omai le rose</l>
<l>fansi a l' incontra e s' allontanan poi;</l>
<l>sol resta Amore che spira un dolce tosco.</l></lg></div1>
<div1><head>CXLV</head>
<lg><l>Bella Angioletta, qual leggiadra imago</l>
<l>è degna di coprir l' avorio terso</l>
<l>del vostro volto, del color cosperso</l>
<l>che rende il cielo su 'l matin più vago?</l>
<l>Qual formarla potria maestro o Mago</l>
<l>ch' a voi più si convegna, o qual diverso</l>
<l>abito loda il Franco o l' Indo o 'l Perso</l>
<l>ond' altri sia più desioso e vago?</l>
<l>Come Cintia solea forma terrena</l>
<l>prender fra' boschi, o Citerea succinta,</l>
<l>e segnar l' orme i bei coturni d' oro,</l>
<l>tal voi con fronte lucida e serena</l>
<l>duce vi fate d' amoroso coro,</l>
<l>e bella è più qual da voi meno è vinta.</l></lg></div1>
<div1><head>CXLVI</head>
<lg><l>Questi, ch' a' cori altrui cantando spira</l>
<l>fiamme d' amore e di pietate ardenti,</l>
<l>e sì dolce risuona i suoi lamenti</l>
<l>ch' ogni odio placa e raddolcisce ogni ira,</l>
<l>(chi 'l crederia?) si move e si raggira</l>
<l>instabil più ch' arida fronde a' venti:</l>
<l>nulla fé, nullo Amor, falsi i tormenti</l>
<l>sono, e falso l' affetto ond' ei sospira.</l>
<l>Insidioso amante, ama e disprezza</l>
<l>quasi in un punto, e trionfando spiega</l>
<l>di feminili spoglie empi Trofei;</l>
<l>ma non consenta Amor ch' alta bellezza</l>
<l>preda [sia] al fin de gli infedeli e rei,</l>
<l>ch' a' suoi fidi seguaci in premio niega.</l></lg></div1>
<div1><head>CXLVII</head>
<lg><l>Ben veggio al lido avinta ornata Nave</l>
<l>e 'l nocchier che m' invita e 'l mar che giace</l>
<l>senza onda, e ch' Aquilone et Austro tace,</l>
<l>e sol dolce spirar l' aura soave;</l>
<l>ma 'l mare e 'l vento e 'l ciel fede non have:</l>
<l>altri, seguendo il lusingar fallace,</l>
<l>sciolse dal porto a mezza notte audace</l>
<l>c' ora è sommerso e va perduto e pave.</l>
<l>Veggio i trofei del mar: rotte le vele,</l>
<l>tronche le sarte e biancheggiar l' arene</l>
<l>d' ossa insepolte, e 'ntorno errar gli spirti;</l>
<l>pur, se convien che questo Egeo crudele</l>
<l>per donna io solchi, almen fra le Sirene</l>
<l>sia la mia morte, e non fra scogli e sirti.</l></lg></div1>
<div1><head> C &gt;CXLVIII&lt;</head>
<lg><l>Tasso, qui dove il Medoaco scende</l>
<l>a dar tributo d' acque dolci al mare,</l>
<l>al crudo Amor d' onde turbate amare</l>
<l>da me tributo non minor si rende;</l>
<l>e tra queste ombre, ove non luce o splende</l>
<l>raggio che le mie notti apra e rischiare,</l>
<l>cerco il mio sol, né suo vestigio appare</l>
<l>se non l' ardore onde mille alme accende:</l>
<l>ché scorgo appresso il fuoco ovunque io guarde</l>
<l>che già diffuse sua beltà fra noi</l>
<l>e descritto si legge in mille carte.</l>
<l>Lasso, ei ben volse in sua memoria parte</l>
<l>di quel lasciarne ond' uom si strugge et arde,</l>
<l>ma tutti portò seco i raggi suoi.</l></lg></div1>
<div1><head>CXLIX</head>
<lg><l>Or che l' alpi canute, e pigre [e] salde</l>
<l>rende l' acque correnti il pigro verno,</l>
<l>gelo ancor io, ma un vago affetto interno</l>
<l>i miei pensieri avien che sproni e scalde;</l>
<l>e di tepida neve in dolci falde</l>
<l>sì belle rose e sì bei fior discerno,</l>
<l>e tai marmi spirar, ch' obietto eterno</l>
<l>sprezzan le voglie traviate e balde.</l>
<l>Ma da soverchio ardir nasce il timore,</l>
<l>e temo che 'l furor non le trasporte</l>
<l>sì che 'l ciel se ne sdegni, e d' orror m' empio.</l>
<l>Questo d' Iddio sì bello e vivo tempio,</l>
<l>ove onore e virtù son l' alte porte,</l>
<l>dunque immondo farò d' immondo amore?</l></lg></div1>
<div1><head>CL</head>
<lg><l>Due donne in un dì vidi illustri e rare,</l>
<l>l' una qual mesto sol che si nasconda</l>
<l>in nube a mezzo 'l ciel, l 'altra gioconda</l>
<l>qual bella Aurora che si specchi in Mare.</l>
<l>La prima, che si cela e non appare,</l>
<l>non vuol che le sue lodi altri diffonda</l>
<l>s' ella raccoglie i raggi, e la seconda</l>
<l>vaga di sé gli altri invaghir mi pare.</l>
<l>Ma né quella coprir si può cotanto</l>
<l>che non traluca e questa, ancor che stanchi</l>
<l>gli specchi, sua beltà tutta non vede.</l>
<l>Io né tacer, come sdegnosa chiede,</l>
<l>posso de l' una, ma con l' altra il canto</l>
<l>per soverchia materia avien che manchi.</l></lg></div1>
<div1><head>&gt;CLI&lt;</head>
<lg><l>La bella pargoletta</l>
<l>che non conosce Amore</l>
<l>né pur noto ha per fama il suo valore</l>
<l>co' begli occhi saetta</l>
<l>e co 'l soave riso,</l>
<l>né s' accorge che tien l' arme nel viso.</l>
<l>Qual colpa ha del morire</l>
<l>di chi la vede e sente</l>
<l>se non sa di ferire?</l>
<l>O beltà micidiale et innocente,</l>
<l>tempo è ch' Amor dimostri</l>
<l>omai ne le tue piaghe i dolor nostri.</l></lg></div1>
<div1><head>CLII</head>
<lg><l>Donna real, fra pompe e gemme et ostri</l>
<l>e trionfali spoglie e sacre palme</l>
<l>nata, dove ha l' onor d' Italia albergo,</l>
<l>mentre il tuo nome in sì purgati inchiostri</l>
<l>s' onora e fra sì chiare e nobili alme,</l>
<l>anch' io mi volgo a contemplarti et ergo;</l>
<l>deh, ne le rime, ch' io polisco e tergo</l>
<l>pur quali un tempio, volontaria scendi,</l>
<l>né sia da te co 'l mio pregar negletto,</l>
<l>perché sotto umil tetto</l>
<l>s' adora Dio che assomigliare intendi,</l>
<l>né sprezza il puro affetto</l>
<l>di chi sospende a lui mortal facella,</l>
<l>bench' il sol gli risplenda et ogni stella.</l>
<l>Forse come talor candide e pure</l>
<l>il sol rende le nubi e chiuso intorno</l>
<l>con gli adombrati lampi indi traluce,</l>
<l>così vedrassi il tuo bel nome adorno</l>
<l>splender per entro le mie rime oscure</l>
<l>e 'l mio fosco illustrar con viva luce;</l>
<l>e forse tanto ancor per sé riluce</l>
<l>che, dove in parte non l' asconda e tempre</l>
<l>l' infinita virtù de' vaghi raggi</l>
<l>ne' suoi lieti viaggi,</l>
<l>occhio non fia che non s' abbagli e stempre</l>
<l>a così dolci oltraggi;</l>
<l>e perché il proprio lume altrui no 'l celi</l>
<l>ben dee soffrir ch' io sì l' adombri e veli.</l>
<l>Né spiacerti ancor dee che solo in parte</l>
<l>la tua beltà ne' miei colori espressa</l>
<l>sia da lo stil ch' a l' opra ardito move,</l>
<l>perché se qual appare a chi l' appressa</l>
<l>così fosse ritratta in pure carte,</l>
<l>chi mirare oseria forme sì nove</l>
<l>senza volger per tema i lumi altrove?</l>
<l>O chi mirando folgorar gli sguardi</l>
<l>de gli occhi ardenti e lampeggiare il riso,</l>
<l>e 'l bel celeste viso</l>
<l>quinci e quindi aventar fiammelle e dardi,</l>
<l>non rimarria conquiso,</l>
<l>bench' egli prima a sì dubbioso varco</l>
<l>non temesse d' Amor la face e l' arco?</l>
<l>E certo il primo dì che 'l bel sereno</l>
<l>de la tua fronte a gli occhi miei s' offerse</l>
<l>e vidi armato spaziarvi Amore,</l>
<l>se non che reverenza allor converse</l>
<l>e maraviglia in fredda selce il seno,</l>
<l>ivi perìa con doppia morte il core;</l>
<l>ma parte de gli strali e de l' ardore</l>
<l>sentii pur anco entro al gelato marmo,</l>
<l>e s' alcun mai per troppo ardire ignudo</l>
<l>vien di quel forte scudo</l>
<l>di cui dinanzi a te mi copro et armo,</l>
<l>il colpo dolce e crudo</l>
<l>sentir potria ne la turbata fronte</l>
<l>e qui giacersi ove morì Fetonte.</l>
<l>Ché s' in parte giamai discerne e vede</l>
<l>i secreti del ciel terrena mente</l>
<l>che rapta da furor trascorra e voli,</l>
<l>la Providenza eterna omai consente</l>
<l>ch' interno duol con sì pietose prede</l>
<l>le sue bellezze al tuo bel corpo involi;</l>
<l>ché se l' ardor de' tuoi sereni soli</l>
<l>non era scemo, e 'ntepidito il foco</l>
<l>che ne le guance sovra 'l giel si sparse,</l>
<l>incenerite et arse</l>
<l>morian le genti e non v' avea più loco</l>
<l>di riverenza armarse,</l>
<l>perché sciolta saria qual bianca falda</l>
<l>di fredda neve dove il sol riscalda.</l>
<l>E mentre prega il ciel ch' al primo stato</l>
<l>più bello ti ritorni e c' omai spieghi</l>
<l>la tua beltà ch' in parte ascosa or tiene,</l>
<l>come incauto non sa che in tanti preghi</l>
<l>non chiede altro che morte? E 'l duro fato</l>
<l>di Semele infelice or mi soviene,</l>
<l>che 'l gran Giove mirar senza terrene</l>
<l>forme ignudo bramò mentite e false,</l>
<l>qual di fulmini cinto in sen l' accoglie</l>
<l>la sua celeste moglie;</l>
<l>ma sì gran luce sostener non valse:</l>
<l>anzi, le belle spoglie</l>
<l>cenere fersi, et a sì folle amante</l>
<l>allor nulla giovò Giove tonante.</l>
<l>Ma che? Forse sperare ancor ne lice</l>
<l>che se ben dono ond' arda e si consumi</l>
<l>tenta impetrar con mille preghi il mondo,</l>
<l>potrà pur anco al sol di chiari lumi</l>
<l>rinovellarsi in guisa di Fenice</l>
<l>e rinascer più vago e più giocondo;</l>
<l>e quanto ha del terreno e de l' immondo</l>
<l>tutto spogliando, più leggiadre forme</l>
<l>poscia vestirsi, e par che ciò si spere</l>
<l>da le tue luci altere,</l>
<l>ch' esser dee l' opra a la cagion conforme;</l>
<l>né si potria temere</l>
<l>che senza vita n' abbandoni e lasce,</l>
<l>ché vitale è 'l morir se da lei nasce.</l>
<l>Canzon, deh, sarà mai quel lieto giorno</l>
<l>che 'n que' begli occhi le sue fiamme prime</l>
<l>raccese io veggia, e ch' arda il mondo in loro?</l>
<l>Ch' ivi, qual foco l' oro,</l>
<l>anch' io purgherei l' alma, e le mie rime</l>
<l>foran d' Augel canoro,</l>
<l>che forse vili or son per donna egregia</l>
<l>se non quanto ella pur LE ONORA e pregia.</l></lg></div1>
<div1><head>CLIII</head>
<lg><l>Del puro lume onde i celesti giri</l>
<l>fece, il sole e le stelle, il mastro eterno</l>
<l>formò i vostri occhi ancora et al governo</l>
<l>vi pose Amor perché gli informi e giri;</l>
<l>e solo un raggio che di lor si miri</l>
<l>lunge sgombra da noi la notte e 'l verno</l>
<l>de gli affetti mondani, e un foco interno</l>
<l>v' accende di leggiadri alti desiri.</l>
<l>La fiamma crea gli spirti a lei sembianti</l>
<l>ne l' alme vaghe e l' arde e non le sface,</l>
<l>ma le fa pure di terrene e miste;</l>
<l>non è tema o dolor mai che n' attriste:</l>
<l>serena è come voi la nostra pace</l>
<l>e son pianti di gioia i nostri pianti.</l></lg></div1>
<div1><head>CLIV</head>
<lg><l>Chi di non pure fiamme acceso ha il core</l>
<l>e lor ministra esca terrena immonda,</l>
<l>chiuda il suo foco in parte ima e profonda</l>
<l>e non traluca il torbido splendore;</l>
<l>ma chi infiammato d' un celeste ardore</l>
<l>d' ogni macchia mortal si purga e monda,</l>
<l>non è ragion che ['l] foco in seno asconda</l>
<l>senza parlar, né tu 'l consenti, Amore:</l>
<l>ché s' altri (tua mercé) s' affina e terge,</l>
<l>vuoi ch' il mondo il conosca e ch' indi impare</l>
<l>quanto in virtù di que' begli occhi puoi;</l>
<l>e s' alcun pur il cela, insieme i tuoi</l>
<l>più degni fatti in cieco oblio sommerge</l>
<l>e de l' alte tue glorie invido appare.</l></lg></div1>
<div1><head>CLV</head>
<lg><l>Ah, ben è reo destin ch' invidia e toglie</l>
<l>al mondo il suon de' vostri chiari accenti,</l>
<l>onde adivien che le terrene genti</l>
<l>de' maggior pregi impoverisca e spoglie;</l>
<l>ch' ogni nebbia mortal che 'l senso accoglie</l>
<l>sgombrar potea de le più fosche menti</l>
<l>l' armonia dolce, e bei pensieri ardenti</l>
<l>spirar d' onore e pure et alte voglie.</l>
<l>Ma non si merta qui forse cotanto,</l>
<l>e basta ben che 'l mansueto riso</l>
<l>n' infiammi d' un piacer celeste e santo.</l>
<l>Poco fora più bello il paradiso</l>
<l>se 'l mondo udisse in voi d' Angelo il canto</l>
<l>sì come vede in voi d' Angelo il viso.</l></lg></div1>
<div1><head>CLVI</head>
<lg><l>Aprite gli occhi, o miseri mortali,</l>
<l>in questa chiara e bella alma celeste</l>
<l>che di sì pura umanità si veste</l>
<l>che gli angeli a lei sono in vista eguali.</l>
<l>Vedete come al ciel s' inalza e l' ali</l>
<l>spiega verso le stelle ardite e preste,</l>
<l>e quante fiamme intorno accese e deste</l>
<l>ha ne' suoi voli alteri e trionfali.</l>
<l>Udite il canto suo ch' altro pur suona</l>
<l>che voce di Sirena, e i pensier bassi</l>
<l>sgombra de l' alme pigre e 'l grave sonno.</l>
<l>Udite ch' ella a voi così ragiona:</l>
<l>“Seguite me, ché meco errar non ponno</l>
<l>peregrini del mondo i vostri passi”.</l></lg></div1></body></text></TEI.2>
