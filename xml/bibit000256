<?xml version="1.0" encoding="UTF-8"?>
<!DOCTYPE TEI.2 SYSTEM "http://backend.bibliotecaitaliana.it/DTD/bibit.dtd">
<TEI.2>
<teiHeader>
  <fileDesc>
    <titleStmt>
      <title>Rime eteree</title>
      <author>Torquato Tasso</author>
    </titleStmt>
    <extent>43 Kb in UTF-8</extent>
    <publicationStmt>
      <publisher>Biblioteca Italiana</publisher>
      <pubPlace>Roma</pubPlace>
      <date>2004</date>
      <idno>bibit000256</idno>
      <availability>
        <p>Questa risorsa digitale è liberamente accessibile per uso
              personale o scientifico. Ogni uso commerciale è vietato</p>
      </availability>
    </publicationStmt>
    <seriesStmt>
      <title>Collezione BibIt</title>
    </seriesStmt>
    <sourceDesc>
      <bibl>
        <title>Rime eteree</title>
        <author>Tasso, Torquato</author>
        <editor id="ed">Caretti, Lanfranco</editor>
        <publisher>Zara</publisher>
        <pubPlace>Parma</pubPlace>
        <date>1990</date>
        <note>Ripr. facs. dell'ed.: Padova, 1567. Segue: Trascrizione, allegati</note>
      </bibl>
    </sourceDesc>
  </fileDesc>
  <encodingDesc>
                  <samplingDecl>
                    <p>Tutti i materiali paratestuali della fonte cartacea non riconducibili alla
                      responsabilità dell'autore dell'opera sono stati soppressi nella versione
                      digitale</p>
                  </samplingDecl>
                  <editorialDecl>
                    <correction method="silent" status="medium">
                      <p>Livello medio: controllo a video con collazione con edizione di
                      riferimento</p>
                    </correction>
                    <quotation form="data" marks="all">
                      <p>I simboli di citazione e di discorso diretto presenti sulla fonte cartacea
                        sono stati rappresentati sulla versione digitale</p>
                    </quotation>
                    <hyphenation eol="none">
                      <p>I trattini di sillabazione a fine riga sono stati soppressi e le parole
                        ricomposte</p>
                    </hyphenation>
                  </editorialDecl>
    <classDecl><taxonomy id="CDD"><bibl>Classificazione Decimale Dewey</bibl></taxonomy><taxonomy id="CGB"><bibl>Classificazione generi BibIt</bibl></taxonomy></classDecl></encodingDesc>
  <profileDesc>
    <creation>
      <date>500</date>
    </creation>
    <langUsage><language id="ita">Italiano</language></langUsage>
    <textClass>
      <keywords scheme="CDD">
        <term>851.4 - Poesia italiana. 1542-1585</term>
      </keywords>
      <keywords scheme="CGB">
        <term>Poesia</term>
      </keywords>
    </textClass>
  </profileDesc>
  <revisionDesc>
    <change>
      <date>Data sconosciuta anteriore al 2000</date>
      <respStmt>
        <name>CIBIT - Pavia</name>
      </respStmt>
      <item>Digitalizzazione</item>
    </change>
    <change>
      <date>Data sconosciuta anteriore al 2000</date>
      <respStmt>
        <name>CIBIT - Pavia</name>
      </respStmt>
      <item>Correzione linguistica</item>
    </change>
    <change>
      <date>2004-03-19T00:00:00.000+02:00</date>
      <respStmt>
        <name>Simona Casciano</name>
        <name>BIBIT</name>
      </respStmt>
      <item>Codifica XML - Codifica manuale</item>
    </change>
    <change>
      <date>2004-04-14T00:00:00.000+02:00</date>
      <respStmt>
        <name>Carla Deiana</name>
        <name>BIBIT</name>
      </respStmt>
      <item>Validazione</item>
    </change>
  </revisionDesc>
</teiHeader>

<text>
<body>
<div1>
<head>I</head>
<lg>
<l>Avean gli atti leggiadri e 'l vago aspetto</l>
<l>già rotto il gelo ond' armò sdegno il core,</l>
<l>e le vestigia de l' antico ardore</l>
<l>conoscea già dentro al cangiato petto;</l>
</lg>
<lg>
<l>e nutrir il mio mal prendea diletto</l>
<l>con l' esca dolce d' un soave errore,</l>
<l>sì mi sforzava il lusinghiero Amore</l>
<l>che s' avea ne' begli occhi albergo eletto:</l>
</lg>
<lg>
<l>quand' ecco novo canto il cor percosse,</l>
<l>e spirò nel suo foco, e 'n lui più ardenti</l>
<l>rendé le fiamme da' bei lumi accese.</l>
</lg>
<lg>
<l>Né crescer sì, né sfavillar commosse</l>
<l>vidi mai faci a lo spirar de' venti,</l>
<l>come il mio incendio allor forza riprese.</l>
</lg>
</div1>
<div1>
<head>II</head>
<lg>
<l>Su l' ampia fronte il crespo oro lucente</l>
<l>sparso ondeggiava, e de' begli occhi il raggio</l>
<l>al terreno adducea fiorito maggio</l>
<l>e luglio a i cori oltra misura ardente.</l>
</lg>
<lg>
<l>Nel bianco seno Amor vezzosamente</l>
<l>scherzava, e non ardia di fargli oltraggio,</l>
<l>e l' aura del parlar cortese e saggio</l>
<l>fra le rose spirar s' udia sovente.</l>
</lg>
<lg>
<l>Io, che forma celeste in terra scorsi,</l>
<l>rinchiusi i lumi, e dissi: "Ahi, come è stolto</l>
<l>sguardo che 'n lei sia d' affisarsi ardito!"</l>
</lg>
<lg>
<l>Ma de l' altro periglio non m' accorsi:</l>
<l>che mi fu per l' orecchie il cor ferito,</l>
<l>e i detti andaro ove non giunse il volto.</l>
</lg>
</div1>
<div1>
<head>III</head>
<lg>
<l>Ninfa, onde lieto è di Diana il coro,</l>
<l>fiori coglier vid' io su questa riva;</l>
<l>ma non tanti la man cogliea di loro,</l>
<l>quanti fra l' erbe il bianco piè n' apriva.</l>
</lg>
<lg>
<l>Ondeggiavano sparsi i bei crin d' oro,</l>
<l>ond' Amor mille e mille lacci ordiva,</l>
<l>e l' aura del parlar dolce ristoro</l>
<l>era dal foco che da gli occhi usciva.</l>
</lg>
<lg>
<l>Fermò la Brenta per mirarla il vago</l>
<l>piede, e le feo del suo cristallo istesso</l>
<l>specchio a' bei lumi ed a le treccie bionde.</l>
</lg>
<lg>
<l>Poi disse: "Al tuo partir sì bella imago</l>
<l>partirà ben, Ninfa gentil, da l' onde,</l>
<l>ma 'l cor fia sempre di tua forma impresso".</l>
</lg>
</div1>
<div1>
<head>IV</head>
<lg>
<l>Fuggite, egre mie cure, aspri martiri,</l>
<l>sotto 'l cui peso giacque oppresso il core:</l>
<l>ché per albergo or lo destina Amore</l>
<l>a le sue gioie, a' suoi dolci desiri.</l>
</lg>
<lg>
<l>Sapete ben che quand' avien ch' io miri</l>
<l>que' soli accesi di celeste ardore,</l>
<l>non sostenete voi l' alto splendore,</l>
<l>né 'l fiammeggiar di duo cortesi giri.</l>
</lg>
<lg>
<l>Ma via fuggite, qual notturno e fosco</l>
<l>stormo d' augelli inanzi al dì, che torna</l>
<l>a rischiarar questa terrena chiostra.</l>
</lg>
<lg>
<l>E già, s' a certi segni il ver conosco,</l>
<l>vicino è 'l sol che le mie notti aggiorna,</l>
<l>e veggio Amor che me l' addita e mostra.</l>
</lg>
</div1>
<div1>
<head>V</head>
<lg>
<l>Veggio, quando tal vista Amor m' impetra,</l>
<l>sovra l' uso mortal madonna alzarsi</l>
<l>tal, ch' entro chiude le gran fiamme, ond' arsi,</l>
<l>riverenza, e stupor l' anima impetra.</l>
</lg>
<lg>
<l>Tace la lingua allora e 'l piè s' arretra,</l>
<l>e i miei sospir son chetamente sparsi:</l>
<l>pur nel pallido volto può mirarsi</l>
<l>scritto il mio affetto, quasi in bianca pietra.</l>
</lg>
<lg>
<l>Ben ella il legge, e 'n dir cortese e pio</l>
<l>m' affisa, e forse perché ardisca e parle,</l>
<l>di sua divinità parte si spoglia.</l>
</lg>
<lg>
<l>Ma sì quest' atto adempie ogni mia voglia,</l>
<l>ch' io più non cheggio, e non ho che narrarle,</l>
<l>ché quanto unqua soffersi allora oblio.</l>
</lg>
</div1>
<div1>
<head>VI</head>
<lg>
<l>Amor, se fia giamai che dolce i' tocchi</l>
<l>il terso avorio de la bianca mano,</l>
<l>e 'l lampeggiar del riso umile e piano</l>
<l>veggia d' appresso, e 'l folgorar de gli occhi;</l>
</lg>
<lg>
<l>e notar possa come quindi scocchi</l>
<l>lo stral tuo dolce, e mai non parta in vano,</l>
<l>e come al cor dal bel sembiante umano</l>
<l>d' amorose faville un nembo fiocchi;</l>
</lg>
<lg>
<l>tuo fia questo legame, ond' ora il braccio</l>
<l>non pur, ma via più stretto il core avolgo:</l>
<l>caro furto, onde 'l crin madonna cinse.</l>
</lg>
<lg>
<l>Gradisci il voto, ché più forte laccio</l>
<l>da man più dotta ordito alma non strinse;</l>
<l>né perch' a te lo doni, indi mi sciolgo.</l>
</lg>
</div1>
<div1>
<head>VII</head>
<lg>
<l>Ove tra care danze in bel soggiorno</l>
<l>si traean le notturne e placid' ore,</l>
<l>face, che nel suo foco accese Amore,</l>
<l>lieto n' apriva a mezza notte il giorno;</l>
</lg>
<lg>
<l>e da candide man vibrata intorno</l>
<l>spargea faville di sì puro ardore,</l>
<l>che rendea vago d' arder seco il core,</l>
<l>e scherzar, qual farfalla, al raggio adorno:</l>
</lg>
<lg>
<l>quand' ecco a te man cruda offerta fue,</l>
<l>e da te presa e spenta; e ciechi e mesti</l>
<l>restar mill' occhi a lo spirar d' un lume.</l>
</lg>
<lg>
<l>Ahi come allor cangiasti arte e costume!</l>
<l>tu ministra d' Amor, tu che le sue</l>
<l>fiamme suoli avvivar, tu l' estinguesti!</l>
</lg>
</div1>
<div1>
<head>VIII</head>
<lg>
<l>A i servigi d' Amor ministro eletto,</l>
<l>lucido specchio anzi 'l mio sol reggea;</l>
<l>e specchio intanto a le mie luci i' fea</l>
<l>d' altro più chiaro e più gradito oggetto.</l>
</lg>
<lg>
<l>Ella al candido viso ed al bel petto</l>
<l>vaga di sua beltà, gli occhi volgea;</l>
<l>e le dolci arme, onde di morte rea,</l>
<l>affinar contra me prendea diletto.</l>
</lg>
<lg>
<l>Poi come terse fiammeggiar le vide</l>
<l>ver me ratta girolle, e dal bel ciglio</l>
<l>m' aventò al cor più di un pungente strale.</l>
</lg>
<lg>
<l>Lasso, ch' io non previdi il mio periglio!</l>
<l>Or se madonna a' suoi ministri è tale,</l>
<l>quai fian le piaghe onde i rubelli ancide?</l>
</lg>
</div1>
<div1>
<head>IX</head>
<lg>
<l>Chiaro cristallo a la mia donna offersi</l>
<l>sì ch' entro vide la sua bella imago,</l>
<l>qual ha punto il pensier formarla è vago,</l>
<l>e qual procuro di ritrarla in versi.</l>
</lg>
<lg>
<l>Ella da' pregi suoi tanti e diversi</l>
<l>non torcea 'l guardo di tal vista pago,</l>
<l>gli occhi mirando, e 'l dolce avorio e vago</l>
<l>del seno, e i capei d' or lucidi e tersi.</l>
</lg>
<lg>
<l>E parea fra sé dir: "Ben veggio aperta</l>
<l>l' alta mia gloria, e di che duri strali</l>
<l>questa bellezza mia l' alme saette".</l>
</lg>
<lg>
<l>Così pur, ciò ch' un gioco anzi credette,</l>
<l>mirando l' armi sue, si fé poi certa</l>
<l>quai piaghe abbia il mio core aspre e mortali.</l>
</lg>
</div1>
<div1>
<head>X</head>
<lg>
<l>Re de gli altri superbo altero fiume,</l>
<l>che qualor esci del tuo regno e vaghi,</l>
<l>atterri ciò ch' opporsi a te presume,</l>
<l>e l' ime valli e l' alte piagge allaghi;</l>
</lg>
<lg>
<l>vedi che i Dei marini il lor costume</l>
<l>serbando, i Dei sempre di preda vaghi,</l>
<l>rapito han lei, ch' era tua gloria e lume,</l>
<l>quasi il tributo usato or non gli appaghi.</l>
</lg>
<lg>
<l>Deh tuoi seguaci omai contra 'l Tiranno</l>
<l>Adria solleva; e pria ch' ad altro aspiri,</l>
<l>racquista il Sol che 'n queste sponde nacque.</l>
</lg>
<lg>
<l>Osa pur, ché mill' occhi a te daranno</l>
<l>mille fiumi in soccorso, e de' sospiri</l>
<l>il foco al mar torrà la forza e l' acque.</l>
</lg>
</div1>
<div1>
<head>XI</head>
<lg>
<l>I freddi e muti pesci avezzi omai</l>
<l>ad arder sono, ed a parlar d' amore,</l>
<l>e tu Nettuno, e tu Anfitrite or sai</l>
<l>come rara bellezza allacci un core,</l>
</lg>
<lg>
<l>da che 'n voi lieto spiega i dolci rai</l>
<l>il Sol che fu di queste sponde onore:</l>
<l>il chiaro Sol, cui più devete assai</l>
<l>ch' a l' altro uscito del sen vostro fuore.</l>
</lg>
<lg>
<l>Ché quegli ingrato, a cui non ben soviene</l>
<l>com' è da voi cortesemente accolto,</l>
<l>v' invola il meglio, e lascia il salso e 'l greve.</l>
</lg>
<lg>
<l>Ma questi con le luci alme e serene</l>
<l>v' affina, e purga e rende il dolce e 'l lieve,</l>
<l>e molto più vi dà che non v' è tolto.</l>
</lg>
</div1>
<div1>
<head>XII</head>
<lg>
<l>Erbe felici, che già in sorte aveste</l>
<l>di vento in vece, e di temprato sole,</l>
<l>il raggio di duo luci accorte oneste,</l>
<l>e l' aura di dolcissime parole;</l>
</lg>
<lg>
<l>che già dal bianco piè presse cresceste,</l>
<l>e qualor più la terra arsa si duole,</l>
<l>pronta a scemar il vostro ardor vedeste</l>
<l>la bella man, che i cori accender suole;</l>
</lg>
<lg>
<l>ben sete dono aventuroso e grato,</l>
<l>ond' addolcisco il molto amaro, e sazio</l>
<l>il digiuno amoroso a pieno i' rendo.</l>
</lg>
<lg>
<l>Già novo Glauco in ampio mar mi spazio</l>
<l>d' immensa gioia, e 'l mio mortale stato</l>
<l>posto in oblio, divina forma i' prendo.</l>
</lg>
</div1>
<div1>
<head>XIII</head>
<lg>
<l>Poi che madonna sdegna</l>
<l>fuor d' ogni suo costume</l>
<l>volger in me de' suoi begli occhi il sole,</l>
</lg>
<lg>
<l>qualch' arte, Amor, m' insegna,</l>
<l>ond' io del vago lume</l>
<l>alcun bel raggio ascosamente invole,</l>
<l>e gli occhi egri console.</l>
</lg>
<lg>
<l>Né giusto fia che teco ella se 'n doglia:</l>
<l>ché se furommi il core,</l>
<l>fia 'l mio furto minore</l>
<l>quando in dolce vendetta un guardo i' toglia.</l>
</lg>
</div1>
<div1>
<head>XIV</head>
<lg>
<l>Amor l' alma m' allaccia</l>
<l>di dolci aspre catene:</l>
<l>né mi doglio io perciò, ma ben l' accuso</l>
</lg>
<lg>
<l>che mi leghi ed affrene</l>
<l>la lingua, acciò ch' io taccia</l>
<l>anzi a madonna timido e confuso,</l>
<l>e 'n mia ragion deluso.</l>
</lg>
<lg>
<l>Sciogli pietoso Amore</l>
<l>la lingua, e se non vuoi</l>
<l>che mi stringa un sol men de' lacci tuoi,</l>
<l>tanti n' aggiungi in quella vece al core.</l>
</lg>
</div1>
<div1>
<head>XV</head>
<lg>
<l>Aura, ch' or quinci intorno scherzi, e vole</l>
<l>fra 'l verde crin de' mirti e de gli allori,</l>
<l>a destando ne' prati i vaghi fiori</l>
<l>con dolce furto un caro odor n' invole;</l>
</lg>
<lg>
<l>deh se pietoso spirto in te mai suole</l>
<l>svegliarsi, lascia i tuoi lascivi errori,</l>
<l>e colà drizza l' ali, ove Licori</l>
<l>stampa in riva del Po gigli e viole.</l>
</lg>
<lg>
<l>E nel tuo molle sen questi sospiri</l>
<l>reca, e queste querele alte amorose</l>
<l>là 've già prima i miei pensier n' andaro.</l>
</lg>
<lg>
<l>Potrai poi quivi a le vermiglie rose</l>
<l>involar di sue labra odor più caro,</l>
<l>e riportarlo in cibo a' miei desiri.</l>
</lg>
</div1>
<div1>
<head>XVI</head>
<lg>
<l>Chi di non pure fiamme acceso ha 'l core,</l>
<l>e lor ministra esca terrena immonda,</l>
<l>chiuda l' incendio in parte ima e profonda,</l>
<l>sì che favilla non n' appaia fuore.</l>
</lg>
<lg>
<l>Ma chi infiammato d' un celeste ardore</l>
<l>d' ogni macchia mortal si purga e monda,</l>
<l>ragion non è che 'l nobil foco asconda</l>
<l>chiuso nel sen: né tu 'l consenti, Amore.</l>
</lg>
<lg>
<l>Ché s' altri (tua mercé) s' affina e terge,</l>
<l>vuoi che 'l mondo il conosca, e ch 'indi impare</l>
<l>quanto in virtù di duo begli occhi puoi.</l>
</lg>
<lg>
<l>E s' alcun pur il cela, insieme i tuoi</l>
<l>più degni fatti in cieco oblio sommerge,</l>
<l>e de l' alte tue glorie invido appare.</l>
</lg>
</div1>
<div1>
<head>XVII</head>
<lg>
<l>Vedrò da gli anni in mia vendetta ancora</l>
<l>far di queste bellezze alte rapine;</l>
<l>vedrò starsi negletto il bianco crine,</l>
<l>ch' ora l' arte e l' etate increspa e 'ndora;</l>
</lg>
<lg>
<l>e 'n su le rose, ond' ella il viso infiora,</l>
<l>sparger il verno poi nevi e pruine:</l>
<l>così 'l fasto e l' orgoglio avrà pur fine</l>
<l>di costei, ch' odia più chi più l' onora.</l>
</lg>
<lg>
<l>Sol rimarranno allor di sua bellezza</l>
<l>penitenza e dolor, mirando sparsi</l>
<l>suoi pregi, e farne il Tempo a sé trofei.</l>
</lg>
<lg>
<l>E forse fia ch' ov' or mi sdegna e sprezza,</l>
<l>poi brami accolta dentro a' versi miei</l>
<l>quasi in rogo Fenice rinovarsi.</l>
</lg>
</div1>
<div1>
<head>XVIII</head>
<lg>
<l>Quando avran queste luci e queste chiome</l>
<l>perduto l' oro e le faville ardenti,</l>
<l>e di tua beltà l' arme or sì pungenti</l>
<l>saran dal tempo rintuzzate e dome;</l>
</lg>
<lg>
<l>fresche vedrai le piaghe mie, né come</l>
<l>in te le fiamme, in me gli ardori spenti,</l>
<l>e rinovando gli amorosi accenti</l>
<l>rischiarerò la voce al tuo bel nome;</l>
</lg>
<lg>
<l>e quasi in specchio, che 'l difetto emende</l>
<l>de gli anni, ti fian mostre entro a' miei carmi</l>
<l>le tue bellezze in nulla parte offese.</l>
</lg>
<lg>
<l>Fia noto allor ch' a lo spuntar de l' armi</l>
<l>piaga non sana, e ch' esca un foco apprende</l>
<l>che vive quando spento è chi l' accese.</l>
</lg>
</div1>
<div1>
<head>XIX</head>
<lg>
<l>Quando vedrò nel verno il crine sparso</l>
<l>aver di neve e di pruine algenti,</l>
<l>e 'l seren de' miei dì lieti e ridenti</l>
<l>col fior de gli anni miei fuggito e sparso;</l>
</lg>
<lg>
<l>non sarò punto al tuo bel nome scarso</l>
<l>de le mie lodi e de gli usati accenti</l>
<l>né da gel de l' età fiano in me spenti</l>
<l>quegli incendi amorosi, ond' or son arso.</l>
</lg>
<lg>
<l>Anz' io, ch' or sembro augel palustre e roco,</l>
<l>cigno parrò lungo il tuo nobil fiume,</l>
<l>che già l' ore di morte abbia vicine.</l>
</lg>
<lg>
<l>E quasi fiamma, che vigore e lume</l>
<l>ne l' estremo riprenda anzi 'l suo fine,</l>
<l>risplenderà più chiaro il mio bel foco.</l>
</lg>
</div1>
<div1>
<head>XX</head>
<lg>
<l>Chi chiuder brama a' pensier vil il core</l>
<l>apra in voi gli occhi, e i doni in mille sparsi</l>
<l>uniti in voi contempli, e 'n lui crearsi</l>
<l>sentirà nove voglie e novo amore.</l>
</lg>
<lg>
<l>Ma se scender nel seno estremo ardore</l>
<l>sente da' lumi di pietà sì scarsi,</l>
<l>non s' arretri o difenda, ove in ritrarsi</l>
<l>non è salute o in far difesa onore.</l>
</lg>
<lg>
<l>Anzi, sì come già vergini sacre</l>
<l>nobil fiamma nutrir, tal egli sempre</l>
<l>esca rinovi al suo vivace foco:</l>
</lg>
<lg>
<l>ché dolcezze soffrendo amare ed acre,</l>
<l>e quasi Alcide ardendo a poco a poco</l>
<l>cangerà, fatto Dio, natura e tempre.</l>
</lg>
</div1>
<div1>
<head>XXI</head>
<lg>
<l>Non fia mai che 'l bel viso in me non reste</l>
<l>sculto, o che d' altra imago il cor s' informe,</l>
<l>né che là, dove ogn' altro affetto dorme,</l>
<l>novo spirto d' amor in lui si deste.</l>
</lg>
<lg>
<l>Né men sarà ch' io volga gli occhi a queste</l>
<l>di terrena beltà caduche forme,</l>
<l>per isviar i miei pensier da l' orme</l>
<l>d' una bellezza angelica e celeste.</l>
</lg>
<lg>
<l>A che pur dunque d' invaghir la mente</l>
<l>cerchi del falso e torbido splendore,</l>
<l>che 'n mille aspetti qui sparso riluce?</l>
</lg>
<lg>
<l>Deh sappi omai com' ha facelle spente</l>
<l>per ciascun altra e strali ottusi Amore,</l>
<l>e che sol nel mio Sole è vera luce.</l>
</lg>
</div1>
<div1>
<head>XXII</head>
<lg>
<l>M' apre talor madonna il suo celeste</l>
<l>riso fra perle e bei rubini ardenti,</l>
<l>e l' orecchie inchinando a' miei lamenti</l>
<l>di dolce affetto il ciglio adorna e veste.</l>
</lg>
<lg>
<l>Ma non avien però ch' ella mai deste</l>
<l>nel crudo sen pietà de' miei tormenti:</l>
<l>anzi mia cetra e i miei non rozzi accenti,</l>
<l>e me disprezza, e le mie voglie oneste.</l>
</lg>
<lg>
<l>Né pietà è quella che ne gli occhi accoglie,</l>
<l>ma crudeltà, che 'n tal forma si mostri</l>
<l>perché l' alma ingannata arda e consumi.</l>
</lg>
<lg>
<l>Specchi del cor fallaci, infidi lumi,</l>
<l>ben riconosco in voi gli inganni vostri:</l>
<l>ma che prò, se schivarli Amor mi toglie?</l>
</lg>
</div1>
<div1>
<head>XXIII</head>
<lg>
<l>Tu vedi, Amor, come col dì se 'n vole</l>
<l>mia vita, e 'l fine a me prescritto arrive,</l>
<l>né trovo scampo onde la morte io schive,</l>
<l>ché non s' arresta a' preghi nostri il sole.</l>
</lg>
<lg>
<l>Ma se pietosa del mio fin pur vuole</l>
<l>serbar madonna in me sue glorie vive,</l>
<l>i begli occhi, ond' al ciel l' ira prescrive,</l>
<l>volga ver lui pregando e le parole.</l>
</lg>
<lg>
<l>Ché del suon vago e de la vista, il corso</l>
<l>fermarà Febo, ed allungando il giorno,</l>
<l>spazio al mio dì vitale anco fia giunto.</l>
</lg>
<lg>
<l>Ma chi m' affida, ohimè, ch' egli compunto,</l>
<l>a l' alto paragon, d' invidia e scorno,</l>
<l>no 'l fugga e lenti a' suoi destrieri il morso?</l>
</lg>
</div1>
<div1>
<head>XXIV</head>
<lg>
<l>Giacea la mia virtù vinta e smarrita</l>
<l>dal duolo in sua ragion sempre più forte,</l>
<l>quando il sonno pietoso di mia sorte</l>
<l>seco addusse madonna a darle aita;</l>
</lg>
<lg>
<l>che sollevò gli spirti, e 'n me sopita</l>
<l>la doglia, a nove speme aprio le porte.</l>
<l>Così allor ne l' imagine di morte</l>
<l>trovò l' egro mio cor salute e vita.</l>
</lg>
<lg>
<l>Volgeva ella in me gli occhi e le parole</l>
<l>di pietà vera ardenti: "A che pur tanto,</l>
<l>o mio fedel, t' affligi e ti consumi?</l>
</lg>
<lg>
<l>Ben tempo ancor verrà ch' al chiaro sole</l>
<l>di quest' amate luci asciughi il pianto,</l>
<l>e 'l fosco di tua vita in lui rallumi".</l>
</lg>
</div1>
<div1>
<head>XXV</head>
<lg>
<l>I' vidi un tempo di pietoso affetto</l>
<l>la mia nemica ne' sembianti ornarsi,</l>
<l>e l' alte fiamme, in cui sì felice arsi,</l>
<l>nutrir con le speranze e col diletto.</l>
</lg>
<lg>
<l>Ora (né so perché) la fronte e 'l petto</l>
<l>usa di sdegno e di fierezza armarsi,</l>
<l>e coi guardi ver me turbati e scarsi</l>
<l>guerra m' indice, ond' io sol morte aspetto.</l>
</lg>
<lg>
<l>Ahi non si fidi alcun, perché sereno</l>
<l>volto l' inviti, e 'l sentier piano mostri,</l>
<l>nel pelago d' Amor spiegar le vele.</l>
</lg>
<lg>
<l>Così l' infido mar placido il seno</l>
<l>scopre, e i nocchieri alletta; e poi crudele</l>
<l>gli affonda e perde fra gli scogli e i mostri.</l>
</lg>
</div1>
<div1>
<head>XXVI</head>
<lg>
<l>Qualor pietosa i miei lamenti accoglie</l>
<l>madonna, e gradir mostra il foco ond' ardo,</l>
<l>sprona il desio, che più che tigre o pardo</l>
<l>veloce allor da la ragion si scioglie.</l>
</lg>
<lg>
<l>Ma se poi per frenar l' ardite voglie</l>
<l>di sdegno s' arma, e vibra irato sguardo,</l>
<l>già far non puote il corso lor più tardo,</l>
<l>ma più nel seguir lei par che m' invoglie:</l>
</lg>
<lg>
<l>ché s' addolcisce ivi lo sdegno, e prende</l>
<l>sembianza di pietate, e nel sereno</l>
<l>de' begli occhi tranquille appaion l' ire.</l>
</lg>
<lg>
<l>Or che fia mai ch' arresti il mio desire,</l>
<l>s' egualmente lo spinge, e pronto il rende</l>
<l>con sembiante virtù lo sprone e 'l freno?</l>
</lg>
</div1>
<div1>
<head>XXVII</head>
<lg>
<l>Sentiv' io già correr di morte il gelo</l>
<l>a lunghi passi per le vene al core,</l>
<l>e folta pioggia di perpetuo umore</l>
<l>m' involgea gli occhi in tenebroso velo;</l>
</lg>
<lg>
<l>quando arder vidi in sì pietoso zelo</l>
<l>madonna, e sì cangiar volto e colore,</l>
<l>che non pur adolcir l' aspro dolore,</l>
<l>ma potea fra gli abissi aprirmi il cielo.</l>
</lg>
<lg>
<l>"Vattene", disse "e se 'l partir t' è grave,</l>
<l>non sia tardo il ritorno, e serba intanto</l>
<l>parte almen viva del tuo foco interno".</l>
</lg>
<lg>
<l>O felice il languir, cui sì soave</l>
<l>medicina s' aspetti! Or ben discerno</l>
<l>ch' esser si può beato ancor nel pianto.</l>
</lg>
</div1>
<div1>
<head>XXVIII</head>
<lg>
<l>Stavasi Amor, quasi in suo regno, assiso</l>
<l>nel seren di due luci ardenti ed alme,</l>
<l>mille vittrici insegne e mille palme</l>
<l>trionfali spiegando entro 'l bel viso;</l>
</lg>
<lg>
<l>quando rivolto a me, che 'ntento e fiso</l>
<l>mirava le sue ricche altere salme,</l>
<l>disse: "Canterai tu come tant' alme</l>
<l>abbia, e te stesso ancor vinto e conquiso;</l>
</lg>
<lg>
<l>né tua cetra sonar l' arme di Marte</l>
<l>più s' oda omai, ma l' alte e chiare glorie</l>
<l>e i divin pregi nostri e di costei".</l>
</lg>
<lg>
<l>Così convien ch' or ne l' altrui vittorie</l>
<l>canti mia servitute e i lacci miei,</l>
<l>e tessa de' miei danni istoria in carte.</l>
</lg>
</div1>
<div1>
<head>XXIX</head>
<lg>
<l>O nemica d' Amor, che sì ti rendi</l>
<l>schiva di quel ch' altrui dà pace e vita,</l>
<l>e dolce schiera a' suoi diporti unita</l>
<l>dispergi e parti, e lui turbi ed offendi:</l>
</lg>
<lg>
<l>se de l' altrui bellezza invidia prendi,</l>
<l>che de' tuoi danni a rimembrar t' invita,</l>
<l>lassa, ché non t' ascondi, ed in romita</l>
<l>parte e selvaggia i giorni estremi spendi?</l>
</lg>
<lg>
<l>Ché non conviensi già tra le felici</l>
<l>squadre d' Amor, e tra 'l diletto e 'l gioco,</l>
<l>donna antica in imagine di Morte.</l>
</lg>
<lg>
<l>Deh fuggi omai dal sole in chiuso loco,</l>
<l>come notturno augel; né tristi auspici</l>
<l>il tuo apparir a' lieti amanti apporte.</l>
</lg>
</div1>
<div1>
<head>XXX</head>
<lg>
<l>Arsi gran tempo, e del mio foco indegno</l>
<l>esca fu sol beltà terrena e frale;</l>
<l>e qual palustre augel pur sempre l' ale</l>
<l>volsi di fango asperse ad umil segno.</l>
</lg>
<lg>
<l>Or che può gelo di sì giusto sdegno</l>
<l>spegner nel cor l' incendio aspro e mortale,</l>
<l>scosso d' ogni vil soma al ciel ne sale</l>
<l>con pronto volo il mio non pigro ingegno.</l>
</lg>
<lg>
<l>Lasso, e conosco or ben che quanto i' dissi</l>
<l>fu voce d' uom, cui ne' tormenti astringa</l>
<l>giudice ingiusto a traviar dal vero.</l>
</lg>
<lg>
<l>Perfida, ancor ne la mia lingua spero</l>
<l>che donde pria ti trasse, ella ti spinga</l>
<l>d' un cieco oblio ne' più profondi abissi.</l>
</lg>
</div1>
<div1>
<head>XXXI</head>
<lg>
<l>Non più cresp' oro, ed ambra tersa e pura</l>
<l>sembrano i crin, che 'ndegno laccio ordiro,</l>
<l>e nel volto e nel seno altro non miro</l>
<l>che vana di bellezza ombra e pittura.</l>
</lg>
<lg>
<l>Fredda è la fiamma omai, la luce oscura</l>
<l>de gli occhi, e senza grazia il moto e 'l giro.</l>
<l>Deh come i miei pensier di te invaghiro,</l>
<l>lasso, e chi 'l senso e la ragion ne fura?</l>
</lg>
<lg>
<l>Ahi ch' io cieco d' amor altru' ingannai,</l>
<l>in rime ornando di sì ricchi fregi</l>
<l>la forma tua, che poi leggiadra apparve.</l>
</lg>
<lg>
<l>Ecco i' rimovo le mentite larve:</l>
<l>or ne la propria tua sembianza omai</l>
<l>ti veggia il mondo, e ti derida e spregi.</l>
</lg>
</div1>
<div1>
<head>XXXII</head>
<lg>
<l>Mentre soggetto al tuo spietato regno</l>
<l>vissi, ove ricondurmi ancor contendi,</l>
<l>via più de le procelle e de gli incendi</l>
<l>temea pur l' ombra d' un tuo leve sdegno.</l>
</lg>
<lg>
<l>Or che ritratto ho il cor dal giogo indegno,</l>
<l>l' arme ardenti de l' ira in van riprendi;</l>
<l>e 'n van tanti ver me folgori spendi,</l>
<l>né di mille tuoi colpi un fere il segno.</l>
</lg>
<lg>
<l>Vibra pur fiamme e strai, faccia l' estremo</l>
<l>d' ogni tua possa orgoglio e crudeltade,</l>
<l>nulla curo io se tuoni o se saetti.</l>
</lg>
<lg>
<l>Così mai d' amor raggio o di pietade</l>
<l>non veggia in te, né speme il cor m' alletti,</l>
<l>ché men fera che placida ti temo.</l>
</lg>
</div1>
<div1>
<head>XXXIII</head>
<lg>
<l>Ahi qual angue infernale, entro 'l mio seno</l>
<l>serpendo, tanto in lui veleno accolse?</l>
<l>e chi formò le voci, e chi disciolse</l>
<l>a la mia lingua temeraria il freno,</l>
</lg>
<lg>
<l>sì che turbò madonna, e 'l bel sereno</l>
<l>de la sua luce in atra nebbia involse?</l>
<l>Quel ferro, che Tifeo contra 'l ciel volse,</l>
<l>forse de la mia penna empio fu meno.</l>
</lg>
<lg>
<l>Or qual arena sì deserta o folto</l>
<l>bosco sarà tra l' Alpi, ov' io m' invole</l>
<l>da l' altrui vista solitario e vago?</l>
</lg>
<lg>
<l>Lasso, e com' oso or di mirar il sole,</l>
<l>se le bellezze sue sprezzai nel volto</l>
<l>de la mia donna, quasi in propria imago?</l>
</lg>
</div1>
<div1>
<head>XXXIV</head>
<lg>
<l>Poi che 'n vostro terren vil tasso alberga</l>
<l>dal Ren traslato, ond' empia man lo svelse,</l>
<l>là 've par ch' egualmente omai l' eccelse</l>
<l>piante e le basse orrida pioggia asperga;</l>
</lg>
<lg>
<l>s' egli già fu negletta ed umil verga,</l>
<l>or mercé di colui che qui lo scelse</l>
<l>fra' suoi be' lauri, e propria cura felse,</l>
<l>tosto averrà ch' al ciel pregiato s' erga.</l>
</lg>
<lg>
<l>E caldi raggi, e fresch' aure e rugiade</l>
<l>pure n' attende a maturar possenti</l>
<l>e raddolcir l' amate frutta acerbe,</l>
</lg>
<lg>
<l>onde il lor succo a l' api schife aggrade,</l>
<l>e mel ne stilli, che si pregi e serbe</l>
<l>poscia in Parnaso a le future genti.</l>
</lg>
</div1>
<div1>
<head>XXXV</head>
<lg>
<l>In questi colli, in queste istesse rive,</l>
<l>ove già vinto il Duce mauro giacque,</l>
<l>quel gran Cigno cantò che 'n Adria nacque,</l>
<l>e ch' or tra noi mortali eterno vive.</l>
</lg>
<lg>
<l>Quante volte qui seco, o sacre Dive,</l>
<l>veniste a diportarvi, e quanto piacque</l>
<l>altrui suo dolce suon, che fuor de l' acque</l>
<l>spesso ignude traea le Ninfe schive!</l>
</lg>
<lg>
<l>Fu questo nido stesso, ov' io m' accoglio,</l>
<l>contra l' ira del ciel a lui riparo:</l>
<l>e qual più fido albergo oggi è tra noi?</l>
</lg>
<lg>
<l>Ma come audace io qui la lingua scioglio?</l>
<l>Quest' aria, ch' addolcio canto sì chiaro</l>
<l>dritto non è che roca voce annoi.</l>
</lg>
</div1>
<div1>
<head>XXXVI</head>
<lg>
<l>Chi 'l pelago d' amor a solcar viene,</l>
<l>in cui sperar non lice aure seconde,</l>
<l>te prenda in duce, e salvo il trarrai donde</l>
<l>uom rado scampa a le bramate arene.</l>
</lg>
<lg>
<l>Tu le Sirti, e le Scille, e le Sirene,</l>
<l>e qual mostro più fiero entro s' asconde</l>
<l>varchi a tua voglia, e i venti incerti e l' onde,</l>
<l>qual nume lor, con certe leggi affrene.</l>
</lg>
<lg>
<l>Poi quando addutte in porto avrà le care</l>
<l>sue merci, ove le vele altri raccoglie</l>
<l>e 'l tranquillo d' amor gode securo,</l>
</lg><lg>
<l>te non pur novo Tifi o Palinuro,</l>
<l>ma suo Polluce appelli, e 'n riva al mare</l>
<l>appenda al nume tuo votive spoglie.</l>
</lg>
</div1>
<div1>
<head>XXXVII</head>
<lg>
<l>Come fra 'l gelo d' onestà s' accenda</l>
<l>in nobil donna un puro e dolce ardore;</l>
<l>e come il marmo, ond' ella impetra il core,</l>
<l>tenero e molle esperto amante renda;</l>
</lg>
<lg>
<l>e con qual' armi sé copra e difenda</l>
<l>ne' dubbi assalti, ov' uom sì spesso more,</l>
<l>ne le tue carte a noi rivela Amore,</l>
<l>e da te solo vuol ch' oggi s' apprenda.</l>
</lg>
<lg>
<l>Tu con l' istessa man, che sì sovente</l>
<l>il ferro tratta, e fra la turba ostile</l>
<l>apre a' seguaci suoi largo sentiero,</l>
</lg>
<lg>
<l>ne spieghi in chiaro ed onorato stile</l>
<l>l' arte pur dianzi inculta: e parimente</l>
<l>sei di Marte e d' Amor duce e guerriero.</l>
</lg>
</div1>
<div1>
<head>XXXVIII</head>
<lg>
<l>Ben per tuo danno in te sì larga parte</l>
<l>del suo divino spirto Apollo infonde,</l>
<l>e i doni suoi, perché tu sol n' abonde,</l>
<l>sì scarsamente a noi versa e comparte.</l>
</lg>
<lg>
<l>Ché se fosse in altrui l' ingegno e l' arte</l>
<l>che 'n te quasi sepolto oggi s' asconde,</l>
<l>sol da gli alti tuoi pregi, e non altronde,</l>
<l>torria nobil materia a mille carte.</l>
</lg>
<lg>
<l>Tu, mentre gli occhi in ogni parte giri,</l>
<l>né ritrovi al tuo canto egual soggetto,</l>
<l>pien di sdegno gentil taci e sospiri.</l>
</lg>
<lg>
<l>Perché dir di te stesso a te non lece?</l>
<l>Perché ciò deve a Scipio esser disdetto,</l>
<l>se già (né senz' onor) Cesare il fece?</l>
</lg>
</div1>
<div1>
<head>XXXIX</head>
<lg>
<l>Ahi ben è reo destin che 'nvidia e toglie</l>
<l>al mondo il suon de' vostri chiari accenti,</l>
<l>onde adivien che le terrene genti</l>
<l>de' maggior pregi impoverisca e spoglie.</l>
</lg>
<lg>
<l>Ch' ogni nebbia mortal, che 'l senso accoglie,</l>
<l>sgombrar potea da le più fosche menti</l>
<l>l' armonia dolce, e bei pensieri ardenti</l>
<l>spirar d' onore, e pure e nobil voglie.</l>
</lg>
<lg>
<l>Ma non si merta qui forse cotanto,</l>
<l>e basta ben che i seren' occhi e 'l riso</l>
<l>n' infiammin d' un piacer celeste e santo.</l>
</lg>
<lg>
<l>Nulla fora più bello il paradiso,</l>
<l>se 'l mondo udisse in voi d' angelo il canto</l>
<l>sì come vede in voi d' angelo il viso.</l>
</lg>
</div1>
<div1>
<head>XL</head>
<lg>
<l>Padre del cielo, or ch' atra nube il calle</l>
<l>destro m' asconde, e vie fallaci stampo</l>
<l>con vago piè, per questo instabil campo</l>
<l>de la mondana e paludosa valle,</l>
</lg>
<lg>
<l>regga tua santa man, sì ch' ei non falle,</l>
<l>mio corso errante, e di tua grazia il lampo</l>
<l>dolce sovra me splenda, e del mio scampo</l>
<l>quel sentier mostri a cui vols' io le spalle.</l>
</lg>
<lg>
<l>Deh, pria che 'l verno queste chiome asperga</l>
<l>di bianca neve, e 'l mio nascente giorno</l>
<l>chiuda in tenebre eterne il fosco lume,</l>
</lg>
<lg>
<l>dammi ch' io faccia a tua magion ritorno,</l>
<l>come sublime augel che spieghi ed erga</l>
<l>da vil fango palustre al ciel le piume.</l>
</lg>
</div1>
<div1>
<head>XLI</head>
<lg>
<l>Amor, tu vedi, e non hai duolo o sdegno,</l>
<l>chinar madonna il collo al giogo altrui:</l>
<l>anzi, ogni tua ragion da te si cede.</l>
<l>Lasso, se 'l bel tesoro, ond' io già fui</l>
<l>sì vago, altri s' ha tolto, or qual può degno</l>
<l>premio il merto adeguar de la mia fede?</l>
<l>Qual più sperar ne lice ampia mercede</l>
<l>da la tua ingiusta man, se 'n un sol punto</l>
<l>hai le ricchezze tue diffuse e sparte?</l>
<l>Anzi pur chiuse in parte,</l>
<l>ov' un sol gode ogni tuo ben congiunto.</l>
<l>Ben folle è chi non parte</l>
<l>omai lungi da te, ché tu non puoi</l>
<l>pascer se non di furto i servi tuoi.</l>
</lg>
<lg>
<l>Ecco ch' io dal tuo regno il piè rivolgo,</l>
<l>regno crudo infelice: ecco ch' io lasso</l>
<l>qui le ceneri sparte e 'l foco spento.</l>
<l>Ma tu mi segui e mi raggiungi, ahi lasso,</l>
<l>e per fuggirti indarno il nodo i' sciolgo:</l>
<l>ch' ogni corso al tuo volo è pigro e lento.</l>
<l>Già via più calde in sen le fiamme sento,</l>
<l>e via più gravi al piè lacci e ritegni,</l>
<l>e come a servo fuggitivo ingrato</l>
<l>qui sotto 'l manco lato</l>
<l>d' ardenti note il cor m' imprimi, e 'l segni</l>
<l>del nome a forza amato:</l>
<l>e perch' arroge al duol, ch' è in me sì forte,</l>
<l>formi al pensier ciò che più noia apporte.</l>
</lg>
<lg>
<l>Ch' io scorgo in riva al Po Letizia e Pace</l>
<l>scherzar con Imeneo, che 'n chiaro suono</l>
<l>chiama la turba a' suoi diletti intesa.</l>
<l>Liete danze vegg' io, che per me sono</l>
<l>funebri pompe, ed un' istessa face</l>
<l>ne l' altrui nozze e nel mio rogo accesa;</l>
<l>e quasi Aurora in oriente ascesa</l>
<l>donna apparir, che vergognosa in atto</l>
<l>i rai de' suoi begli occhi a sé raccoglia,</l>
<l>e ch' altri un bacio toglia,</l>
<l>pegno gentil, dal suo bel viso intatto,</l>
<l>e i primi fior ne coglia:</l>
<l>quei che già cinti d' amorose spine</l>
<l>crebber vermigli infra le molli brine.</l>
</lg>
<lg>
<l>Tu ch' a que' fiori, Amor, d' intorno voli</l>
<l>qual ape industre, e 'n lor ti pasci e cibi</l>
<l>schivo omai di tutt' altre esche mortali,</l>
<l>deh come puoi soffrir ch' altri delibi</l>
<l>umor sì dolce, e 'l tuo nettar t' involi?</l>
<l>non hai tu da ferir gli usati strali?</l>
<l>Lasso, e ben fosti allor pronto a' miei mali,</l>
<l>che da vaghezza tratto incauto i' venni</l>
<l>là 've spirar tra le purpuree rose</l>
<l>sentii l' aure amorose,</l>
<l>e ben piaghe da te gravi sostenni,</l>
<l>ch' aperte e sanguinose</l>
<l>ancor dimostro a chi le stagni e chiuda:</l>
<l>ma trovo chi le inaspra ognor più cruda.</l>
</lg>
<lg>
<l>Ohimè ché 'l mio pensier ciò che più duole</l>
<l>a l' alma inferma or di ritrar fa prova,</l>
<l>e più s' interna ognor ne le sue pene.</l>
<l>Ecco che la mia donna, in cui sol trova</l>
<l>sostegno il core, or come vite suole,</l>
<l>che per se stessa caggia, altrui s' attiene;</l>
<l>qual edera negletta or la mia spene</l>
<l>giacer vedrassi, s' egli pur non lice</l>
<l>che la sostegna chi ad altrui s' abbraccia.</l>
<l>Ma tu, ne le cui braccia</l>
<l>sorge vite sì bella, arbor felice,</l>
<l>poggia pur, né ti spiaccia</l>
<l>ch' augel canoro intorno a' vostri rami</l>
<l>goda sol l' ombra, e più non speri o brami.</l>
</lg>
<lg>
<l>Né la mia donna, perch' or cinga il petto</l>
<l>di novo laccio, il laccio antico sprezzi</l>
<l>che di vedermi al cor già non le increbbe,</l>
<l>od ella, che l' avinse, ella lo spezzi;</l>
<l>ché sciorlo omai, così è 'ntricato e stretto,</l>
<l>né la man stessa che l' ordio potrebbe.</l>
<l>E se pur anco occultamente crebbe</l>
<l>il suo bel nome ne' miei versi accolto,</l>
<l>quasi in fertil terreno arbor gentile,</l>
<l>or segua in ciò suo stile,</l>
<l>né prenda a sdegno esser cantato e colto</l>
<l>da la mia penna umile:</l>
<l>ché forse Apollo in me le grazie sue</l>
<l>verserà, dove scarso Amor mi fue.</l>
</lg>
<lg>
<l>Canzon, sì l' alma è ne' tormenti avezza,</l>
<l>che, se ciò gli è concesso, ancor confida</l>
<l>paga restar ne le miserie estreme:</l>
<l>ma se di questa speme</l>
<l>avien che 'l debil filo altri recida,</l>
<l>deh tronchi a un colpo insieme</l>
<l>(ch' io 'l bramo e 'l cheggio) al viver mio lo stame,</l>
<l>e l' amoroso mio duro legame.</l>
</lg>
</div1>
<div1>
<head>XLII</head>
<lg>
<l>Mentre ch' a venerar movon le genti</l>
<l>il tuo bel nome in mille carte accolto,</l>
<l>quasi in sacrato tempio idol celeste;</l>
<l>e mentre c' ha la Fama il mondo volto</l>
<l>a contemplarti, e mille fiamme ardenti</l>
<l>d' immortal lode in tua memoria ha deste;</l>
<l>deh non sdegnar ch' anch' io te canti, e 'n queste</l>
<l>mie basse rime volontaria scendi;</l>
<l>né sia l' albergo lor da te negletto,</l>
<l>ch' anco sott' umil tetto</l>
<l>s' adora Dio, cui d' assembrarti intendi;</l>
<l>né sprezza il puro affetto</l>
<l>di chi sacrar face mortal gli suole,</l>
<l>benché splenda in sua gloria eterno il sole.</l>
</lg>
<lg>
<l>Forse, come tal' or candide e pure</l>
<l>rende Apollo le nubi, e chiuso intorno</l>
<l>con lampi non men vaghi indi traluce,</l>
<l>così vedrassi il tuo bel nome adorno</l>
<l>splender per entro le mie rime oscure,</l>
<l>e 'l lor fosco illustrar con la sua luce;</l>
<l>e forse anco per sé tanto riluce,</l>
<l>ch' ov' altri in parte non l' asconda e tempre</l>
<l>l' infinita virtù de' raggi sui,</l>
<l>occhio non fia che 'n lui</l>
<l>fiso mirando non s' abbagli e stempre:</l>
<l>onde, perch' ad altrui</l>
<l>col suo lume medesmo ei non si celi,</l>
<l>ben dei soffrir ch' io sì l' adombri e veli.</l>
</lg>
<lg>
<l>Né spiacerti anco dee che solo in parte</l>
<l>sia tua beltà ne' miei colori espressa</l>
<l>da lo stil ch' a tant' opra audace move:</l>
<l>però che s' alcun mai quale in te stessa</l>
<l>sei tal ancor ti ritraesse in carte,</l>
<l>chi mirar osaria forme sì nove</l>
<l>senza volger per tema i lumi altrove?</l>
<l>o chi mirando folgorar gli sguardi</l>
<l>de gli occhi ardenti e lampeggiar il riso,</l>
<l>e 'l bel celeste viso</l>
<l>quinci e quindi aventar fiammelle e dardi,</l>
<l>non rimarria conquiso,</l>
<l>bench' egli prima in ogni rischio audace</l>
<l>non temesse d' Amor l' arco e la face?</l>
</lg>
<lg>
<l>E certo il primo dì che 'l bel sereno</l>
<l>de la tua fronte a gli occhi miei s' offerse,</l>
<l>e vidi armato spaziarvi Amore,</l>
<l>se non che riverenza allor converse</l>
<l>e maraviglia in fredda selce il seno,</l>
<l>ivi peria con doppia morte il core;</l>
<l>ma parte de gli strali e de l' ardore</l>
<l>sentii pur anco entro 'l gelato marmo,</l>
<l>e s' alcun mai per troppo ardire ignudo</l>
<l>vien di quel forte scudo,</l>
<l>ond' io dinanzi a te mi copro ed armo,</l>
<l>sentirà 'l colpo crudo</l>
<l>di tue saette, e arso al fatal lume</l>
<l>giacerà con Fetonte entro 'l tuo fiume.</l>
</lg>
<lg>
<l>Ché per quanto talor discerne e vede</l>
<l>de' secreti di Dio terrena mente,</l>
<l>che da Febo rapita al ciel se 'n voli,</l>
<l>providenza di Giove ora consente</l>
<l>che 'nterno duol con sì pietose prede</l>
<l>le sue bellezze al tuo bel corpo involi;</l>
<l>ché se l' ardor de' duo sereni soli</l>
<l>non era scemo, e 'ntepidito il foco</l>
<l>che ne le guance sovra 'l gel si sparse,</l>
<l>incenerite ed arse</l>
<l>morian le genti, e non v' avea più loco</l>
<l>di riverenza armarse:</l>
<l>e ciò che 'l Fato pur minaccia, allora</l>
<l>in faville converso il mondo fora.</l>
</lg>
<lg>
<l>Ond' ei che prega il ciel che nel tuo stato</l>
<l>più vago a lui ti mostri, e ch' omai spieghi</l>
<l>la tua beltà, che 'n parte ascosa or tiene,</l>
<l>come incauto non sa che ne' suoi preghi</l>
<l>non chiede altro che morte? E ben il Fato</l>
<l>di Semele infelice or mi soviene,</l>
<l>che 'l gran Giove veder de le terrene</l>
<l>forme ignudo bramò, come de' suoi</l>
<l>nembi e fulmini cinto in sen l' accoglie,</l>
<l>che gli è sorella e moglie;</l>
<l>ma sì gran luce non sostenne poi,</l>
<l>anzi sue belle spoglie</l>
<l>cenere fersi, e nel suo caso reo</l>
<l>né Giove stesso a lei giovar poteo.</l>
</lg>
<lg>
<l>Ma che? forse sperar ancor ne lice</l>
<l>che, se ben dono ond' arda e si consumi</l>
<l>tenta impetrar con mille preghi il mondo,</l>
<l>potrà poi anco al sol di duo be' lumi</l>
<l>rinovellarsi in guisa di Fenice,</l>
<l>e rinascer più vago e più giocondo;</l>
<l>e quanto ha del terreno e de l' immondo</l>
<l>tutto spogliando, più leggiadre forme</l>
<l>vestirsi; e ciò par ch' a ragion si spere</l>
<l>da quelle luci altere,</l>
<l>ch' esser dee l' opra a la cagion conforme.</l>
<l>Né già si puon temere</l>
<l>da beltà sì divina effetti rei,</l>
<l>ché vital è 'l morir se vien da lei.</l>
</lg>
<lg>
<l>Canzon, deh sarà mai quel lieto giorno</l>
<l>che 'n que' begli occhi le lor fiamme prime</l>
<l>raccese io veggia, e ch' arda il mondo in loro?</l>
<l>Ch' ivi, qual foco l' oro,</l>
<l>anch' io purgarei l' alma, e le mie rime</l>
<l>foran d' augel canoro:</l>
<l>ch' or son vili e neglette, se non quanto</l>
<l>costei le onora col bel nome santo.</l>
</lg>
</div1>
</body>
</text>
</TEI.2>
