<?xml version="1.0" encoding="UTF-8"?>
<!DOCTYPE TEI.2 SYSTEM "http://backend.bibliotecaitaliana.it/DTD/bibit.dtd">
<TEI.2>
<teiHeader>
  <fileDesc>
    <titleStmt>
      <title>Rime</title>
      <author>Giovanni Guidiccioni</author>
    </titleStmt>
    <extent>133 Kb in UTF-8</extent>
    <publicationStmt>
      <publisher>Biblioteca Italiana</publisher>
      <pubPlace>Roma</pubPlace>
      <date>2004</date>
      <idno>bibit000237</idno>
      <availability>
        <p>Questa risorsa digitale è liberamente accessibile per uso
              personale o scientifico. Ogni uso commerciale è vietato</p>
      </availability>
    </publicationStmt>
    <seriesStmt>
      <title>Collezione BibIt</title>
    </seriesStmt>
    <sourceDesc>
      <bibl>
        <title>Rime</title>
        <author>Guidiccioni, Giovanni</author>
        <editor id="ed">Chiorboli, Ezio</editor>
        <publisher>Laterza</publisher>
        <pubPlace>Bari</pubPlace>
        <date>1912</date>
      </bibl>
    </sourceDesc>
  </fileDesc>
  <encodingDesc>
                  <samplingDecl>
                    <p>Tutti i materiali paratestuali della fonte cartacea non riconducibili alla
                      responsabilità dell'autore dell'opera sono stati soppressi nella versione
                      digitale</p>
                  </samplingDecl>
                  <editorialDecl>
                    <correction method="silent" status="medium">
                      <p>Livello medio: controllo a video con collazione con edizione di
                      riferimento</p>
                    </correction>
                    <quotation form="data" marks="all">
                      <p>I simboli di citazione e di discorso diretto presenti sulla fonte cartacea
                        sono stati rappresentati sulla versione digitale</p>
                    </quotation>
                    <hyphenation eol="none">
                      <p>I trattini di sillabazione a fine riga sono stati soppressi e le parole
                        ricomposte</p>
                    </hyphenation>
                  </editorialDecl>
    <classDecl><taxonomy id="CDD"><bibl>Classificazione Decimale Dewey</bibl></taxonomy><taxonomy id="CGB"><bibl>Classificazione generi BibIt</bibl></taxonomy></classDecl></encodingDesc>
  <profileDesc>
    <creation>
      <date>500</date>
    </creation>
    <langUsage><language id="ita"/></langUsage>
    <textClass>
      <keywords scheme="CDD">
        <term>858 - Scritti miscellanei italiani</term>
      </keywords>
      <keywords scheme="CGB">
        <term>Poesia</term>
      </keywords>
    </textClass>
  </profileDesc>
  <revisionDesc>
    <change>
      <date>Data sconosciuta anteriore al 2000</date>
      <respStmt>
        <name>CIBIT - Roma</name>
      </respStmt>
      <item>Digitalizzazione</item>
    </change>
    <change>
      <date>Data sconosciuta anteriore al 2000</date>
      <respStmt>
        <name>CIBIT - Roma</name>
      </respStmt>
      <item>Correzione linguistica</item>
    </change>
    <change>
      <date>2004-06-08T00:00:00.000+02:00</date>
      <respStmt>
        <name>Marco Fucini e Sonia Sabelli</name>
        <name>BIBIT</name>
      </respStmt>
      <item>Codifica XML - Codifica manuale</item>
    </change>
    <change>
      <date>2004-06-14T00:00:00.000+02:00</date>
      <respStmt>
        <name>Carla Deiana</name>
        <name>BIBIT</name>
      </respStmt>
      <item>Validazione</item>
    </change>
  </revisionDesc>
</teiHeader>

<text>
<body>
<div1>
<head>Patria</head>
<opener><salute>A Vincenzo Buonvisi</salute></opener>
<div2>
<head>1</head>
<lg>
<l>Mentre in più largo e più superbo volo</l>
<l>l'ali sue spande e le gran forze move</l>
<l>per l'italico ciel l'augel di Giove,</l>
<l>come re altero di tutti altri e solo,</l>
<l>non vede accolto un rio, perfido stuolo</l>
<l>entro 'l suo proprio e vero nido altrove,</l>
<l>ch'ancide quei di mille morti nòve</l>
<l>e questi ingombra di spavento e duolo;</l>
<l>non vede i danni suoi né a qual periglio</l>
<l>stia la verace, santa fé di Cristo,</l>
<l>che (colpa, e so di cui) negletta more;</l>
<l>ma, tra noi vòlto a 'nsanguinar l'artiglio</l>
<l>per far un breve e vergognoso acquisto,</l>
<l>lascia cieco il camin vero d'onore.</l>
</lg>
</div2>
<div2>
<head>2</head>
<lg>
<l>Ecco che move orribilmente il piede</l>
<l>e scende, quasi un rapido torrente,</l>
<l>dagli alti monti nova ingorda gente</l>
<l>per far di noi più dolorose prede;</l>
<l>per acquistar col nostro sangue fede</l>
<l>a lo sfrenato lor furor ardente,</l>
<l>ecco ch'Italia, misera, dolente,</l>
<l>l'ultime notti a mezzo giorno vede.</l>
<l>Che deve or Mario dir, che fe' di queste</l>
<l>fère rabbiose già sì duro scempio,</l>
<l>e gli altri vincitor di genti strane,</l>
<l>se questa alta reina in voci meste</l>
<l>odon rinovellar il dolor empio</l>
<l>e 'nvan pregar chi le sue piaghe sane?</l>
</lg>
</div2>
<div2>
<head>3</head>
<lg>
<l>Dunque, Buonviso mio, del nostro seme</l>
<l>debbe i frutti raccôr barbara mano,</l>
<l>e da le piante coltivate invano</l>
<l>i cari pomi via portarne insieme?</l>
<l>Questa madre d'imperi ognora geme,</l>
<l>scolorato il real sembiante umano,</l>
<l>sì larghi danni e 'l suo valor sovrano,</l>
<l>la libertade e la perduta speme;</l>
<l>e dice: — O re del ciel, se mai t'accese</l>
<l>giust'ira a raffrenar terreno orgoglio,</l>
<l>or tutte irato le saette spendi;</l>
<l>vendica i miei gran danni e le tue offese,</l>
<l>o, quanto è ingiusto il mal, grave il cordoglio,</l>
<l>tanto del primo mio vigor mi rendi.</l>
</lg>
</div2>
<div2>
<head>4</head>
<opener><salute>[A Francesco Maria Della Rovere duca d'Urbino]</salute></opener>
<lg>
<l>Viva fiamma di Marte, onor de' tuoi</l>
<l>ch'Urbino un tempo e più l'Italia ornâro,</l>
<l>mira che giogo vil, che duolo amaro</l>
<l>preme or l'altrice de' famosi eroi.</l>
<l>Abita morte ne' begli occhi suoi,</l>
<l>che fûr del mondo il sol più ardente e chiaro;</l>
<l>duolsene il Tebro e grida: — O duce raro,</l>
<l>muovi le schiere onde tant'osi e puoi,</l>
<l>e qui ne vien dove lo stuol degli empi</l>
<l>fura le sacre e gloriose spoglie</l>
<l>e tinge il ferro d'innocente sangue:</l>
<l>le tue vittorie e le mie giuste voglie</l>
<l>e i difetti del fato, ond'ella langue,</l>
<l>tu, che sol déi, con le lor morti adempi.</l>
</lg>
</div2>
<div2>
<head>5</head>
<lg>
<l>Il Tebro, l'Arno e 'l Po queste parole</l>
<l>formate da dolor saldo e pungente</l>
<l>od'io, che sol ho qui l'orecchie intente,</l>
<l>accompagnar col pianto estreme e sole:</l>
<l>— Chiuso e sparito è in queste rive il sole</l>
<l>e l'accese virtù d'amore spente;</l>
<l>ha l'oscura tempesta d'occidente</l>
<l>scossi i bei fior de' prati e le viole;</l>
<l>e Borea ha svelto il mirto e 'l sacro alloro,</l>
<l>pregio e corona vostra, anime rare,</l>
<l>crollando i sacri a Dio devoti tetti:</l>
<l>non avrà 'l mar più le vostr'acque chiare,</l>
<l>né, per gli omeri sparsi i bei crin d'oro,</l>
<l>fòr le ninfe trarran de l'onde i petti.</l>
</lg>
</div2>
<div2>
<head>6</head>
<lg>
<l>Il non più udito e gran pubblico danno,</l>
<l>le morti, l'onte e le querele sparte</l>
<l>d'Italia, ch'io pur piango in queste carte,</l>
<l>empieran di pietà quei che verranno.</l>
<l>Quanti, s'io dritto stimo, ancor diranno:</l>
<l>— O nati a' peggior anni in miglior parte ! —</l>
<l>quanti movransi a vendicarne in parte</l>
<l>del barbarico oltraggio e de l'inganno !</l>
<l>Non avrà l'ozio pigro e 'l viver molle</l>
<l>loco in quei saggi ch'anderan col sano</l>
<l>pensier al corso de gli onori eterno;</l>
<l>ch'assai col nostro sangue avemo il folle</l>
<l>error purgato di color che in mano</l>
<l>di sì belle contrade hanno il governo.</l>
</lg>
</div2>
<div2>
<head>7</head>
<lg>
<l>Dal pigro e grave sonno ove sepolta</l>
<l>sei già tanti anni, omai sorgi e respira</l>
<l>e disdegnosa le tue piaghe mira,</l>
<l>Italia mia, non men serva che stolta.</l>
<l>La bella libertà, ch'altri t'ha tolta</l>
<l>per tuo non san'oprar, cerca e sospira,</l>
<l>e i passi erranti al camin dritto gira</l>
<l>da quel torto sentier dove sei volta.</l>
<l>Ché se risguardi le memorie antiche,</l>
<l>vedrai che quei che i tuoi trionfi ornâro,</l>
<l>t'han posto il giogo e di catene avvinta.</l>
<l>L'empie tue voglie, a te stessa nemiche,</l>
<l>con gloria d'altri e con tuo duolo amaro,</l>
<l>misera! t'hanno a sì vil fine spinta.</l>
</lg>
</div2>
<div2>
<head>8</head>
<lg>
<l>Da questi acuti e dispietati strali,</l>
<l>che Fortuna non sazia ognora avventa</l>
<l>nel bel corpo d'Italia, onde paventa</l>
<l>e piagne le sue piaghe alte e mortali.</l>
<l>bram' io levarmi omai su le destr'ali</l>
<l>che 'l desio impenna e dispiegar già tenta,</l>
<l>e volar la dov'io non veggia e senta</l>
<l>quest'egra schiera d' infiniti mali.</l>
<l>Ché non poss' io soffrir chi fu già lume</l>
<l>di beltà, di valor, pallida e 'ncolta</l>
<l>mutar a voglia altrui legge e costume</l>
<l>e dir, versando il glorioso sangue:</l>
<l>— A che t'armi, Fortuna? a che sei vòlta</l>
<l>contro chi, vinta, cotanti anni langue?</l>
</lg>
</div2>
<div2>
<head>9</head>
<lg>
<l>Questa, che tanti secoli già stese</l>
<l>sì lungi il braccio del felice impero,</l>
<l>dona de le provincie e di quel vero</l>
<l>valor che in cima d'alta gloria ascese,</l>
<l>giace vil serva; e di cotante offese</l>
<l>che sostien dal Tedesco e da l'Ibero,</l>
<l>non spera il fin, ché 'ndarno Marco e Piero</l>
<l>chiama al suo scampo ed a le sue difese.</l>
<l>Così, caduta la sua gloria in fondo</l>
<l>e domo e spento il gran valor antico,</l>
<l>ai colpi de le ingiurie è fatta segno.</l>
<l>Puoi tu, non colmo di dolor profondo,</l>
<l>Buonviso, udir quel ch'io piangendo dico,</l>
<l>e non meco avvampar d'un fèro sdegno?</l>
</lg>
</div2>
<div2>
<head>10</head>
<lg>
<l>Degna nutrice de le chiare genti</l>
<l>ch'ai dì men foschi trionfâr del mondo,</l>
<l>albergo già di dèi fido e giocondo,</l>
<l>or di lagrime triste e di lamenti,</l>
<l>come posso udir io le tue dolenti</l>
<l>voci, o mirar senza dolor profondo</l>
<l>il sommo imperio tuo caduto al fondo,</l>
<l>tante tue pompe e tanti pregi spenti?</l>
<l>Tal, così ancella, maestà riserbi</l>
<l>e sì dentr' al mio cor suona il tuo nome,</l>
<l>ch'i tuoi sparsi vestigi inchino e adoro.</l>
<l>Che fu a vederti in tanti onor superbi</l>
<l>seder reina e 'ncoronata d'oro</l>
<l>le gloriose e venerabil chiome?</l>
</lg>
</div2>
<div2>
<head>11</head>
<lg>
<l>Se pioggia omai dal ciel larga non scende</l>
<l>sovra queste empie, rie, barbare genti,</l>
<l>sì che ne le lor ire più che ardenti</l>
<l>il foco spenga che l'Italia accende,</l>
<l>tosto cenere fia; ch'ognora attende,</l>
<l>misera! il fin de' suoi giorni dolenti,</l>
<l>e chiama indarno i suoi patrizi spenti</l>
<l>ché 'l mondo ancor quanto fûr chiari intende.</l>
<l>Ma non consenta il ciel che la più bella</l>
<l>parte consumi scellerata fiamma</l>
<l>e secchi il fior de' più lodati ingegni.</l>
<l>Così del comun mal teco favella,</l>
<l>Buonviso, quel che di disio s'infiamma</l>
<l>teco oltraggi schivar sì duri e indegni.</l>
</lg>
</div2>
<div2>
<head>12</head>
<lg>
<l>Vera fama fra i tuoi più cari sona</l>
<l>ch'al paese natio passar da quelle</l>
<l>quete contrade ov'or dimori e belle</l>
<l>(né spiar so perché) disio ti sprona.</l>
<l>Qui sol d'ira e di morte si ragiona,</l>
<l>qui l'alme son d'ogni pietà rubelle,</l>
<l>qui i pianti e i gridi van sovra le stelle</l>
<l>e non più al buon ch'al rio Marte perdona.</l>
<l>Qui vedrai campi solitari, nudi,</l>
<l>e sterpi e spine invece d'erbe e fiori,</l>
<l>e nel più verde april canuto verno;</l>
<l>qui i vomeri e le falci in via più crudi</l>
<l>ferri converse, e pien d'ombre e d'orrori</l>
<l>questo di vivi doloroso inferno.</l>
</lg>
</div2>
<div2>
<head>13</head>
<lg>
<l>Prega tu meco il ciel de la su' aita,</l>
<l>se pur, quanto devria, ti punge cura</l>
<l>di quest'afflitta Italia, a cui non dura</l>
<l>in tanti affanni omai la debil vita.</l>
<l>Non può la forte vincitrice ardita</l>
<l>regger (chi 'l crederia?) sua pena dura;</l>
<l>né rimedio o speranza l'assicura</l>
<l>sì l'odio interno ha la pietà sbandita.</l>
<l>Ché a tal (nostre rie colpe e di fortuna)</l>
<l>è giunta, che non è chi pur le dia</l>
<l>conforto nel morir, non che soccorso.</l>
<l>Già tremar fece l'universo ad una</l>
<l>rivolta d'occhi, ed or cade tra via,</l>
<l>battuta e vinta nel suo estremo corso.</l>
</lg>
</div2>
<div2>
<head>14</head>
<lg>
<l>Fia mai quel dì che 'l giogo indegno e grave</l>
<l>scotendo, con l'esilio, degli affanni,</l>
<l>possiam dir: — O graditi e felici anni,</l>
<l>o fortunata libertà soave! — ?</l>
<l>Cosa non fia che più ne affligga e grave,</l>
<l>or che 'l ciel largo ne ristora i danni,</l>
<l>or che la gente de' futuri inganni</l>
<l>o d'altra acerba indegnità non pave.</l>
<l>Fia mai quel dì che, bianca il seno e 'l volto</l>
<l>e la man carca di mature spiche,</l>
<l>ritorni a noi la bella amata Pace;</l>
<l>e 'l mio Buonviso, con onor accolto</l>
<l>fra i degni tòschi c'han le muse amiche,</l>
<l>senta cantar d'Amor l'arco e la face?</l>
</lg>
</div2>
</div1>
<div1>
<head>Rime d'amore</head>
<div2>
<head>15</head>
<lg>
<l>Empio ver' me, di sì gentil, riesci,</l>
<l>Amor, che col velen de la paura</l>
<l>stempri 'l mio dolce e men che mai secura</l>
<l>fai l'alma allor che tu più ardito cresci.</l>
<l>Pur dianzi mi gradisti, or mi rincresci,</l>
<l>sì poco il tuo gioir diletta e dura.</l>
<l>Strugga, signor, questa gelata cura</l>
<l>tua pietà ardente o for del mio petto esci.</l>
<l>Che s'io deggio languir, quando più fissi</l>
<l>nel profondo del ben son i miei spirti,</l>
<l>io prego che 'l tuo stral più non mi tocchi.</l>
<l>S'allor ch' io gelo in alta fiamma, udissi</l>
<l>quel che 'l sentito ben mi vieta dirti,</l>
<l>verresti a lagrimar ne' suoi begli occhi.</l>
</lg>
</div2>
<div2>
<head>16</head>
<lg>
<l>Se 'l pensier, che dal core</l>
<l>tristo mai non si parte,</l>
<l>potesse farsi altrui, parlando, aperto,</l>
<l>de l'aspro mio dolore</l>
<l>fôra scema gran parte,</l>
<l>ov'ei cresce ad ogni or stando coperto;</l>
<l>né in vil loco o deserto,</l>
<l>in piaggia, in selva o in monte</l>
<l>avrei sì spesso albergo</l>
<l>né innanzi, a lato e a tergo</l>
<l>stariami chi mi strugge e fa mill'onte.</l>
<l>Troppo son fier nemici</l>
<l>i pensieri infelici;</l>
<l>sempre stanno a l'assalto ed a l'offesa,</l>
<l>né giova contro lor fuga o difesa.</l>
<l>Benché, se talor spinto</l>
<l>son tra le genti a forza,</l>
<l>non mostri punto in viso di dolermi</l>
<l>(ahi quanto il mondo è finto</l>
<l>e quanti in verde scorza</l>
<l>arbor son rosi da secreti vermi!),</l>
<l>io, per celar potermi,</l>
<l>sotto la fronte allegra</l>
<l>chiudo i sospiri e 'l pianto,</l>
<l>e 'n simulato canto</l>
<l>copro la vita mia dogliosa ed egra,</l>
<l>e con vista serena</l>
<l>fascio l'immensa pena;</l>
<l>e dentro al piè de la fiorita sterpe</l>
<l>cruda s'asconde e velenosa serpe.</l>
<l>Se, come i vestimenti</l>
<l>s'aprisser gli uman petti,</l>
<l>quanto vi si vedria, che non si crede!</l>
<l>Ché de l'arcane menti</l>
<l>le lingue e i nostri aspetti</l>
<l>certa sempre non fanno e vera fede.</l>
<l>Sallo chi 'l cor mi vede,</l>
<l>s'egli è mio stato acerbo,</l>
<l>e se, come sepulcro,</l>
<l>di fòri ornato e pulcro,</l>
<l>orrenda morte dentro e fetor serbo.</l>
<l>Non tutto oro s'intende</l>
<l>ciò che riluce o splende,</l>
<l>né cosa si conosce al mondo meno</l>
<l>che per la fronte quel ch'abbia altri in seno.</l>
<l>Così, lasso! ho temenza</l>
<l>di penar, mentr'io viva,</l>
<l>senza trovar pietà de' miei martìri:</l>
<l>però che l'apparenza</l>
<l>è d'ogni dolor priva,</l>
<l>pur come vuol chi tempra i miei desiri.</l>
<l>Amor, ch'a ciò mi tiri</l>
<l>(ch'altri non ha tal possa),</l>
<l>mio core, a tutti ignoto,</l>
<l>fa tu palese e noto</l>
<l>a chi prima gli die' l'aspra percossa;</l>
<l>ch'a lei desio mostrarlo,</l>
<l>a tutt'altri celarlo</l>
<l>son fermo, ed anco poi ch' io sia sepulto,</l>
<l>tener l'affanno del mio petto occulto.</l>
<l>O voi d'Amor seguaci,</l>
<l>seguite il mio consiglio:</l>
<l>temperato sia sempre il vostro affetto.</l>
<l>Dir mi potreste: — Taci;</l>
<l>provvedi al tuo periglio,</l>
<l>pria che ti caglia de l'altrui difetto. —</l>
<l>Ma tal laccio m'ha stretto,</l>
<l>che provvidenza umana</l>
<l>non fia mai che 'l discioglia;</l>
<l>e spesso l'altrui doglia</l>
<l>medico infermo e non la sua risana:</l>
<l>pur ch'altri util vi dia,</l>
<l>non curate chi sia;</l>
<l>sì de' sempre ciascuno esser contento</l>
<l>schifare a l'altrui costo il suo tormento.</l>
<l>Di lasciarti veder ti guarderai,</l>
<l>canzon mia, se ben pensi</l>
<l>tuoi detti inculti e sensi,</l>
<l>ed al giudizio degl'ingegni altèri</l>
<l>starai nascosta più che i miei pensieri.</l>
</lg>
</div2>
<div2>
<head>17</head>
<lg>
<l>Mal vidi, Amor, le non più viste e tante</l>
<l>bellezze sue, se nel più lieto stato</l>
<l>dovea languire e con la morte a lato</l>
<l>l'orme seguir de le leggiadre piante.</l>
<l>Spesso col sol de le sue luci sante</l>
<l>chiudo il mio dì seren, l'apro beato:</l>
<l>e scorgo ivi 'l Piacer ch'è teco armato</l>
<l>contr'i sospetti del mio cor tremante.</l>
<l>Ma nulla val; ché, da' begli occhi lungi,</l>
<l>tal nasce giel da le mie fiamme vive</l>
<l>che visibilemente ogni ben more.</l>
<l>Forse sei tu che poi mi segui e giungi</l>
<l>e 'nnanzi a lei ch'ogni tuo ardir prescrive,</l>
<l>lusinghi e queti l'affannato core.</l>
</lg>
</div2>
<div2>
<head>18</head>
<lg>
<l>Le tue promesse, Amor, come sen vanno</l>
<l>spesso vòte di fé verso i martìri!</l>
<l>come nascon nel cor fèri desiri,</l>
<l>quando interdette le speranze stanno!</l>
<l>Non è presto a venir se non il danno:</l>
<l>io 'l so che 'l sento; e tu, che lieto il miri,</l>
<l>dammi dond'io talor dolce respiri</l>
<l>dal grave peso di sì dolce affanno.</l>
<l>Per virtù del tuo santo aurato strale</l>
<l>raccolta sia la mia speranza ov'ebbe</l>
<l>albergo già sì avventuroso e degno;</l>
<l>sostenti la tua fé pena mortale,</l>
<l>ed al cader non sia vano il sostegno</l>
<l>che desti al cor quando di lui t'increbbe.</l>
</lg>
</div2>
<div2>
<head>19</head>
<opener><salute>[A Paolo Giovio]</salute></opener>
<lg>
<l>Giovio, com' è che fra l'amaro pianto</l>
<l>de l'alta donna tua, fra tanti affanni,</l>
<l>fra le triste membranze e i neri panni</l>
<l>s'oda sì dolce e sì felice canto?</l>
<l>Cercando il suo bel sol con pensier santo,</l>
<l>ch'a morte studia far onta ed inganni,</l>
<l>cred'io che s'erga a quei superni scanni</l>
<l>ov'oda e 'mprenda il suon mirabil tanto.</l>
<l>Ché, come vince l'armonia celeste</l>
<l>l'uman udir, così 'l bel dir ne lega</l>
<l>i sensi d'un piacer che suol beare.</l>
<l>Deh perché 'l mio, che 'ndarno l'ali spiega,</l>
<l>seco non guida al ciel, sol perché queste</l>
<l>voci del nome suo sian dolci e chiare?</l>
</lg>
</div2>
<div2>
<head>20</head>
<lg>
<l>Tu che con gli occhi ove i più ricchi e veri</l>
<l>trionfi addusse e tenne 'l seggio Amore,</l>
<l>festi pago il desio, dolce il dolore</l>
<l>e serenasti i torbidi pensieri;</l>
<l>tu (potrò in tanto duol mai dirlo?), ch'eri</l>
<l>specchio di leggiadria, di vero onore,</l>
<l>sei spenta ed io pur vivo in sì poche ore,</l>
<l>misero esempio degli amanti altèri.</l>
<l>Aprasi il tetro mio carcer terreno,</l>
<l>e tu, vero e novo angelo celeste,</l>
<l>prega il Signor che mi raccolga teco,</l>
<l>e per te salvo sia nel bel sereno</l>
<l>eterno, come fui felice in queste</l>
<l>nubi mortali, ov'or son egro e cieco.</l>
</lg>
</div2>
<div2>
<head>21</head>
<lg>
<l>Vorrei tacere, Amore,</l>
<l>gli affanni e' dolor miei</l>
<l>per non turbare il bel viso sereno,</l>
<l>e perché quel c'ho in core</l>
<l>con lingua non potrei</l>
<l>né con la penna mai narrare appieno;</l>
<l>e son di stupor pieno</l>
<l>com' io lo dica o scriva,</l>
<l>pensando a quelle sole</l>
<l>dolci estreme parole,</l>
<l>cagion che 'n tante pene ardendo viva,</l>
<l>ed a la bianca mano</l>
<l>che la mia strinse, ond'or la piango invano.</l>
<l>Non è sì alpestre fèra,</l>
<l>ch'udendo 'l mio gran pianto,</l>
<l>non cangi in pia la sua orgogliosa mente.</l>
<l>Quanto da quel ch'io era</l>
<l>mutato sono! e quanto</l>
<l>era 'l mio meglio in quel punto dolente</l>
<l>morir! ché dolcemente</l>
<l>moriva, riguardando</l>
<l>negli occhi e nel bel volto,</l>
<l>ch'ora a dolor mi vòlto</l>
<l>sempre 'l suo nome e 'l mio destin chiamando.</l>
<l>Lasso! più non ho io</l>
<l>altro ch'un dolce di morir disio.</l>
<l>Gli amorosetti augelli</l>
<l>di questo inculto loco</l>
<l>al tristo suon degli aspri miei lamenti,</l>
<l>non più leggiadri e belli,</l>
<l>cantan lor dolce foco,</l>
<l>ma con pietose voci e mesti accenti</l>
<l>piangon li miei tormenti</l>
<l>e la mia afflitta vita;</l>
<l>ché non fu mai né fia</l>
<l>ugual pena a la mia,</l>
<l>qualor ripenso a l'empia dipartita.</l>
<l>Ma 'l ciel più sordo fassi</l>
<l>quant'io più piango intorno a questi sassi.</l>
<l>Dunque quest'aspro colle</l>
<l>e questi folti boschi</l>
<l>mi chiudon l'alta via del paradiso.</l>
<l>O desir vano e folle,</l>
<l>o pensier ciechi e foschi</l>
<l>u' mi guidaste voi senza 'l bel viso?</l>
<l>ov'è quel grato riso</l>
<l>ch'acqueta 'l mio martìre?</l>
<l>e quelle chiome d'oro</l>
<l>e l'altro bel tesoro,</l>
<l>per cui mi sento ad or ad or morire?</l>
<l>Stolti! non v'accorgete</l>
<l>che innanzi agli occhi mille morti avete?</l>
<l>Almo terren felice,</l>
<l>le chiare piante tocchi</l>
<l>e godi quel che 'l ciel m'adombra e toglie!</l>
<l>Deh, perché a me non lice</l>
<l>contemplar que' begli occhi</l>
<l>e saziar le mie oneste accese voglie?</l>
<l>perché l'alte mie doglie</l>
<l>non ponno trasformarsi</l>
<l>nel primo dolce stato?</l>
<l>Ahi, doloroso fato!</l>
<l>O cielo, o stelle, a mia salute scarsi,</l>
<l>qualche mercé vi giunga;</l>
<l>ch' io più non posso e questa guerra è lunga</l>
<l>O poverella mia, fra' boschi nata,</l>
<l>se 'l ciel pietà non volve,</l>
<l>presto mi vederai ridotto in polve.</l>
</lg>
</div2>
<div2>
<head>22</head>
<lg>
<l>Anima eletta, il cui leggiadro velo</l>
<l>die' lume e forza al mio debile ingegno,</l>
<l>mentre agli strali de' pensier fu segno,</l>
<l>che così casti ancor per téma celo,</l>
<l>scendi pietosa a consolar dal cielo</l>
<l>le mie notti dolenti; ch'è ben degno,</l>
<l>poiché sì amara libertà disdegno,</l>
<l>e 'l cor già sente de l'eterno gelo.</l>
<l>Solei pur, viva, in sogno, col bel volto</l>
<l>e con la voce angelica gradita</l>
<l>partir da me le più noiose cure:</l>
<l>deh, perché, poiché morte ha 'l nodo sciolto</l>
<l>che strinse lo mio cor con la tua vita,</l>
<l>non fai tu chiare le mie notti oscure?</l>
</lg>
</div2>
<div2>
<head>23</head>
<lg>
<l>Come da dense nubi esce talora</l>
<l>lucido lampo e via ratto sparisce,</l>
<l>così l'alma gentil per cui languisce</l>
<l>Amor, s'uscìo del suo bel corpo allora.</l>
<l>Seguilla il mio pensiero e la vede ora</l>
<l>che con l'eterno suo Fattor s'unisce,</l>
<l>e mia casta intenzion pregia e gradisce</l>
<l>e co' suoi detti la mia fede onora.</l>
<l>Io rimasi qua giù, ministro fido,</l>
<l>a por ne l'urna il suo cenere santo</l>
<l>e far degli almi onor publico grido.</l>
<l>Or, le mie parti con pietà fornite,</l>
<l>sazio del viver mio, non già del pianto,</l>
<l>aspetto ch'ella a sé mi chiami e 'nvite.</l>
</lg>
</div2>
<div2>
<head>24</head>
<lg>
<l>Poiché qui fusti la mia luce prima</l>
<l>a dimostrarmi aperto e nudo il vero,</l>
<l>e festi ardente il tepido pensiero</l>
<l>ch' un'ombra pur di ben non vide in prima,</l>
<l>or che Dio, in cerchio de' beati, stima</l>
<l>e premia i merti del tuo cor sincero,</l>
<l>apri a l'alma i secreti di quel vero</l>
<l>regno e l'aita ivi a salir in cima;</l>
<l>ché salirà sol che tu dica a lui:</l>
<l>— Signor, quest'alma ai desir casti intenta</l>
<l>fu per mio studio giù nel mondo ceco;</l>
<l>io de' suo' bei pensier ministra fui</l>
<l>ed io ti prego umìl che le consenta</l>
<l>ch'eterno goda di tua vista meco.</l>
</lg>
</div2>
<div2>
<head>25</head>
<lg>
<l>Deh vieni omai, ben nata, a darmi luce</l>
<l>de le cose del ciel ch'aperte vedi,</l>
<l>or che sì presso a Dio sì cara siedi</l>
<l>e sì vagheggi la sua eterna luce.</l>
<l>Dimmi in che guisa quel supremo duce</l>
<l>le corone dispensi e le mercedi;</l>
<l>conta i tuoi gaudi ed al mio duol concedi</l>
<l>requie ed oblio, poiché a morir m'induce:</l>
<l>acciò che l'alma a cui già vita desti,</l>
<l>senta del vero bene e si consoli</l>
<l>afflitta, udendo il tuo udir dolce e pio;</l>
<l>tutta in se stessa poi, spezzando questi</l>
<l>ritegni umani, a te si leve e voli,</l>
<l>finita la sua guardia e 'l pianto mio.</l>
</lg>
</div2>
<div2>
<head>26</head>
<lg>
<l>Spirto beato, che, mirando fiso</l>
<l>nel chiaro specchio di quel sommo bene</l>
<l>ove ponesti già l'alta tua spene,</l>
<l>vedi il mio stato infin dal paradiso;</l>
<l>se, come déi, così da me diviso,</l>
<l>prendi pietà de le mie gravi pene,</l>
<l>sì come allor che sì dolci catene</l>
<l>stringean due cori e meco era il bel viso;</l>
<l>le amorose speranze e 'l van disio,</l>
<l>che m' han sì stanco, omai prega ch' io volga</l>
<l>a cui di gloria tal ti fece degno,</l>
<l>acciò che, quando poi morte mi sciolga</l>
<l>di questo carcer doloroso e rio,</l>
<l>venga a star vosco nel celeste regno.</l>
</lg>
</div2>
<div2>
<head>27</head>
<lg>
<l>Spirto gentil, che del più vago manto</l>
<l>ch'altro vestisse mai, sì altèro andasti</l>
<l>qui fra' mortali e poi te ne spogliasti,</l>
<l>acerbo ancor tornando al regno santo;</l>
<l>se de gli affanni miei ti calse tanto</l>
<l>quanto negli atti tuoi già dimostrasti,</l>
<l>perché così per tempo mi lasciasti</l>
<l>senza te, solo, in angoscioso pianto?</l>
<l>Già sapevi ben tu che, spento il sole</l>
<l>degli occhi tuoi che in questo mondo cieco</l>
<l>mi guidâr, lasso! eran mie luci spente,</l>
<l>e che, chiuso il bel passo a le parole</l>
<l>che risonar udia sì dolcemente,</l>
<l>fôran le orecchie mie chiuse ancor seco.</l>
</lg>
</div2>
<div2>
<head>28</head>
<lg>
<l>A quel che fe' nel cor l'alta ferita,</l>
<l>soavissimo stral, cheggio perdono,</l>
<l>se degli occhi, ond'uscìo, più non ragiono,</l>
<l>e se d'altra beltà l'alma è invaghita.</l>
<l>Poi che lor luce e mia speme infinita</l>
<l>Morte empia spense e 'l suo più caro dono</l>
<l>chi cel die' si ritolse, in abbandono</l>
<l>diedi al dolor la mia angosciosa vita;</l>
<l>le cui spine pungean l'anima tanto,</l>
<l>che non scerneva il suo sereno stato</l>
<l>e chiudeva a se stessa il camin santo:</l>
<l>diei loco a nuova fiamma, onde, lentato</l>
<l>il duol acerbo e scosso il mortal manto,</l>
<l>vengo, ove sei, talor lieto e beato.</l>
</lg>
</div2>
<div2>
<head>29</head>
<lg>
<l>Salgo con l'ali de' pensieri ardenti,</l>
<l>che 'l novo foco mio forma ed accende,</l>
<l>là 've 'l cener del tuo ch'altrove splende,</l>
<l>anzi il vivo dolor gli avea già spenti;</l>
<l>salgo a' cerchi del ciel puri e lucenti</l>
<l>ove i suoi premi il tuo bel viver prende:</l>
<l>quivi ti veggio e quivi i desir rende</l>
<l>la tua divinità queti e contenti.</l>
<l>Ben déi tu a lei, che spesso a te m'invia,</l>
<l>scevro dal duolo e da le cure vili,</l>
<l>render grazie dal ciel, non pur salute,</l>
<l>e dirle che qua giù guida mi sia</l>
<l>mentre che cerchi tu co' preghi umìli</l>
<l>impetrar dal tuo sir la mia salute.</l>
</lg>
</div2>
<div2>
<head>30</head>
<lg>
<l>Com'esce fuor sua dolce umil favella</l>
<l>tra le rose vermiglie e tra i sospiri,</l>
<l>che fan, com'aura suol che lieve spiri,</l>
<l>la fiamma del mio cor più viva e bella,</l>
<l>Amor ne' miei pensier così favella:</l>
<l>— Accendi, fedel mio, tutti i desiri</l>
<l>ne le sue ardenti note e coi martìri</l>
<l>cangia la cara libertà novella.</l>
<l>Non odi tu più che d'umana mente</l>
<l>i detti che pietà lieta raccoglie</l>
<l>per vestirne virtù che nuda giace?</l>
<l>non vedi tu il suo cor che non consente</l>
<l>al tuo morir, ma ne' sospir che scioglie</l>
<l>viene a temprar l'ardor che ti disface ?</l>
</lg>
</div2>
<div2>
<head>31</head>
<lg>
<l>Quando i begli occhi e i lor soavi giri</l>
<l>miro, donna, e quel vostro almo e sereno</l>
<l>viso, da me non mai lodato a pieno,</l>
<l>dolor non sento alcun de' miei martìri.</l>
<l>Ma, quando poscia i miei chiusi desiri</l>
<l>son dolcemente accolti in quel bel seno:</l>
<l>— Mille volte — dich'io — lodate sièno</l>
<l>quante mai sparsi lagrime e sospiri!</l>
<l>benedetto sia 'l mio felice stato</l>
<l>e le rime e la voce e l'intelletto</l>
<l>e gli occhi e 'l cor al bel colpo serbato!</l>
<l>benedetto sia 'l nodo ov'io fui stretto,</l>
<l>e i strai che m' impiagâro il manco lato,</l>
<l>e l'alma che sentì tanto diletto!</l>
</lg>
</div2>
<div2>
<head>32</head>
<lg>
<l>O voi che sotto l'amorose insegne</l>
<l>combattendo vincete i pensier bassi,</l>
<l>mirate questa mia, nanzi a cui fassi</l>
<l>Natura intenta a l'opre eccelse e degne;</l>
<l>mirate com'Amor inspiri e regne</l>
<l>in sembianza del Re che 'n cielo stassi</l>
<l>come ricrei con un sol guardo i lassi</l>
<l>e 'l camin destro di salute insegne.</l>
<l>Sì direte poi meco, aprendo l'ali</l>
<l>verso le stelle: — O felice ora in cui</l>
<l>nascemmo per veder cosa sì bella!</l>
<l>Ma perché non ars'io, perché non fui</l>
<l>pria neve a sì bel sol, segno a li strali?</l>
<l>Beato è chi la mira o le favella.</l>
</lg>
</div2>
<div2>
<head>33</head>
<lg>
<l>Vaga e lucente perla,</l>
<l>che col splendor de' tuoi bei raggi ardenti</l>
<l>porgi lume a le genti</l>
<l>e togli il vanto al sole,</l>
<l>odi le mie parole.</l>
<l>Dico che, quando al mondo</l>
<l>venisti, eran le stelle</l>
<l>liete, gioiose e belle</l>
<l>nel più benigno ciel d'Amor accese,</l>
<l>e il pastorel d'Ameto un più cortese</l>
<l>giorno mai non ne rese.</l>
<l>L'aria, la terra e l'acque</l>
<l>rider vedeansi, e le lascive aurette</l>
<l>coi fior scherzar e con le verdi erbette.</l>
<l>Né il tuo nome si tacque</l>
<l>per bocca degli augei, ch'a schiera a schiera</l>
<l>cantando facean dolce primavera.</l>
<l>Deh, perché non ho io</l>
<l>da lodarti 'l poter come 'l desio?</l>
</lg>
</div2>
<div2>
<head>34</head>
<lg>
<l>La bella e pura luce che 'n voi splende,</l>
<l>quasi imagin di Dio, nel sen mi desta</l>
<l>fermo pensier di sprezzar ciò che 'n questa</l>
<l>vita più piace a chi men vede e 'ntende;</l>
<l>e sì soavemente alluma e 'ncende</l>
<l>l'alma, cui più non è cura molesta,</l>
<l>ch'ella corre al bel lume ardita e presta,</l>
<l>senza cui il viver suo teme e riprende.</l>
<l>Né mi sovvien di quel beato punto</l>
<l>ch'ondeggiar vidi i bei crin d'oro al sole</l>
<l>e raddoppiar di nova luce il giorno,</l>
<l>ch' io non lodi lo stral ch'al cor m'è giunto,</l>
<l>e ch'io non preghi Amor che, come suole,</l>
<l>non gl'incresca di far meco soggiorno.</l>
</lg>
</div2>
<div2>
<head>35</head>
<lg>
<l>Quando giù nel mio core</l>
<l>sonan que' dolci accenti</l>
<l>(la tua mercede, Amore),</l>
<l>dolor non sento alcun de' miei tormenti;</l>
<l>ma quando alzo le luci a mirar quelle</l>
<l>più che 'n guisa mortal serene stelle,</l>
<l>m'abbonda al cor tanta dolcezza, ch'io</l>
<l>né vita più né libertà desio;</l>
<l>e s'io morissi in sì soave stato,</l>
<l>non visse uom mai quant'io morrei beato.</l>
</lg>
</div2>
<div2>
<head>36</head>
<lg>
<l>Lo stral che 'n sorte ebb' io, dentr'a begli occhi</l>
<l>indorò la Pietà, mentre tendea</l>
<l>l'arco suo Amor, ch'altronde non temea,</l>
<l>bench'io mal cauto ed ei nascosto scocchi.</l>
<l>E: — Dolce passi al cor, dolce lo tocchi —</l>
<l>con chiara ed umil voce li dicea.</l>
<l>Ei, che, mirando lei, piacer bevea,</l>
<l>non conosciuto da' mortali sciocchi,</l>
<l>le arrise e disse a me: — Diletto e pace</l>
<l>sia teco; — e diemmi il colpo che m'aperse</l>
<l>il duro fianco e non sentì il dolore.</l>
<l>Dolce piaga vital, ch'or sì verace</l>
<l>gioia distilli e crei virtù diverse,</l>
<l>viva ti tien Pietà via più ch'Amore.</l>
</lg>
</div2>
<div2>
<head>37</head>
<lg>
<l>Donna, ch'avete ne' begli occhi santi</l>
<l>quanta piove virtù dal terzo cielo,</l>
<l>per far gioir il cor, ch'ivi entro celo,</l>
<l>e dipartirlo dagli antichi pianti,</l>
<l>da questi aitato, a' pensier ciechi erranti</l>
<l>ch'eran nel dritto oprar fatti di gelo,</l>
<l>mostro ho il vero camin, tolto quel velo</l>
<l>che tanti anni già corsi ebbero innanti;</l>
<l>e spero, tua mercé, sguardo lucente,</l>
<l>che tacendo mi dici ch' io sempre ami,</l>
<l>quasi cigno gentil levarmi a volo,</l>
<l>e sovr'Arno cantar sì che la gente</l>
<l>il nome tuo con la mia voce chiami</l>
<l>e lo serbi dal tempo intero e solo.</l>
</lg>
</div2>
<div2>
<head>38</head>
<lg>
<l>Il bianco e dolce cigno</l>
<l>cantando muore, ed io</l>
<l>piagnendo giungo al fin del viver mio.</l>
<l>Strana e diversa sorte:</l>
<l>ch'ei muore sconsolato,</l>
<l>ed io moro beato!</l>
<l>Dolce e soave morte,</l>
<l>a me vie più gradita</l>
<l>ch'ogni gioiosa vita!</l>
<l>Morte, che nel morire</l>
<l>m'empi di gioia tutto e di desire,</l>
<l>per te son sì felice,</l>
<l>ch'io moro e nasco a par de la fenice.</l>
</lg>
</div2>
<div2>
<head>39</head>
<lg>
<l>Io giuro, Amor, per la tua face eterna</l>
<l>e per le chiome onde gli strali indori,</l>
<l>ch'a prova ho visto le viole e i fiori</l>
<l>nascer sotto 'l bel piè quando più verna,</l>
<l>ho visto il riso, che i mortali eterna,</l>
<l>trar da le man d'avara morte i cuori</l>
<l>e colmar d'un piacer che mostra fuori</l>
<l>la purissima lor dolcezza interna;</l>
<l>vist' ho faville uscir de' duo bei lumi,</l>
<l>che, poggiando su al ciel, si fenno stelle</l>
<l>per infonderne poi senno e valore.</l>
<l>Arno, puoi ben portar tra gli altri fiumi</l>
<l>superbo il corno, e le tue ninfe belle</l>
<l>riverenti venire a farle onore.</l>
</lg>
</div2>
<div2>
<head>40</head>
<lg>
<l>Dicemi 'l cor, s'avvien che dal felice</l>
<l>albergo del bel petto a me ritorni:</l>
<l>— O graditi, o per me tranquilli giorni,</l>
<l>ove lungi da te viver mi lice!</l>
<l>Godo de' suoi pensier, de la beatrice</l>
<l>vista degli occhi e de' bei crini adorni.</l>
<l>E, se non ch'ella:— Omai che più soggiorni?</l>
<l>Vattene in pace al tuo signor — mi dice —</l>
<l>che langue e duolsi di sua vita in forse —</l>
<l>io trarrei nel suo dolce paradiso</l>
<l>beati i dì, non che sereni e lieti. —</l>
<l>— Dille — rispond'io allor — se mi soccorse</l>
<l>col proprio cor, quand'io rimasi anciso,</l>
<l>ch' è ben ragion che senza te m'acqueti.</l>
</lg>
</div2>
<div2>
<head>41</head>
<lg>
<l>Visibilmente ne' begli occhi veggio,</l>
<l>negli occhi bei dove Amor vive e regna,</l>
<l>sì che Cipri gentil dispregia e sdegna,</l>
<l>starsi il mio cor come in suo proprio seggio.</l>
<l>Ivi del bel s'appaga, e ben m'avveggio</l>
<l>che tornar meco ad abitar non degna;</l>
<l>ma in disparte da lui viver m'insegna</l>
<l>e quel ch'oprar per lo mio scampo deggio.</l>
<l>Io che gradisco i suoi lunghi riposi</l>
<l>e spero i miei, li prego indugio e vivo,</l>
<l>né so dir come, in sicurtà d'amore.</l>
<l>Sollo io; ma in seno ho i miei desir nascosi</l>
<l>e le dolci speranze e 'l piacer vivo.</l>
<l>Felice è ben chi nasce a tant'onore!</l>
</lg>
</div2>
<div2>
<head>42</head>
<lg>
<l>Sì come vola il ciel rapidamente</l>
<l>dietr'a l'anima sua, che 'n ogni parte</l>
<l>di lui la sua virtù move e comparte,</l>
<l>pel gran desio che d'apprestarla sente;</l>
<l>così corr'io dietr'al bel lume ardente</l>
<l>degli occhi vostri, ove da me in disparte</l>
<l>l'anima stassi e mai quindi non parte</l>
<l>per unir seco il mio mortal dolente.</l>
<l>Ché se vostr'onestà talor mi schiva,</l>
<l>lo spirto vien con voi, riman la spoglia</l>
<l>gelato sasso che distilli umore.</l>
<l>Dunque non spiaccia a voi ch'io meco viva</l>
<l>nel lume vostro, che sì m'arde e 'nvoglia,</l>
<l>stelle chiare del ciel, gloria d'amore.</l>
</lg>
</div2>
<div2>
<head>43</head>
<lg>
<l>Falda di viva neve, che mi furi</l>
<l>talor il cor, poi con pietà mel rendi,</l>
<l>e, mentre lacci d'òr gli ordisci e tendi,</l>
<l>di sue dubbie speranze l'assicuri;</l>
<l>di quai lo spargi tu diletti puri,</l>
<l>se 'l tuo puro candor discopri e stendi</l>
<l>sul nero manto, o man, che mi difendi</l>
<l>da' colpi spessi di fortuna e duri!</l>
<l>Tu prima cari e bei pietosi detti</l>
<l>tessesti insieme e mi tenesti in vita,</l>
<l>ch'a la morte correva a gran giornate;</l>
<l>tu poscia al sommo degli onor perfetti</l>
<l>m'alzasti con pietà vera e 'nfinita.</l>
<l>Oh che perder gentil di libertate!</l>
</lg>
</div2>
<div2>
<head>44</head>
<lg>
<l>Perdoninmi i begli occhi, ove s'asside</l>
<l>vittorioso Amor, ove raccoglie</l>
<l>mille trofei, mille onorate spoglie</l>
<l>di quanti con gli strai fere ed ancide;</l>
<l>il riso dolce uman, che par ch'affide</l>
<l>quante sono in amor timide voglie,</l>
<l>e 'l parlar dolce e pio, ch'a me mi toglie</l>
<l>e dal mondo fallace mi divide;</l>
<l>se la man bella è desiata tanto,</l>
<l>la bella man ch'a sanar vienmi 'l core</l>
<l>de le piaghe ch'egli ha larghe e profonde;</l>
<l>ché, come appar fuor del leggiadro guanto,</l>
<l>alluma l'aria d' un gentil candore</l>
<l>e stagna tutte del mio pianto l'onde.</l>
</lg>
</div2>
<div2>
<head>45</head>
<lg>
<l>Se a caso o ad arte miro</l>
<l>quegli occhi, dove Amor sovente mostra</l>
<l>il suo valor e l'alta gloria vostra,</l>
<l>per gran dolcezza fuor l'anima spiro;</l>
<l>e se l'inferma luce a tanto oggetto</l>
<l>abbasso poi pian piano</l>
<l>in quella dolce disiata mano,</l>
<l>quanta gioia allor, quanto</l>
<l>sento estremo diletto !</l>
<l>E se non fosse poi che quel bel guanto,</l>
<l>ricco ed avaro tanto,</l>
<l>mi copre quel che più bramo e disio,</l>
<l>ben non fu al mondo mai qual fôra il mio.</l>
</lg>
</div2>
<div2>
<head>46</head>
<lg>
<l>Sì come il sol, ch'è viva statua chiara</l>
<l>di Dio nel mondan tempio ove riluce,</l>
<l>de la sua vaga e sempiterna luce</l>
<l>ogni cosa creata orna e rischiara;</l>
<l>così a ciascun questa mia bella e cara,</l>
<l>che 'l ciel die' per sua gloria e per mia duce,</l>
<l>lume e conforto co' begli occhi adduce,</l>
<l>ov'ogni occulto ben d'amor s'impara.</l>
<l>E 'l fa, perché la mente, oltra passando</l>
<l>d'una in altra sembianza, a Dio s'unisca,</l>
<l>non già per van desio, com'altri crede.</l>
<l>Ché chi ciò spera e si promette amando,</l>
<l>di che folle pensier l'alma nodrisca,</l>
<l>dicalo Amor per me, ch'aperto il vede.</l>
</lg>
</div2>
<div2>
<head>47</head>
<lg>
<l>Fidi specchi de l'alma, occhi lucenti,</l>
<l>che con dolci amorosi e chiari lampi</l>
<l>m'aprite 'l cor, perché del foco avvampi,</l>
<l>ch'arde ed alluma le più nobil menti,</l>
<l>io, coi pensier nel vostro raggio intenti,</l>
<l>cerco dov'orma di virtù si stampi,</l>
<l>per far, s'avvien che da l'invidia scampi,</l>
<l>chiari i miei dì poi che saranno spenti.</l>
<l>Ché splendon sì l'alme faville vive,</l>
<l>ch'io veggio piani i gradi ond'a la rara</l>
<l>gloria con bel trionfo uom talor sale,</l>
<l>e leggo in lettre d'òr ch'ivi entro scrive</l>
<l>Amor e 'ntenta la Virtù le 'mpara:</l>
<l>— Mira in noi sol che 'l divin pregio vale —.</l>
</lg>
</div2>
<div2>
<head>48</head>
<lg>
<l>Fiamma gentil, che da' begli occhi movi</l>
<l>e scendi per li miei veloce al core,</l>
<l>empiendol tutto d'amoroso ardore,</l>
<l>perch'eterna dolcezza ardendo provi,</l>
<l>tosto ch'ei sente la tua forza e i novi</l>
<l>piaceri, or vola entr'al bel petto, or fuore</l>
<l>si posa e scherza in compagnia d'Amore,</l>
<l>cotanto l'arder suo par che gli giovi.</l>
<l>Io per sola virtù de le faville,</l>
<l>che vive lasci in me perch'io non pèra,</l>
<l>altro cor e più pio nascer mi sento.</l>
<l>O lealtà d'amor, che sì tranquille</l>
<l>il desio de gli amanti! o pietà vera,</l>
<l>che cangi i cori e fai dolce il tormento !</l>
</lg>
</div2>
<div2>
<head>49</head>
<lg>
<l>Amor, s'io non vedessi</l>
<l>talor quegli occhi vaghi, ove le 'nsegne</l>
<l>spieghi di tante tue vittorie degne,</l>
<l>finir vedrei mia vita:</l>
<l>ché s'avvien che la dolce amata vista</l>
<l>fortuna mi contenda o 'l ciel mi toglia,</l>
<l>tanto l'alma s'attrista,</l>
<l>ch'ogn'altra è nulla a par de la mia doglia.</l>
<l>Ma quando vedi, Amore,</l>
<l>ch'io giungo a l'ultim'ore,</l>
<l>mi porgi qualch'aita</l>
<l>e de' begli occhi sol mi mostri tanto</l>
<l>ch'io fuggo morte e do fine al mio pianto.</l>
<l>Ma fôra 'l mio migliore</l>
<l>e tuo più largo onore,</l>
<l>poiché negli occhi suoi sta la mia sorte,</l>
<l>mostrarmegli più spesso o darmi morte.</l>
</lg>
</div2>
<div2>
<head>50</head>
<lg>
<l>Che degna schiera di pensieri eletti</l>
<l>dal petto del bel vivo idolo mio</l>
<l>talor si move e va volando a Dio,</l>
<l>guidata dagli angelici intelletti!</l>
<l>E par che dolce, in aprir l'ali, aspetti</l>
<l>e con sagge lusinghe preghi ch'io</l>
<l>seco mi levi al ciel con pensier pio,</l>
<l>deposto il peso de' terreni affetti.</l>
<l>— Pon mente — dice — in quella unica e viva</l>
<l>luce che n'apre il ver, ratto fuggendo</l>
<l>l'ombra ch'al seme di salute noce. —</l>
<l>Stella nel nascer suo del mare schiva</l>
<l>non mostrò mai salir, come, schernendo</l>
<l>il mondo, allor m'alz'io scarco e veloce.</l>
</lg>
</div2>
<div2>
<head>51</head>
<lg>
<l>Chi desia di veder dove s'adora,</l>
<l>quasi nel tempio suo, vera pietate,</l>
<l>dove nacque bellezza ed onestate</l>
<l>d'un parto e 'n pace or fan dolce dimora</l>
<l>venga a mirar costei, che Roma onora</l>
<l>sovra quante fûr mai belle e pregiate,</l>
<l>a cui s'inchinan l'anime ben nate,</l>
<l>com'a cosa qua giù non vista ancora.</l>
<l>Ma non indugi, perch'io sento l'Arno,</l>
<l>che 'nvidia al Tebro il suo più caro pegno,</l>
<l>richiamarla al natio fiorito nido.</l>
<l>Vedrà, se vien, come si cerca indarno</l>
<l>per miracol sì novo e quanto il segno</l>
<l>passa l'alma beltà del mortal grido.</l>
</lg>
</div2>
<div2>
<head>52</head>
<lg>
<l>Sovra un bel verde cespo, in mezzo un prato</l>
<l>dipinto di color mille diversi,</l>
<l>due pure e bianche vittime, ch'io scersi</l>
<l>dianzi ne' paschi del mio Tirsi amato,</l>
<l>Zefiro, io voglio offrirti; e da l'un lato</l>
<l>donne leggiadre in bei pietosi versi</l>
<l>diran come i tuoi dì più chiari fêrsi</l>
<l>nel lume d'un bel viso innamorato;</l>
<l>da l'altro porgeran giovani ardenti</l>
<l>voti ed incensi; e tutti in cerchio poi</l>
<l>diranti unico re degli altri venti;</l>
<l>se i fior che 'l sol nel suo bel viso ancide,</l>
<l>bianchi e vermigli, co' soavi tuoi</l>
<l>fiati rinfreschi, a cui l'aria e 'l ciel ride.</l>
</lg>
</div2>
<div2>
<head>53</head>
<lg>
<l>Vedrà la gente omai che quant'io dissi</l>
<l>di questa di virtù candida aurora,</l>
<l>che col gel d'onestà m'arde e 'nnamora,</l>
<l>fu picciol rio de' più profondi abissi;</l>
<l>vedrà che mi dettò ciò che mai scrissi,</l>
<l>fido spirto del vero, e dirà ancòra:</l>
<l>— Oh felice chi l'ama e chi l'onora</l>
<l>e nel divino obietto ha gli occhi fissi!</l>
<l>L'altra Lucrezia, che sì ardita strinse</l>
<l>il ferro e ne l'età ch'ella fioriva,</l>
<l>morendo fe' i suoi dì più vivi e chiari,</l>
<l>non s'agguagli a costei, che casta e viva</l>
<l>con gl' invitti d'onor suoi pensier cari</l>
<l>nei dubbi rischi il suo nemico vinse.</l>
</lg>
</div2>
<div2>
<head>54</head>
<lg>
<l>O cor più ch'altro saggio e più pudico,</l>
<l>che 'n sul leggiadro ancor tenero fiore</l>
<l>degli anni, carco di maturo onore,</l>
<l>hai vinto sì possente aspro nemico;</l>
<l>se 'l mondo ascolti con silenzio amico</l>
<l>tue vittorie e le 'ntagli in marmo e 'ndore,</l>
<l>e se in memoria del tuo bel valore</l>
<l>pianti mill'altre palme in colle aprico;</l>
<l>raffrena il corso al rio che vago scende</l>
<l>dagli occhi e d'un bel lucido cristallo</l>
<l>riga la guancia fresca e colorita;</l>
<l>ché 'ntorno a te si legge il non tuo fallo</l>
<l>di bei diamanti scritto, e 'n atto ardita</l>
<l>v'è Castità che t'orna e ti difende.</l>
</lg>
</div2>
<div2>
<head>55</head>
<lg>
<l>Sovra 'l bel morto Adon non fûr già quelle</l>
<l>piogge di pianto sì dolci e pietose,</l>
<l>né voci così ardenti ed amorose</l>
<l>tra bei sospir s'udian formar con elle,</l>
<l>come vid'io quel dì le mie due stelle</l>
<l>sparger, quasi notturne rugiadose</l>
<l>stille d'argento in su vermiglie ròse,</l>
<l>giù per le guance delicate e belle</l>
<l>e mover quete sospirando al cielo</l>
<l>ch'era forse a mirar fermo in quel punto</l>
<l>le meraviglie del bel viso santo.</l>
<l>— Signor — mi parean dire — il bianco velo</l>
<l>e 'l puro cor che dal tuo strale è punto,</l>
<l>non macchi infamia, se fûr casti tanto.</l>
</lg>
</div2>
<div2>
<head>56</head>
<lg>
<l>Scaldava Amor ne' chiari amati lumi</l>
<l>suo' acuti strai d'una pietà fervente</l>
<l>per più fèro assalirmi il cor dolente,</l>
<l>mentre n'uscian duo lagrimosi fiumi.</l>
<l>Io che l'insidie e i suoi duri costumi</l>
<l>so per lungo uso, allor subitamente</l>
<l>spingo 'l cor nel bel pianto u' vita sente,</l>
<l>perché in calda pietà non si consumi.</l>
<l>Come ne la stagion men fresca suole,</l>
<l>se la notte la bagna, arida erbetta</l>
<l>lieta mostrarsi a l'apparir del sole,</l>
<l>ris'ei ne la rugiada de' begli occhi,</l>
<l>baciolli e disse: — Amor, la tua saetta</l>
<l>di pietà non tem'io che più mi tocchi.</l>
</lg>
</div2>
<div2>
<head>57</head>
<lg>
<l>Donna, che 'ntesa a bei pensier d'onore,</l>
<l>gite non men di castitate altera</l>
<l>ch'umil de la virtù tanta e sì vera,</l>
<l>del bel viver gentil cogliendo il fiore,</l>
<l>non rompe il ghiaccio, di che armate il core,</l>
<l>punta di stral né forza altra più fera,</l>
<l>sempre più accorta e più franca guerriera</l>
<l>contra le 'nsidie che vi tende Amore.</l>
<l>O qual da' saggi e chiari figli d'Arno</l>
<l>corona di topazi e di diamanti</l>
<l>vi si prepara e quai trionfi ed archi!</l>
<l>Diran che 'l mar di vostre lode indarno</l>
<l>solcai, che i detti miei fûr, a cotanti</l>
<l>vostri sublimi onor, languidi e parchi.</l>
</lg>
</div2>
<div2>
<head>58</head>
<lg>
<l>Fonte d'alto valor, de' cui bei rivi</l>
<l>cresce l'Arno e sen va superbo e chiaro,</l>
<l>ch'avete il don di castità sì caro</l>
<l>difeso sol coi pensier saggi e schivi</l>
<l>da l'empie man di quei che serbò vivi</l>
<l>il ciel per dar a voi pregio più raro,</l>
<l>vostri onor fanno a morte alto riparo,</l>
<l>e già loco vi dan gli spirti divi</l>
<l>e stanno intenti ad aspettare il vostro</l>
<l>santo ritorno; e le terrene genti</l>
<l>chiaman ne' voti loro il vostro nome:</l>
<l>privilegio gentil del secol nostro</l>
<l>e lume del mio stil, che da voi, come</l>
<l>da divin foco, avrà fiamme lucenti.</l>
</lg>
</div2>
<div2>
<head>59</head>
<lg>
<l>Spargete, o ninfe d'Arno, arabi odori</l>
<l>a l'apparir di lei ch' io tanto onoro,</l>
<l>e su gli omeri belli e sul crin d'oro</l>
<l>un nembo de' più vaghi e scelti fiori.</l>
<l>Volin d'intorno i pargoletti Amori,</l>
<l>lieti cantando in dilettoso coro:</l>
<l>— Ecco chi d'onestà salvò il tesoro.</l>
<l>U' son ora le palme, u' son gli allori,</l>
<l>onde la bella vincitrice ardita</l>
<l>ne l'età giovinetta s'incoroni,</l>
<l>innamorando il ciel di sua virtute?</l>
<l>Oh vivo specchio de l'umana vita,</l>
<l>ove le forme de' celesti doni</l>
<l>risplendon per altrui pace e salute!</l>
</lg>
</div2>
<div2>
<head>60</head>
<lg>
<l>A la bell'ombra de la nobil pianta,</l>
<l>de' cui soavi fior nasce onestate,</l>
<l>che sol nodrisce l'anime ben nate,</l>
<l>e 'l mondo illustra che l'onora e canta,</l>
<l>i possenti desir con gloria tanta</l>
<l>ho vinti e sparse le nemiche, armate</l>
<l>schiere de' vizi, che le tempie ornate</l>
<l>spero anco aver de la sua fronde santa,</l>
<l>e con lei poi, che dritta s'erge al cielo,</l>
<l>per non trito sentier salir in parte</l>
<l>ove saetta di pensier non giunga.</l>
<l>Oh con che ardente allor bramoso zelo,</l>
<l>abbracciando i bei rami a parte a parte,</l>
<l>dirò: — Non fia mai chi me ne disgiunga!</l>
</lg>
</div2>
<div2>
<head>61</head>
<lg>
<l>Grazie rendo a' bei lumi onesti e chiari,</l>
<l>onde mosse virtù ch'accese il core,</l>
<l>sì ch'egli avvampa d'un beato ardore</l>
<l>simil a quel che 'n cielo arde i più cari.</l>
<l>Nanzi a lor santi rai convien ch' io impari</l>
<l>per divota umiltà schivar disnore</l>
<l>e sciôrre il nodo d'ogni antico errore,</l>
<l>onde l'oscuro de' miei dì rischiari.</l>
<l>E 'n disparte sent'io scolpir ne l'alma</l>
<l>le vere forme de' duo vivi soli</l>
<l>da quel pensier che le dà lume e vita.</l>
<l>Da tal vien la mia fiamma eletta ed alma,</l>
<l>che, perché sempre il cor freni e consoli,</l>
<l>presso mi mostra 'l ver, lungi m'aita.</l>
</lg>
</div2>
<div2>
<head>62</head>
<lg>
<l>Splende nel mio pensier l'imagin viva</l>
<l>di lei che m'arse il cor, perch'io salissi</l>
<l>seco talor là 'v'io l'alma nodrissi,</l>
<l>ch'era del vero ben digiuna e priva.</l>
<l>E come pur co' la virtù visiva</l>
<l>ognor in lei nova beltà scovrissi</l>
<l>e 'l dolce suon de le parole udissi,</l>
<l>la mia speranza ognor più si ravviva.</l>
<l>Fosco desir non turba il bel sereno</l>
<l>de' giorni miei, né può forza d'oblio</l>
<l>spegner favilla del mio foco bello.</l>
<l>Così mi vivo, e nel suo casto seno</l>
<l>vola audace talor lo spirto mio</l>
<l>e forma ciò che poi scrivo o favello.</l>
</lg>
</div2>
<div2>
<head>63</head>
<opener><salute>[A Girolamo Correggio]</salute></opener>
<lg>
<l>Correggio, se 'l tuo cor sospira invano</l>
<l>la neve onde gelò, le fiamme ond'arse,</l>
<l>ch'Amor istesso per le guance sparse,</l>
<l>e gli occhi vaghi e 'l dolce riso umano,</l>
<l>io gioisco ed in atto umile e piano</l>
<l>lodo e 'nchino il mio sol, che tal m'apparse</l>
<l>che, sianmi lungi le sue luci o scarse,</l>
<l>co' bei pensier le mie ferite sano.</l>
<l>Né temo io già che 'l fior de la speranza</l>
<l>vento d'invidia mai fieda o disperga</l>
<l>né ch'Amor tra 'l mio dolce il suo fel mischi.</l>
<l>La mente eterno ben vede e s'avanza</l>
<l>nel bel de l'alma sua, dov'ella alberga;</l>
<l>nel frale a pena vòl che gli occhi arrischi.</l>
</lg>
</div2>
<div2>
<head>64</head>
<lg>
<l>Parmi veder che su la destra riva</l>
<l>d'Arno s'assida, ragionando insieme</l>
<l>co' suoi pensier, colei c' ha la mia speme</l>
<l>alzata al par de l'alta fiamma viva;</l>
<l>e, tutta in atto paventosa e schiva,</l>
<l>come chi morte di sua fama teme,</l>
<l>veder s'attriste le sue lode sceme</l>
<l>nel mio stil che sonar sì lunge udiva.</l>
<l>Parmi sentir che sospirando dica:</l>
<l>— Spento è (chi 'l crederia?) quel foco chiaro,</l>
<l>ond'ebbe lume la sua oscura vita;</l>
<l>ei vede del rio vulgo aura nemica</l>
<l>sparger a terra il mio leggiadro e caro</l>
<l>fior di vera onestate, e non m'aita.</l>
</lg>
</div2>
<div2>
<head>65</head>
<lg>
<l>Al chiaro foco del mio vivo sole,</l>
<l>ov'accende virtù suoi caldi raggi,</l>
<l>ardo contento, e qui tra gli orni e i faggi</l>
<l>col pensier miro sue bellezze sole.</l>
<l>Qui l'alma, se pur mai si dolse o dole,</l>
<l>s'appaga e sgombra i pensier men che saggi,</l>
<l>ferma di gir per dritti alti viaggi</l>
<l>a l'eterno Signor che sembra e cole:</l>
<l>ch' indi uscir veggio di lontan faville</l>
<l>che, le più folte oscure nebbie aprendo,</l>
<l>segnano il bel sentier ch'al ciel aggiunge.</l>
<l>Così stella talor nascer fra mille</l>
<l>per l'ombra ho visto de la notte, lunge</l>
<l>il bel dorato crin seco traendo.</l>
</lg>
</div2>
<div2>
<head>66</head>
<lg>
<l>Questo che gli occhi abbaglia e l'alma accende,</l>
<l>se così dir conviensi, angelo umano,</l>
<l>col lampeggiar del riso umìle e piano</l>
<l>sovra la fuga del mio duolo intende;</l>
<l>col seren poi degli occhi, ov'Amor tende</l>
<l>d'or in or l'arco e mai non tira invano,</l>
<l>purga il mio cor d'ogni desio non sano</l>
<l>e pur mi raddolcisce ove più splende.</l>
<l>Ma quel che penetrò fu la divina</l>
<l>sua voce e 'l soavissimo concento</l>
<l>che fa de l'alme altrui dolce rapina.</l>
<l>Se voci umane son queste ch'io sento,</l>
<l>che paradiso in terra mi destina</l>
<l>Amor, che pace eterna e che contento?</l>
</lg>
</div2>
<div2>
<head>67</head>
<lg>
<l>Dolce è 'l legame, Amor, ch'ordito m'hai,</l>
<l>perch'ella il tessa ed io l'annodi e stringa,</l>
<l>dolc'è 'l fuoco, entro a cui Pietà lusinga</l>
<l>il core e 'l suo martìr vince d'assai.</l>
<l>Forza di tempo o di fortuna mai</l>
<l>del bel viso c'ho in sen non mi discinga;</l>
<l>non figuri la mente e non dipinga</l>
<l>più vago obietto e più lucenti rai.</l>
<l>Spira 'l bel giglio paci, il riso onori,</l>
<l>e i dolcissimi folgori degli occhi</l>
<l>portan faville di celesti ardori.</l>
<l>Beato Amor, ch'indi giammai non scocchi</l>
<l>gli strali a vòto, e più beati i cori</l>
<l>che per alto destin son da lor tocchi!</l>
</lg>
</div2>
<div2>
<head>68</head>
<lg>
<l>O tu, cui 'l Sol de la sua luce adorna,</l>
<l>alma beata Luna, ch'or ten vai</l>
<l>per l'ampio ciel superba de' bei rai,</l>
<l>ambe innalzando le tue ricche corna</l>
<l>se ne la mente alcun dolce ti torna,</l>
<l>ch'amando il bel pastor già sentito hai,</l>
<l>nascondi il chiaro tuo splendore omai,</l>
<l>che l'ombra fosca de la notte aggiorna,</l>
<l>acciò ch'io possa, sconosciuto e solo,</l>
<l>per l'amico silenzio gir là, ov'io</l>
<l>de' mie' affanni (o ch'io spero) avrò mercede;</l>
<l>ch'intanto l'ora s'avvicina e 'l mio</l>
<l>desir mi sface, mi solleva a volo</l>
<l>se non quanto il poter fallace riede.</l>
</lg>
</div2>
<div2>
<head>69</head>
<lg>
<l>Avvezzianci a morir, se proprio è morte</l>
<l>e non più tosto una beata vita</l>
<l>l'alma inviar per lo suo regno ardita,</l>
<l>ov'è chi la rallumi e la conforte;</l>
<l>l'alma ch'avvinta d'uno stretto e forte</l>
<l>nodo al suo fral, ch'a vano oprar la 'nvita,</l>
<l>non sa da questo abisso, ov' è smarrita</l>
<l>levarsi al ciel su le destr'ali accorte;</l>
<l>ché sì gradisce le visibil forme</l>
<l>e ciò ch'è qui tra noi breve e fallace</l>
<l>ch'oblia le vere e 'l suo stato gentile.</l>
<l>Quel tanto a me ch'io men vo dietro a l'orme</l>
<l>di morte così pia, diletta e piace;</l>
<l>ogn'altra vita ho per noiosa e vile.</l>
</lg>
</div2>
<div2>
<head>70</head>
<lg>
<l>Qui, donde a forza, doloroso e lasso,</l>
<l>col pié diparto, il cor ne' lacci avvolto,</l>
<l>ch'Amor m'ha d'oro orditi, ed un bel volto,</l>
<l>sovra il sol chiaro, or invaghito lasso.</l>
<l>Qui nel profondo mar più che di passo</l>
<l>degli amorosi affanni entro, e, con molto</l>
<l>pensier d'avermi a me medesmo tolto,</l>
<l>rassembro in vista uom no, ma freddo sasso.</l>
<l>Vero è che se talor ne' suoi pensieri</l>
<l>qual io sia mi capissi, assai mi fôra</l>
<l>men grave il trar questa angosciosa vita:</l>
<l>ma il lor alto viaggio è così fuora</l>
<l>del basso uso mortal, che quel ch'io speri</l>
<l>non veggio in questa acerba empia partita.</l>
</lg>
</div2>
<div2>
<head>71</head>
<lg>
<l>O tristi pensier miei,</l>
<l>non fia ch'io speri mai</l>
<l>uscir d'affanni e guai</l>
<l>né veder lieti voi, com'io dovrei:</l>
<l>dunque prendiamo ardire,</l>
<l>voi nel dolore ed io nel mio martìre;</l>
<l>ché, poich'io non potei</l>
<l>in quel punto morire,</l>
<l>ch' io lasciai que' begli occhi e 'l mio cor seco,</l>
<l>dolenti state meco,</l>
<l>e al nostro van disio</l>
<l>tanto pensate voi quant'il piangh'io.</l>
</lg>
</div2>
<div2>
<head>72</head>
<lg>
<l>Vedrò quegli occhi mai chiari e lucenti,</l>
<l>ove dipinto è il fin de le mie pene,</l>
<l>e i bei crin, ove Amor preso mi tiene</l>
<l>con mille lacci e mille nodi ardenti?</l>
<l>Quand' udirò già mai que' dolci accenti</l>
<l>per cui tanta dolcezza al cor mi viene?</l>
<l>Quando sarà che l'ore mie serene</l>
<l>porgan riposo a sì lunghi tormenti?</l>
<l>Deh, fia mai 'l dì che 'l ciel mi renda tanto</l>
<l>che, come sconosciuto pellegrino,</l>
<l>ne 'nvoli or una ed or un'altra parte?</l>
<l>o quell'almen che appar fuor del bel guanto,</l>
<l>la qual, conte Amor vuol e 'l mio destino,</l>
<l>umilmente consacro in mille carte?</l>
</lg>
</div2>
<div2>
<head>73</head>
<lg>
<l>Io aspetto pur quel giorno sospirando,</l>
<l>nel qual comprenda il mio felice stato</l>
<l>e quanto i' sia tra gli altri 'l più beato:</l>
<l>così passo il mio tempo ardendo, amando.</l>
<l>Dimmi, Amor, tu che 'l sai, ti prego, quando</l>
<l>verrà quel punto tanto desiato,</l>
<l>che, godendo quel ben che m'hai già dato,</l>
<l>io vada per dolcezza lacrimando?</l>
<l>Verrà quell'ora mai, verrà quel giorno,</l>
<l>che, mirando i begli occhi e 'l dolce riso,</l>
<l>scacci dal petto mio téma e dolore?</l>
<l>Di per me felicissimo ed adorno,</l>
<l>fia mai, mercé del tuo chiaro splendore,</l>
<l>ch'io resti in terra e 'l cor sia in paradiso?</l>
</lg>
</div2>
<div2>
<head>74</head>
<opener><salute>[Ad Alessandro Riffini (?)]</salute></opener>
<lg>
<l>Qui dove i lumi bei solean far giorno</l>
<l>a le tue notti e mie, qui dove 'l riso</l>
<l>n'aperse il chiuso ben del paradiso,</l>
<l>veggio ombre oscure, ovunque miro intorno;</l>
<l>ma pur ne l'aria del bel viso adorno,</l>
<l>c'ha me dal mondo e te dal cor diviso,</l>
<l>soavemente col pensier m'affiso,</l>
<l>e con lui più che mai lieto soggiorno.</l>
<l>Tu no, cui fiamma men pudica il core</l>
<l>arde e consuma, né piacer può quella</l>
<l>bellezza che lontan vede occhio interno;</l>
<l>e credi ghiaccio il mio non vero ardore,</l>
<l>cui più che 'l velo suo l'alma par bella,</l>
<l>e gioiscon gli spirti nel suo eterno.</l>
</lg>
</div2>
<div2>
<head>75</head>
<lg>
<l>O fronte, più che 'l ciel chiara e serena,</l>
<l>ove due luci, anzi due vaghe stelle</l>
<l>fiammeggian sì che fanno invidia a quelle</l>
<l>che la notte girando intorno mena!</l>
<l>O treccia d'oro fin, dolce catena,</l>
<l>da stringer l'alme più d'amor rubelle!</l>
<l>O pure nevi, o rose sparse in elle!</l>
<l>O sol, che 'l secol nostro rasserena!</l>
<l>O rara e viva fonte d'onestate,</l>
<l>di senno, di costume e di valore,</l>
<l>in cui la nostra età si specchia e mira!</l>
<l>O d'ogni alta virtute e di beltate</l>
<l>unico esempio e de le donne onore!</l>
<l>Felice chi per voi piange e sospira!</l>
</lg>
</div2>
<div2>
<head>76</head>
<lg>
<l>Perch'io sia a'colpi, Amor, di sdegni e d'ire</l>
<l>stato, poi che tuo fui, segno ad ogn'ora,</l>
<l>da te non ebbi mai tranquilla un'ora,</l>
<l>ché 'nvece di pietà doppi 'l martìre.</l>
<l>Or, pur a tuo malgrado, in su l'aprire</l>
<l>primo de' fior, poc'anzi che l'Aurora</l>
<l>con la fronte vermiglia uscisse fòra</l>
<l>di Gange, ho sazio in parte il mio desire:</l>
<l>ché quella il cui bel volto a me mi fura,</l>
<l>dormendo, più che mai bella ed adorna,</l>
<l>m'ha alzato u' col pensier giunger non oso</l>
<l>O re de' sogni, dolce, alto riposo</l>
<l>de le genti egre e stanche, o eterno dura</l>
<l>o almen sovente a consolarmi torna.</l>
</lg>
</div2>
<div2>
<head>77</head>
<lg>
<l>Quando, Amor, da quel dì ch'al tuo foco arsi</l>
<l>senza mai 'ntepidir, vo rimembrando</l>
<l>l'ore che poco liete ho avuto amando,</l>
<l>veggio la speme al sol di neve farsi.</l>
<l>Tempo omai fôra dagli affanni alzarsi</l>
<l>con l'ali del desio, che indarno spando,</l>
<l>al sommo del tuo ben verace, quando</l>
<l>sento già 'l verde de l'età cangiarsi.</l>
<l>Ché, perché sia novellamente al fine</l>
<l>giunto il mio grave e duro esilio indegno,</l>
<l>non spero risaldar le piaghe interne:</l>
<l>ché mi par d'ora in or le due divine</l>
<l>luci carche veder d'acerbo sdegno,</l>
<l>perché spargan, le mie, lacrime eterne.</l>
</lg>
</div2>
<div2>
<head>78</head>
<lg>
<l>Ne lo spuntar che il sol fe' in oriente</l>
<l>quando il terren ne' dì più lunghi fende,</l>
<l>assiso a' piè d'un faggio, ov'ora pende</l>
<l>la cetra ch'ei sonò sì dolcemente,</l>
<l>ruppe Trenio il silenzio con dolente</l>
<l>voce in tal guisa: — Ohimè, chi mi contende</l>
<l>il bel viso, la fronte che più splende</l>
<l>quanto meno è la mia virtù possente?</l>
<l>chi gli occhi, ond'io m'appago de l'offese</l>
<l>che reca Amor sul tormentoso fianco?</l>
<l>e chi mille divine altre bellezze?</l>
<l>O fugaci d'Amor rare dolcezze! —</l>
<l>Quando di tai lamenti e d'altri stanco,</l>
<l>sonâr le valli e 'l ciel, le stelle accese.</l>
</lg>
</div2>
<div2>
<head>79</head>
<lg>
<l>Poiché questa mia donna in terra nacque,</l>
<l>ogni spirto gentil ver' lei si volse;</l>
<l>tante virtuti e tante grazie accolse</l>
<l>ch'a me non sol ma a tutto 'l mondo piacque.</l>
<l>Onde tanto timor poi meco giacque,</l>
<l>che s'augel per volar mai l'ali sciolse,</l>
<l>tremo di gelosia, né mai mi dolse</l>
<l>tanto cosa mortal né mi dispiacque.</l>
<l>Temo chi di lei parla o di lei scrive,</l>
<l>chi con lei ride e chi per lei sospira,</l>
<l>e chi la segue e chi s'accosta seco;</l>
<l>al fin tanto sospetto meco vive,</l>
<l>ch'io temo ogn'altro ed odio chi la mira.</l>
<l>Foss'io senz'occhi o tutto il mondo cieco!</l>
</lg>
</div2>
<div2>
<head>80</head>
<lg>
<l>Veramente in amore</l>
<l>si prova ogni dolore;</l>
<l>ma tutti gli altri avanza</l>
<l>goder solo una volta e perder poi</l>
<l>tutti i diletti suoi</l>
<l>e viver sempre mai fuor di speranza.</l>
</lg>
</div2>
<div2>
<head>81</head>
<lg>
<l>La fiamma almen de' sospir caldi e spessi</l>
<l>che romper l'aere fanno, ovunque stanco</l>
<l>l'orme altrui fuggo, nel gelato fianco</l>
<l>un foco accender di pietà potessi!</l>
<l>Tu me 'l pur giuri, Amor, per quelli stessi</l>
<l>strali co' quai m'apristi 'l lato manco:</l>
<l>io, che per téma ad ora ad ora imbianco,</l>
<l>scorger non lasso i miei pensieri oppressi,</l>
<l>come quel che ben ho questi anni addietro,</l>
<l>con mio non largo onor, provato sempre</l>
<l>mie speranze e tua fé di fragil vetro.</l>
<l>Ma fa, s'avvien che dopo mille inganni</l>
<l>con poco dolce il molto amaro tempre,</l>
<l>che non più a lacrimar mi ricondanni.</l>
</lg>
</div2>
<div2>
<head>82</head>
<lg>
<l>— Com'avrà sparsi i santi odor l'Aurora</l>
<l>col grembo d'oro in questa parte e 'n quella,</l>
<l>tesserti mi vedrai laurea sì bella,</l>
<l>ch'invidia te n'avran Cerere e Flora,</l>
<l>immortal dea: s'al biondo Apollo ancora</l>
<l>non cedi né a sua chiara invida stella,</l>
<l>non mi sei già men cara, alma sorella;</l>
<l>se tu argenti le rive, egli le 'ndora.</l>
<l>S'a quest'olmi due viti, a que' due faggi</l>
<l>l'edra è per sempre, ahi misera! abbracciata,</l>
<l>perch' io non teco, o dolce Tirsi mio? —</l>
<l>Così spargendo Alcippe innamorata</l>
<l>lacrime e voci a Tirsi lungo 'l rio,</l>
<l>sen gîr fuggendo d'oriente i raggi.</l>
</lg>
</div2>
<div2>
<head>83</head>
<lg>
<l>I dì già involan parte</l>
<l>de la notte, e le stelle</l>
<l>noiose dipartendo, il freddo perde;</l>
<l>vedesi a parte a parte</l>
<l>e Driope e le sorelle</l>
<l>di quel che 'n Po morio, vestir di verde;</l>
<l>ogni bosco rinverde,</l>
<l>e i prati son dipinti</l>
<l>di fior persi e vermigli;</l>
<l>or gli odorati gigli</l>
<l>e Giacinto ed Adone, ancora tinti</l>
<l>di sangue, apron appieno</l>
<l>a le lascive aurette il vago seno.</l>
<l>E le vezzose ninfe</l>
<l>si veggiono infiorire</l>
<l>verdi ghirlande e i crin dorati ornarsi;</l>
<l>e per l'erbette linfe</l>
<l>lievemente fuggire</l>
<l>con mormorio soave, e 'l terren farsi</l>
<l>gravido tutto, e starsi</l>
<l>su' fioriti arboscelli,</l>
<l>allor che 'l dì vien fuora,</l>
<l>a salutar l'Aurora</l>
<l>con vari canti i dilettosi augelli;</l>
<l>e 'l tauro ora le corna</l>
<l>a un tronco indura or l'altro a ferir torna.</l>
<l>E 'l pastorel, cantando</l>
<l>a le fresch'ombre, mira</l>
<l>con occhio lieto la sua dolce schiera.</l>
<l>Ma che vad'io narrando,</l>
<l>se il cor langue e sospira,</l>
<l>quante scopre ricchezze primavera?</l>
<l>Perché la storia vera</l>
<l>de' mie' infiniti mali</l>
<l>(bastando dir ch'Amore</l>
<l>m'assalse e punse 'l core</l>
<l>ne l'acerba stagion co' fieri strali)</l>
<l>non raccont'io piangendo</l>
<l>e a disfogar il mio dolor mi rendo?</l>
<l>Dico ch'Amor diviso,</l>
<l>sì tosto com'io entrai</l>
<l>sotto il suo giogo dispietato, m' have</l>
<l>da l'angelico viso,</l>
<l>da' chiari e caldi rai</l>
<l>degli occhi e da la tanta onestà grave,</l>
<l>dal ragionar soave</l>
<l>ch'addolcia le mie pene:</l>
<l>ma più, lasso! m'attrista</l>
<l>che la beata vista</l>
<l>mi chiuda allor ch'in fronte a scherzar viene</l>
<l>tra gl'irti capei d'oro</l>
<l>e inanellati, ond' io mi discoloro.</l>
<l>Pur crederei tenermi,</l>
<l>fra tante pene, in vita,</l>
<l>fra quante Amor mi ruota indegnamente;</l>
<l>ch'agli occhi tristi e 'nfermi</l>
<l>talor la mente ardita</l>
<l>il bel volto disegna e quell'ardente</l>
<l>luce, ove dolcemente</l>
<l>piove Amor gioia pura;</l>
<l>ma s'agghiacciano i sensi,</l>
<l>quando avvien poi ch' i' pensi</l>
<l>che il mio ricco tesoro altri mi fura,</l>
<l>e 'n guisa manco e tremo,</l>
<l>ch'a gran giornate vo verso l'estremo.</l>
<l>Dir puoi, canzon, se a' piè santi t'inchini,</l>
<l>che più de l'altrui gioia</l>
<l>che del mio gran dolor sento di noia.</l>
</lg>
</div2>
<div2>
<head>84</head>
<lg>
<l>S'io il dissi mai, che l'onorata fronde,</l>
<l>sacro d'Apollo e glorioso pegno,</l>
<l>sia per me secca e m'abbia il mondo a sdegno</l>
<l>né grazie unqua dal ciel mi sian seconde;</l>
<l>s'il dissi mai, che in queste torbide onde</l>
<l>ch' io vo d'Amor solcando, il fido segno</l>
<l>del mio corso non veggia, e 'n fragil legno</l>
<l>senza governo orribilmente affonde.</l>
<l>Ma s'io nol dissi, la man bianca e bella,</l>
<l>che dolcemente il cor mi sana e punge,</l>
<l>cinga le tempie mie di verde alloro;</l>
<l>e quanto di felice have ogni stella</l>
<l>sovra me versi; e quei lumi, ch'io adoro,</l>
<l>guidinmi al dolce porto ond'io son lunge.</l>
</lg>
</div2>
<div2>
<head>85</head>
<lg>
<l>Iniquissimo sdegno,</l>
<l>che 'n sul fiorir di mie speranze hai spento</l>
<l>quel ben che sol potea farmi contento,</l>
<l>pàrtiti dal bel petto, amaro sdegno,</l>
<l>ché dal mio sento già l'alma partire.</l>
<l>Crudel! d'ogni speranza e ogni desire</l>
<l>m'hai tolto in mezzo e tronco ogni disegno.</l>
<l>Pàrtiti dal bel petto e dal bel volto,</l>
<l>amaro sdegno, e ponmi ove m'hai tolto.</l>
<l>Che s'io ritrovo ancora,</l>
<l>non dico, lieta, ma posata un'ora,</l>
<l>sì come io bramo e sì come dovrei,</l>
<l>io ne vivrò, dov'or me ne morrei.</l>
</lg>
</div2>
<div2>
<head>86</head>
<lg>
<l>Io son sì stanco sotto il grave peso,</l>
<l>Amor, degli empi tuoi duri martìri,</l>
<l>che veder secchi i miei verdi desiri</l>
<l>bramo e quel laccio rotto ov'io fui preso.</l>
<l>Un tempo fu che il mio bel sole, acceso</l>
<l>d'un vago lume, con pietosi giri</l>
<l>scacciò la folta nebbia de' sospiri,</l>
<l>che 'l viver m'avean già quasi conteso;</l>
<l>or, per far le mie dolcezze amare</l>
<l>e i chiari giorni tenebrose notti,</l>
<l>ha per me spento di pietate i rai.</l>
<l>Ma, perch' io veggio altrui de le mie care</l>
<l>spoglie vestirsi, più mi dolgo assai</l>
<l>che de' riposi miei turbati e rotti.</l>
</lg>
</div2>
<div2>
<head>87</head>
<lg>
<l>Quella ch'a l'ombra e al sol ne' miei sospiri</l>
<l>chiamo, le cui divine, alte, chiare opre</l>
<l>folta nebbia del mondo non ricopre</l>
<l>né può tempo involar, fin che il sol giri,</l>
<l>t'adorna or di smeraldi e di zaffiri</l>
<l>ambe le sponde, o Tebro, ed in te scopre</l>
<l>le glorie occulte e sol par che s'adopre</l>
<l>mille accender d'onor caldi desiri;</l>
<l>e mentre io penso al suo dolce sereno</l>
<l>di così folte tenebre spogliarmi,</l>
<l>ella altri riccamente al cielo scorge.</l>
<l>Ma, perch'io impoverisca e mi disarmi</l>
<l>di gioia, non fia mai che venga meno</l>
<l>la speranza ch'ognor più ardita sorge.</l>
</lg>
</div2>
<div2>
<head>88</head>
<lg>
<l>Se l'armi d'umiltade, ond'io pur soglio</l>
<l>coprirmi ognor con disusati ingegni,</l>
<l>passar né romper può punta di sdegni</l>
<l>o forza mai del vostro altèro orgoglio,</l>
<l>e, se per darmi a voi, tutto mi toglio</l>
<l>a me stesso, e la turba de' miei indegni</l>
<l>mali più chiara mostra a mille segni</l>
<l>l'alta fé di cui mai non mi dispoglio,</l>
<l>perché, rasserenando il nubiloso</l>
<l>ciglio, non mi mostrate in quel lucente</l>
<l>sol de' begli occhi le mie paci scritte?</l>
<l>Ché non possono omai questo noioso,</l>
<l>grave incarco terren più lungamente</l>
<l>tener campato le virtudi afflitte.</l>
</lg>
</div2>
<div2>
<head>89</head>
<lg>
<l>Or ch'atra nebbia, o re de' monti, il crine</l>
<l>bianco ti cinge e quanto è in te d'umore</l>
<l>rapido spargi per lo mento fòre</l>
<l>e arrichi le campagne ivi vicine,</l>
<l>e che qui le gelate, alte pruine</l>
<l>fan la terra canuta ed il furore</l>
<l>di borea fiede l'aere, io sento il core,</l>
<l>stretto da fredda man, giungere al fine;</l>
<l>e 'l desio ardito ne' miei danni incolpo,</l>
<l>che, per gioire un dì, quel che m'avanza</l>
<l>di vita dato in preda al dolor have;</l>
<l>anzi Amor biasmo, che sì dura e grave</l>
<l>legge comporta, e per virtù d'un colpo</l>
<l>non torna verde mai la mia speranza.</l>
</lg>
</div2>
<div2>
<head>90</head>
<lg>
<l>Tanti con mia vergogna aspri tormenti</l>
<l>nel tuo regno ho sofferto, empio tiranno,</l>
<l>tanti n'attendo ancor, ch'omai mi fanno</l>
<l>grave a me stesso e favola a le genti.</l>
<l>Le faci avventa e drizza i tuoi pungenti</l>
<l>strali, ch'acceso ed impiagato m'hanno,</l>
<l>nei freddi e duri petti, ed il mio affanno</l>
<l>tempra co' raggi tuoi di pietà ardenti,</l>
<l>o il cor disciogli, il qual d'un nodo forte</l>
<l>stringi, e riempi di vaghezze nòve;</l>
<l>ch'assai gloria ti fia l'avermi vinto;</l>
<l>e tanto più quant'io per te dipinto</l>
<l>il viso porto di color di morte,</l>
<l>e tu campo hai da far più degne prove.</l>
</lg>
</div2>
<div2>
<head>91</head>
<lg>
<l>Mentre che voi, cui vien dal ciel concesso</l>
<l>quant'a molt'altri di valor comparte,</l>
<l>per onorar il buon, popol di Marte,</l>
<l>che per desio di voi si lagna spesso,</l>
<l>e per ornar di bei pregi voi stesso</l>
<l>e degl'inchiostri e de' pensier le carte,</l>
<l>da l'empie man d'Amor fuggite in parte</l>
<l>ov' è lungi 'l caduco e 'l fermo presso;</l>
<l>io qui, com'uom che tardo si consiglia</l>
<l>e co' propri sospir nudre 'l suo foco</l>
<l>cerco acquetar con un sol guardo il core;</l>
<l>peggio è ch'io mostro, a le turbate ciglia,</l>
<l>ai passi lenti, al parlar rotto e fioco,</l>
<l>in quante guise il dì m'ancide Amore.</l>
</lg>
</div2>
<div2>
<head>92</head>
<opener><salute>[A Girolamo Rivola]</salute></opener>
<lg>
<l>Soleano i miei famelici ed ardenti</l>
<l>spirti viver de l'aria del bel viso,</l>
<l>ch'aveva me da me stesso diviso</l>
<l>e allontanato in tutto da le genti;</l>
<l>e solean gli occhi desiosi, intenti</l>
<l>mirando il vago e mansueto riso</l>
<l>per cui s'apriva in terra un paradiso,</l>
<l>tanto lieti restar quant'or dolenti:</l>
<l>ma la spietata mia fiera ventura</l>
<l>m'ha quel fido sostegno e ogni speranza</l>
<l>di ricovrarlo indegnamente tolto.</l>
<l>Or vorrei, poiché nulla al mondo dura,</l>
<l>viver la breve vita che m'avanza,</l>
<l>Rivola mio, da tai legami sciolto.</l>
</lg>
</div2>
<div2>
<head>93</head>
<lg>
<l>Come su l'olmo i suoi fieri accidenti,</l>
<l>se 'l duro zappator i nati appena</l>
<l>figli sen porta, piagne Filomena,</l>
<l>empiendo l'aere di pietosi accenti;</l>
<l>così torno ad ogn'or là 've i pungenti</l>
<l>occhi turbati, i quai non rasserena</l>
<l>la chiara umiltà mia, con larga vena</l>
<l>di pianto fêro i miei molli e dolenti,</l>
<l>allor che l'alte mie speranze vidi</l>
<l>fulminare e sparir gioie e riposi,</l>
<l>come al sol umid'ombra si dilegua;</l>
<l>e quivi, senz'aver col dolor tregua,</l>
<l>gli occhi infermi portando e lacrimosi,</l>
<l>percoto l'auree stelle co' miei gridi.</l>
</lg>
</div2>
<div2>
<head>94</head>
<lg>
<l>Ora che forse voi con gli occhi fiso</l>
<l>la donna vostra rimirate intento,</l>
<l>e, veggendo l'orgoglio in lei già spento,</l>
<l>rivolgete i sospiri e i pianti in riso,</l>
<l>i', signor mio, da quel leggiadro viso,</l>
<l>ch'Amor mi die' per mio dolce tormento,</l>
<l>mi sto lontano, e lagrimando sento</l>
<l>struggermi, lasso! sì da lui diviso.</l>
<l>E quanto più ver' me spietati e rei</l>
<l>mi dipingo dinanzi i suoi be' lumi,</l>
<l>tanto l'incendio 'l cor più mi disface;</l>
<l>né, perché ognor piagnendo i' mi consumi,</l>
<l>di ciò mi doglio ancor; anzi mi piace,</l>
<l>più che d'altra gioir, piagner per lei.</l>
</lg>
</div2>
<div2>
<head>95</head>
<lg>
<l>Non pur quel terso e crespo oro lucente,</l>
<l>che con nodo tenace il cor mi stringe,</l>
<l>la fronte e gli occhi, ov' è ch'il fin dipinge</l>
<l>del mio mal, veggio io col pensier sovente,</l>
<l>ma il netto avorio disiosamente</l>
<l>de la man bella palpo, e chi mi tinge</l>
<l>di gioia il viso e a bene far mi spinge</l>
<l>con parlar odo d'onestate ardente:</l>
<l>e, se non ch'Amor poi per aspre vie</l>
<l>mi riconduce a la mia guerra antica</l>
<l>e di pensier mi veste oscuri e tristi,</l>
<l>fôran di più salute queste mie</l>
<l>false dolcezze ove 'l desio s'intrica,</l>
<l>ch'ogni vero diletto ch' uom s'acquisti.</l>
</lg>
</div2>
<div2>
<head>96</head>
<lg>
<l>Quando talor vo rimembrando l'ore</l>
<l>e i giorni e gli anni più fioriti e cari</l>
<l>spesi dal dì che sì lucenti e chiari</l>
<l>scoperse a me que' duo begli occhi Amore,</l>
<l>e l'esilio infelice e 'l lungo errore</l>
<l>che, ricercando terre, fiumi e mari,</l>
<l>ho già sofferto, a' miei tormenti amari</l>
<l>pur procacciando ognor novo dolore,</l>
<l>e quai frutti di lor al fine ho còlto,</l>
<l>tanta m'assale al cor doglia e paura,</l>
<l>che sol speme di morte è che m'acquete.</l>
<l>O mia sorte, o destino, o rea ventura,</l>
<l>o per mio mal troppo sereno volto,</l>
<l>a che, me lasso! ricondotto avete!</l>
</lg>
</div2>
<div2>
<head>97</head>
<lg>
<l>Apra e dissolva il tuo beato lampo,</l>
<l>o Sol di grazie, queste nubi folte,</l>
<l>che, nanzi agli occhi de la mente accolte</l>
<l>chiudonmi 'l passo de l'eterno scampo.</l>
<l>Se ben del foco tuo talor avvampo</l>
<l>e pentito vers'io lagrime molte</l>
<l>e 'ntorno a le speranze vane e stolte</l>
<l>il forte stuol de' pensier saggi accampo,</l>
<l>tosto vien poi chi sol con un bel giro</l>
<l>di duo lumi raccende altro desio</l>
<l>e sovra l'alma vincitrice stassi.</l>
<l>Debile e 'n forza di quel falso e diro</l>
<l>che pur m'insidia ancor, come poss'io</l>
<l>drizzar a te senza 'l tuo aiuto i passi?</l>
</lg>
</div2>
<div2>
<head>98</head>
<lg>
<l>Vago pensier, che dietro a' miei desiri</l>
<l>ognor battendo quanto puoi più l'ali,</l>
<l>nei lacci pur con dolci esche mortali</l>
<l>contra mia voglia più che mai mi tiri,</l>
<l>perché 'l tuo volo omai non volgi e giri</l>
<l>verso l'alte bellezze ed immortali,</l>
<l>lasciando queste forme inferme e frali,</l>
<l>cagion di tanti miei pianti e sospiri?</l>
<l>Non ti fûr date già sì lievi piume</l>
<l>acciò che d'un splendor fosco e terreno</l>
<l>di ta' due lumi ad invaghir mi mene;</l>
<l>ma per guidarmi a quel celeste lume</l>
<l>che pur col raggio suo chiaro e sereno</l>
<l>appaga ognun che in lui pon la sua spene.</l>
</lg>
</div2>
<div2>
<head>99</head>
<lg>
<l>Or che l'etate mia più verde è gita</l>
<l>veloce, come nebbia innanzi ai venti,</l>
<l>e fra mille sospir, pianti e tormenti</l>
<l>si fugge il poco avanzo di mia vita,</l>
<l>m'avveggio ben che qui cosa gradita</l>
<l>non è che faccia noi lieti e contenti;</l>
<l>e se pur sparge nostre voglie ardenti,</l>
<l>nel suo primo apparir quasi è sparita.</l>
<l>Né però posso ancor, la strada manca</l>
<l>lasciando, volger ver' la destra i passi;</l>
<l>ché 'l mio valor, da sé, tra via già manca.</l>
<l>Ma tu, che tutto vedi, alto Signore,</l>
<l>soccorri a' miei desir bramosi e lassi,</l>
<l>ché presso esser mi sento a l'ultim'ore.</l>
</lg>
</div2>
<div2>
<head>100</head>
<lg>
<l>Se 'l tempo fugge e se ne porta gli anni</l>
<l>maturi e in erba e 'l fior di nostra vita,</l>
<l>mente mia, perché, tutta in te romita,</l>
<l>non antivedi i tuoi futuri danni?</l>
<l>Dietr'a quel fiero error te stessa affanni</l>
<l>che sospir chiede a la speranza ardita?</l>
<l>Scorgi omai il ver, ch'assai t'hanno schernita</l>
<l>or false larve or amorosi inganni;</l>
<l>e fa qual peregrin che cosa vede</l>
<l>che piace, ed oltre va, né il desio ferma</l>
<l>lungi dal nido suo dolce natio;</l>
<l>mira qui il bel che l'occhio e 'l senso chiede,</l>
<l>ma passa e vola a quella sede ferma</l>
<l>ove gli eletti fan corona a Dio.</l>
</lg>
</div2>
<div2>
<head>101</head>
<opener><salute>[Ad Alessandro Ruffini]</salute></opener>
<lg>
<l>Chi per quest'ombre de l'umana vita</l>
<l>Ruffin mio, spazia in compagnia di questi</l>
<l>duri avversari de' desiri onesti,</l>
<l>che n'avean cara libertà rapita,</l>
<l>se col cor queto e con la vista ardita</l>
<l>talor non mira gli splendor celesti,</l>
<l>cade tra via. Tu 'l sai che, mentre desti</l>
<l>gli anni a vil cura, ne l'età fiorita,</l>
<l>giacesti infermo: ed io, mentre che 'n pene</l>
<l>sott'altrui voglia i miei cieco menai,</l>
<l>più volte invan gridai la mia salute.</l>
<l>Vuolsi con quel pensier che reca spene</l>
<l>di vero ben, che non si cangia mai,</l>
<l>il bel lume cercar de la virtute.</l>
</lg>
</div2>
<div2>
<head>102</head>
<lg>
<l>Traggeti a più bel rio l'ardente sete,</l>
<l>salendo sovra 'l cerchio de la luna,</l>
<l>alma, che corto vedi e senz'alcuna</l>
<l>speme d'onesto fin t'affondi in Lete;</l>
<l>e ti diporta per le sante e liete</l>
<l>contrade, ove non può morte e fortuna,</l>
<l>sparso e negletto ciò che 'l mondo aduna</l>
<l>e sciolta e rotta l'amorosa rete,</l>
<l>dove s'intrica il cor, dove s'annoda</l>
<l>e dove grida nel morir aita</l>
<l>e là 've gli occhi miei fan largo fiume.</l>
<l>Fa che nel tuo partir di te non goda</l>
<l>l'empio avversario ch'a peccar ne 'nvita,</l>
<l>ché tempo è di ritrarsi al vero lume.</l>
</lg>
</div2>
<div2>
<head>103</head>
<lg>
<l>Almo e beato giorno,</l>
<l>nel quale il giusto dolce Gesù mio</l>
<l>in croce morir volse</l>
<l>e da lacci e da reti il mondo sciolse,</l>
<l>che n'avea tese il nemico empio e rio,</l>
<l>deh, fia mai cor sì crudo che, mirando</l>
<l>quel santo petto, quelle mani e quelle</l>
<l>piante che solean già calcar le stelle,</l>
<l>trafitte al duro legno, lagrimando</l>
<l>non vada le sue pene e 'l nostro errore?</l>
<l>Deh, genti egre, meschine,</l>
<l>mirate il mio Signore</l>
<l>coronato di spine,</l>
<l>con gli occhi lagrimosi e il volto esangue,</l>
<l>mirate il sparso sangue</l>
<l>e i duri cori intenerite tanto</l>
<l>che versi duol la lingua e gli occhi pianto.</l>
</lg>
</div2>
<div2>
<head>104</head>
<lg>
<l>Duo lustri ho pianto il mio foco vivace,</l>
<l>che fa cener del cor, preda di quelle</l>
<l>parti de l'alma sempiterne e belle</l>
<l>che dee sol infiammar divina face.</l>
<l>Se la tua santa man, Signor verace,</l>
<l>che coronato stai sovra le stelle,</l>
<l>lo stral che sì l'accese indi non svelle</l>
<l>com'avrò saggio de l'eterna pace?</l>
<l>come a te ne verrò? come qui mai</l>
<l>ti darò grazie di sì larghi doni,</l>
<l>che dovean affidar la mia speranza?</l>
<l>Il duro scempio e le mie colpe omai</l>
<l>rimovi e monda tu, né m'abbandoni</l>
<l>quella pietà che i nostri falli avanza.</l>
</lg>
</div2>
<div2>
<head>105</head>
<lg>
<l>Se mai pianto e sospir d'afflitto core</l>
<l>ti strinse, o sola nostra fida spene,</l>
<l>sì che d'amare ed angosciose pene</l>
<l>fosse a' tuoi preghi uom miser tratto fuore,</l>
<l>deh, or ti stringa il mio grave dolore,</l>
<l>le voci d'atti lagrimosi piene,</l>
<l>a pregar il verace e sommo Bene,</l>
<l>che spenga in me così sfrenato ardore;</l>
<l>acciò le tante lagrime ch'io verso</l>
<l>pur per intenerir colei che forse</l>
<l>ver' me sì dura per mio ben si mostra</l>
<l>a lui rivolga ed ogni rima e verso;</l>
<l>ché più che mezze ho già, Vergine, corse</l>
<l>le corte strade de la vita nostra.</l>
</lg>
</div2>
<div2>
<head>106</head>
<lg>
<l>Rotto è l'antico nodo e 'l foco spento,</l>
<l>per cui già 'l cor sì caldamente m'arse,</l>
<l>quando soave ogni martìr mi parse,</l>
<l>dolce ogni pena e grato ogni tormento.</l>
<l>Potete omai mostrar le chiome al vento,</l>
<l>ora in gemma raccolte ed ora sparse,</l>
<l>può ben il duro cor pietoso farse,</l>
<l>ch'io son di non più amar lieto e contento;</l>
<l>ben ripigliar le perle e i vaghi panni</l>
<l>potete, donna, e con accesi sguardi,</l>
<l>con atti e con parole alzarmi al cielo:</l>
<l>ma ch'io ritorni agli amorosi affanni</l>
<l>non fia giammai; ché n'accorgemmo tardi</l>
<l>io del vostro furor, voi del mio gelo.</l>
</lg>
</div2>
<div2>
<head>107</head>
<lg>
<l>Ben mille volte avea ristretto al core</l>
<l>i pensier freddi e le gelate voglie,</l>
<l>per non provar più l'amorose doglie,</l>
<l>che fûr principio al mio crudel dolore;</l>
<l>e, pensando al mio lungo e vano errore</l>
<l>e qual frutto in amar breve si coglie,</l>
<l>avea l'altere ed onorate spoglie</l>
<l>tolto di mano a l'empio mio signore;</l>
<l>quando donna gentil con uno sguardo</l>
<l>e con soavi angeliche parole</l>
<l>fece de l'alma mia dolce rapina:</l>
<l>tremando allor nel foco, ov'io tutt'ardo,</l>
<l>chinai la fronte, com'uom vinto suole;</l>
<l>ché mai si fugge quel che 'l ciel destina.</l>
</lg>
</div2>
<div2>
<head>108</head>
<lg>
<l>Sia tanto lungi il tuo focile e l'esca,</l>
<l>Amor, dal petto mio, dentr' a cui sento</l>
<l>strider la fiamma, e 'nvan quetarla tento,</l>
<l>ch'io respiri e talor del dolor esca.</l>
<l>Potei soffrir ne l'età verde e fresca</l>
<l>il foco de' tuoi strai sottile e lento;</l>
<l>non posso or, no; ché quel vigor è spento,</l>
<l>e desio più cocente il duol rinfresca.</l>
<l>Non chieggo io già che la mia vita sia</l>
<l>senza parte del caldo ond'apri e allumi</l>
<l>le menti ed immortal gloria dispensi,</l>
<l>ma ch'io possa talor, com'io solìa,</l>
<l>raccôr lo spirto mio ne' suo' bei lumi</l>
<l>e pensar di virtù quanto conviensi.</l>
</lg>
</div2>
</div1>
<div1>
<head>Varie</head>
<div2>
<head>109</head>
<opener><salute>[A Vittoria Colonna]</salute></opener>
<lg>
<l>Se 'l vostro sol, che nel più ardente e vero</l>
<l>eterno Sol s'interna e si raccende,</l>
<l>splendesse or qui come su in cielo splende,</l>
<l>tanto a' vostri occhi bel quanto al pensiero,</l>
<l>l'aquila avria dove fermar l'altèro</l>
<l>guardo, ch'or forse oscura nube offende;</l>
<l>e quel ch'a spegner l'alta luce intende</l>
<l>del buon nome cristian, saria men fèro,</l>
<l>Ché, come quel che per Vittoria nacque</l>
<l>e per quella vivrà, gli apriria il fianco,</l>
<l>quasi folgor che fenda eccelsa pianta;</l>
<l>e voi, lieta non men che chiara e santa,</l>
<l>cantereste i suoi gesti e l'ardir franco,</l>
<l>qual celeste sirena in mezzo a l'acque.</l>
</lg>
</div2>
<div2>
<head>110</head>
<opener><salute>[A Vittoria Colonna]</salute></opener>
<lg>
<l>Quanto a' begli occhi vostri e quanto manca</l>
<l>a' seguaci di Cristo, poiché Morte</l>
<l>spense quel sol ch'or la celeste corte</l>
<l>alluma e 'l cerchio bel di latte imbianca!</l>
<l>Quei non vedon più cosa onde la stanca</l>
<l>mente nel gran disio si riconforte;</l>
<l>ma piangon l'ore ai lor diletti corte</l>
<l>e la luce a' bei giorni oscura e manca.</l>
<l>Questi contra 'l furor del fèro Scita,</l>
<l>ch'or sì possente vien ne' nostri danni,</l>
<l>avrian ferma speranza di salute:</l>
<l>ch'un raggio sol de la sua gran virtute</l>
<l>vincer potria la costui voglia ardita</l>
<l>e le nebbie sgombrar de' nostri affanni.</l>
</lg>
</div2>
<div2>
<head>111</head>
<opener><salute>[A Vittoria Colonna]</salute></opener>
<lg>
<l>Se ben s'erge talor lieto il pensiero</l>
<l>a' caldi raggi del su' amato sole</l>
<l>e vede il volto ed ode le parole,</l>
<l>quasi in un punto poi l'attrista il vero.</l>
<l>Quanto più pago andria sciolto e leggiero</l>
<l>ad imparar ne le celesti scole</l>
<l>gli alti secreti e quelle gioie sole,</l>
<l>se l'occhio vivo lo scernesse e vero!</l>
<l>Per ciò che, fisso nel suo caro obietto,</l>
<l>a la mente darìa sì fid'aita,</l>
<l>che non l'impediria l'ira e 'l dolore.</l>
<l>Allor vedrebbe il ben fermo e perfetto,</l>
<l>e, tutta piena di beat'ardore,</l>
<l>gusteria 'l dolce di quell'alma vita.</l>
</lg>
</div2>
<div2>
<head>112</head>
<opener><salute>[A Ercole Gonzaga]</salute></opener>
<lg>
<l>Là dove il Mincio, dal paterno seno</l>
<l>superbo uscendo, per vie torte arriva</l>
<l>e quasi un picciol mar lucido avviva</l>
<l>allagando a l'intorno ampio terreno,</l>
<l>spira per lo sgravato aere sereno</l>
<l>Zefiro i fior destando, e sempre è viva</l>
<l>Primavera e da l'elci il mel deriva</l>
<l>e questo fiume e quel di latte è pieno:</l>
<l>presagio che ritorna d'oro il mondo.</l>
<l>E voce già da' sette colli move,</l>
<l>ch' Ercole chiama a' primi onor secondo;</l>
<l>a la cui gloriosa ombra discerno</l>
<l>fiorir più d'un ingegno e lui di Giove</l>
<l>prender poi vita in terra e farsi eterno.</l>
</lg>
</div2>
<div2>
<head>113</head>
<lg>
<l>Scipio, io fui ratto dal cantar celeste,</l>
<l>e l'ama immersa nel profondo oblio;</l>
<l>pur mi raccolsi e riconobbi anch'io</l>
<l>quel che voi prima sì lodato fêste.</l>
<l>Copria gli omeri bei candida veste,</l>
<l>com' è candido il cor, puro il desio,</l>
<l>quand'ella mosse 'l suon gentile e pio</l>
<l>ch'orna la gloria e la virtù riveste;</l>
<l>sottil velo accoglieva il biondo crine;</l>
<l>sedean le Grazie ne' begli occhi suoi</l>
<l>e di foco spargean le bianche gote;</l>
<l>ordiva reti Amor tenaci e fine,</l>
<l>dava luce a la notte e dicea poi:</l>
<l>— Beate orecchie, ove 'l bel suon percote!</l>
</lg>
</div2>
<div2>
<head>114</head>
<lg>
<l>Dimmi, se 'l tuo desio, com'esser suole,</l>
<l>sia d'onor sempre e d'onestà fregiato,</l>
<l>Clizio gentil, chi fai più che beato</l>
<l>col suon de le dolcissime parole?</l>
<l>chi scaldi e allumi tu col chiaro sole</l>
<l>degli occhi, ove s'asside Amore armato?</l>
<l>Sovvienti mai del mio misero stato,</l>
<l>in cui la vita senza te mi duole?</l>
<l>Ché, poi che dagli angelici costumi,</l>
<l>di che rivesti il secol nostro ignudo,</l>
<l>fortuna ingiuriosa mi diparte,</l>
<l>convien che desiando i' mi consumi,</l>
<l>e di lacrime bagni or queste carte</l>
<l>ove tue lodi in versi e 'l duol mio chiudo.</l>
</lg>
</div2>
<div2>
<head>115</head>
<lg>
<l>Eran pur dianzi qui tra le fresche erbe</l>
<l>e giacinti e narcisi ed altri fiori,</l>
<l>che spiravano al ciel soavi odori,</l>
<l>quai non cred'io che in grembo Arabia serbe;</l>
<l>e udiansi l' ire dolcemente acerbe</l>
<l>e i caldi loro avventurosi amori</l>
<l>sonare in voci chiare i buon pastori.</l>
<l>Or nulla è che il dolor ne disacerbe,</l>
<l>se tu, che desti nelle pigre menti</l>
<l>pensieri alti e leggiadri, non ritorni</l>
<l>a stampar col bel piè gigli e viole</l>
<l>e a colorir, Clizio mio caro, il sole</l>
<l>pallido col seren de' lumi ardenti,</l>
<l>cangiando in dolci i nostri amari giorni.</l>
</lg>
</div2>
<div2>
<head>116</head>
<lg>
<l>Degnissim'ombra che d'intorno aggiri</l>
<l>questa felice e gloriosa tomba</l>
<l>e ascolti or questa or quell'altèra tromba</l>
<l>le lodi alzar de' tuoi chiari desiri,</l>
<l>odi chiamar con mille alti sospiri</l>
<l>il nome tuo che sì chiaro rimbomba,</l>
<l>e quella pura e candida colomba</l>
<l>per cui vivesti in sì lunghi martìri.</l>
<l>Graditi colli, avventurosa riva,</l>
<l>lauro gentil e voi, ben nate piante,</l>
<l>che udiste il suon di que' soavi accenti,</l>
<l>prima saran questi duo lumi spenti,</l>
<l>ch'io non v'adori come cose sante,</l>
<l>e sempre di voi pensi o parli o scriva.</l>
</lg>
</div2>
<div2>
<head>117</head>
<lg>
<l>Spirto gentile, che ne' tuoi verdi anni</l>
<l>prendesti verso il ciel l'ultimo volo,</l>
<l>e me lasciasti qui misero e solo</l>
<l>a lacrimar i miei più che i tuoi danni,</l>
<l>pon dal ciel mente in quanti amari affanni</l>
<l>sia la mia vita, assai peggio che morte;</l>
<l>mira qual dura sorte</l>
<l>vivo mi tien qua giù contro mia voglia,</l>
<l>acciò ch'io viva eternamente in doglia.</l>
<l>Ché, quando torna a la memoria, quando</l>
<l>torna per me quel sempre acerbo giorno</l>
<l>che salisti a l'eterno alto soggiorno,</l>
<l>tremo de la pietà, vo lacrimando</l>
<l>e tremo e agghiaccio, meco ripensando</l>
<l>come morte abbia que' duo lumi spenti,</l>
<l>che i miei lieti e contenti</l>
<l>fecero spesso, ed or, di piagner vaghi,</l>
<l>non hanno in tanto mal chi più gli appaghi.</l>
<l>Frate mio caro, senza te non voglio</l>
<l>più viver, né, volendo, ancor potrei;</l>
<l>ché, poi che ti celasti agli occhi miei,</l>
<l>uom non si dolse mai quant' io mi doglio:</l>
<l>la lingua al duol e gli occhi al pianto scioglio,</l>
<l>né credo però mai di piagner tanto</l>
<l>ch'io possa col mio pianto</l>
<l>far palese ad altrui quant' io t'amai,</l>
<l>ché le lacrime mie son meno assai.</l>
<l>Canzon, vedrai di ricche spoglie adorno</l>
<l>un bel marmo e d'intorno</l>
<l>errar lo spirto mio, che sempre chiama</l>
<l>l'amato nome e sol la morte brama.</l>
</lg>
</div2>
<div2>
<head>118</head>
<opener><salute>[A Tiberio Crispo]</salute></opener>
<lg>
<l>Crispo, se avvolto sei tra scogli e sirti,</l>
<l>ov'è sol notte dolorosa e scura,</l>
<l>allor che l'uso de l'età matura</l>
<l>dovea tranquillo e chiaro giorno aprirti,</l>
<l>con pietà t'ascolt'io, ma vo' ben dirti</l>
<l>che nutrir déi men ostinata cura;</l>
<l>il periglio, il voler, gli anni misura,</l>
<l>come fanno i ben nati e saggi spirti.</l>
<l>Sì vedrai tu come natura appaga</l>
<l>un modesto desio, come son l'ore</l>
<l>ratte a partir, come son presti i danni.</l>
<l>Fuggi 'l canto mortal de l'empia maga</l>
<l>e sotto umil fortuna acqueta il core,</l>
<l>e vivrai teco consolati gli anni.</l>
</lg>
</div2>
<div2>
<head>119</head>
<lg>
<l>Teolo gentil, s'al ver dritto si mira,</l>
<l>per l'erto calle a vera fama vassi,</l>
<l>ove tu movi i giovinetti passi</l>
<l>e dov'aura d'onor sì dolce spira.</l>
<l>Gli anni spesi in mal uso invan sospira</l>
<l>ed a' bei raggi de la gloria fassi</l>
<l>tepida neve lo mio cor, che, i bassi</l>
<l>desir vincendo, al buon sentier mi tira.</l>
<l>Ma già cade al suo fin quest' egra vita,</l>
<l>né picciol tempo ornar mi potria il petto</l>
<l>de' pregi bei che tu tra via t'acquisti.</l>
<l>Piacciati, poi che 'n cima a la salita</l>
<l>giunto sarai, pien di cortese affetto,</l>
<l>tôrre a morte i miei giorni oscuri e tristi.</l>
</lg>
</div2>
<div2>
<head>120</head>
<opener><salute>[Ad Annibal Caro]</salute></opener>
<lg>
<l>Per me da questo mio romito monte,</l>
<l>men noioso e più bel che 'l Vaticano</l>
<l>scende, irrigando un bel pratello al piano,</l>
<l>e muor nel Serchio indi non lungi un fonte.</l>
<l>Qui prima piansi mie sventure e l'onte</l>
<l>di morte, ohimé! che lo splendor sovrano</l>
<l>degli occhi miei dal mondo orbo ed insano</l>
<l>spense in turbando la serena fronte.</l>
<l>Or, in memoria del mio pianto amaro</l>
<l>e di lei che beata è tra le prime,</l>
<l>sorge questo ruscel soave e chiaro.</l>
<l>Cingol di lauri; e forse un dì le cime</l>
<l>piegheranno al cantar del mio buon Caro,</l>
<l>mastro famoso di leggiadre rime.</l>
</lg>
</div2>
<div2>
<head>121</head>
<opener><salute>[A fra Bernardino Ochino]</salute></opener>
<lg>
<l>O messaggier di Dio, che 'n bigia vesta</l>
<l>l'oro e i terreni onor dispregi tanto</l>
<l>e nei cuor duri imprimi il sermon santo,</l>
<l>che te stesso e più 'l ver ne manifesta,</l>
<l>il tuo lume ha via sgombra la tempesta</l>
<l>dal core ove fremea, dagli occhi 'l pianto;</l>
<l>contra i tuoi detti non può tanto o quanto</l>
<l>de' fèri altrui desir la turba infesta.</l>
<l>L'alma mia si fe' rea de la sua morte</l>
<l>dietr'al senso famelico, e non vide</l>
<l>sul Tebro un segno mai di vera luce:</l>
<l>or, raccolta in se stessa, invia le scorte</l>
<l>per passar salva e s'arma e si divide</l>
<l>da le lusinghe del suo falso duce.</l>
</lg>
</div2>
<div2>
<head>122</head>
<opener><salute>[A fra Bernardino Ochino]</salute></opener>
<lg>
<l>A quei ferventi spirti, a le parole</l>
<l>che quasi acuti strai dentr'al cor sento,</l>
<l>scaldo i freddi pensieri, e lor rammento</l>
<l>quanto talor invan da me si vòle;</l>
<l>levansi allor ardenti al sommo Sole</l>
<l>che tutto scorre e vede in un momento.</l>
<l>Servo fedel di Dio, quel che divento</l>
<l>allora è don de le tue voci sole.</l>
<l>Ché non sì tosto ne' bei rai m'affiso,</l>
<l>ch' io scorgo il ver che qui l'ombra ne vela;</l>
<l>e quel tanto son io per te beato.</l>
<l>S'aggelan poi; ma tu, cui solo è dato,</l>
<l>spesso gl' infiamma e lor mostra e rivela</l>
<l>li ordini occulti e 'l bel del paradiso.</l>
</lg>
</div2>
<div2>
<head>123</head>
<opener><salute>[A fra Bernardino Ochino]</salute></opener>
<lg>
<l>O sante figlie de l'eterno Sire,</l>
<l>Fede, Speranza e Carità, ch'avete</l>
<l>spesso assalito il core, or pur sarete</l>
<l>vittoriose del suo folle ardire.</l>
<l>Fuggesi già l'antico uso e 'l desire,</l>
<l>ché non può cosa indegna ove voi sete;</l>
<l>già tra le schiere de' beati liete</l>
<l>la virtù vostra mi si fa sentire:</l>
<l>sì dolce adorna il dicitor celeste</l>
<l>i vostri merti e sì nel vostro foco</l>
<l>le sue parole e lo mio spirto accende.</l>
<l>De le repulse che vi die' moleste</l>
<l>il cor, che ardì soverchio e vide poco,</l>
<l>duolsi e v'inchina con divote emende.</l>
</lg>
</div2>
<div2>
<head>124</head>
<opener><salute>[Per Ippolito d'Este (?)]</salute></opener>
<lg>
<l>Più di voi 'l Po che d'altra gloria altèro,</l>
<l>rendendo al mare il suo tributo usato,</l>
<l>gli dice: — Tosto avrem più lieto stato,</l>
<l>se per vera virtù s'acquista impero;</l>
<l>ché par non ha ne la magion di Piero</l>
<l>l'alto Ippolito mio, cui il cielo ha dato</l>
<l>d'esser prudente, giusto e temperato</l>
<l>e forte a quanto brami, a quant' io spero.</l>
<l>A l'acque tue s'inchinerà il Tirreno,</l>
<l>a le mie 'l Tebro, e noi, lor grati, andremo</l>
<l>a ringraziar del ben locato onore.</l>
<l>Già 'l fato rio ch'a lui tener nel seno</l>
<l>vietò la nuora del Fattor supremo,</l>
<l>duolsi e prepara emenda a tanto errore.</l>
</lg>
</div2>
<div2>
<head>125</head>
<lg>
<l>Al bel Metauro, a cui non lungi fanno</l>
<l>servi devoti a Dio romito seggio,</l>
<l>ai boschi, ai vaghi prati eterno deggio,</l>
<l>poich'a l'ingiuste brame esilio danno.</l>
<l>Qui, dove l'odio è vinto e muor l'inganno,</l>
<l>il bel de' sacri studi amo e vagheggio,</l>
<l>spio lo mio interno e quelli error correggio,</l>
<l>ove m'avvolsi è già l'undecimo anno:</l>
<l>non son dai crudi ed affamati morsi</l>
<l>de l'invidia trafitto, e quella maga</l>
<l>non può cangiarmi il volto e la favella;</l>
<l>maga perfida e ria, cui dietro corsi</l>
<l>incauto: or l'alma, del suo fin presaga,</l>
<l>ritorna in signoria, dov'era ancella.</l>
</lg>
</div2>
<div2>
<head>126</head>
<lg>
<l>Il verde de l'età nel foco vissi</l>
<l>e punse 'l cor sol amorosa cura,</l>
<l>poi nacque altro disio, per la cui dura</l>
<l>legge a me stesso libertà prescrissi.</l>
<l>Quanto carco d'error e vil men gissi</l>
<l>chiaro il veggio or ne la mia fama oscura.</l>
<l>Volea, purgati in quest'età matura</l>
<l>i pensier ch'io tenea nel fango fissi,</l>
<l>tanto appressar a le faville vive</l>
<l>di gloria il nome mio, ch'avesse lume,</l>
<l>come molt'altri ancor, poi ch'io fia spento;</l>
<l>ma già Morte il mio dì nel ghiaccio scrive,</l>
<l>e rammentar dal divin Sol mi sento</l>
<l>ch'altro splendor che 'l suo più no' m'allume.</l>
</lg>
</div2>
<div2>
<head>127</head>
<lg>
<l>Quella che 'n sen portai scolpita e viva,</l>
<l>falsa e caduca imagine d'onore,</l>
<l>quell'interna speranza e quello errore</l>
<l>che fêr la mente del ben proprio schiva,</l>
<l>avea deposto in su la manca riva</l>
<l>del bel Metauro, e 'n su 'l mio freddo core</l>
<l>piovean già fiamme de l'eterno Amore</l>
<l>e 'l sentier di salute mi s'apriva;</l>
<l>già gli affetti terreni erano in bando,</l>
<l>già l'alma era per gir lieta e spedita</l>
<l>a mirar sua beltà nel divin volto;</l>
<l>quand'ecco che dal Tebro aura turbando</l>
<l>vien sì tranquilla e sì serena vita:</l>
<l>dolce stato gentil, chi mi t'ha tolto?</l>
</lg>
</div2>
<div2>
<head>128</head>
<opener><salute>[A Francesco Venier]</salute></opener>
<lg>
<l>Dimmi, Veniero mio, se ti sovvenne</l>
<l>del tuo lume nel mar fèro e turbato</l>
<l>e se col raggio suo chiaro e beato</l>
<l>nel periglio t'apparve e ti sostenne;</l>
<l>o se 'l bel coro de le ninfe venne</l>
<l>con Doride a placar Nettuno irato,</l>
<l>o se, nel santo seno innamorato</l>
<l>fuggendo Amor, la madre ti ritenne,</l>
<l>perché sentissi che il suo foco è vivo</l>
<l>ancor ne l'acque, né difesa o fuga</l>
<l>val contra lui che tutto frena e vince.</l>
<l>Veggio di sì lontan che 'l dolce rivo</l>
<l>de' suoi begli occhi la Pietade asciuga</l>
<l>ed odo Amor che tua ragion convince.</l>
</lg>
</div2>
<div2>
<head>129</head>
<opener><salute>[A Francesco Venier]</salute></opener>
<lg>
<l>Senza 'l bel lume in cui vedei te stesso</l>
<l>e la tua veracissima salute</l>
<l>e come il fato rio si vinca e mute</l>
<l>per privilegio de' suoi raggi espresso,</l>
<l>agli assalti del mar t'eri commesso,</l>
<l>quasi uomo altèro de la sua virtute</l>
<l>il bel dono d'Amor fugga e rifiute,</l>
<l>che vien sì raro e si desia sì spesso:</l>
<l>credevi il foco tuo, che dolce nacque</l>
<l>e fèro crebbe, intiepidir fra via,</l>
<l>del cor mal grado, a cui cotanto piacque.</l>
<l>O giustizia d'Amor leggiadra e pia,</l>
<l>che, spegnendo il tuo ardor ne le sals'acque,</l>
<l>più l'accese, e salvò tua vita e mia!</l>
</lg>
</div2>
<div2>
<head>Satira</head>
<opener><salute>[A Girolamo Campo]</salute></opener>
<lg>
<l>Veggio 'l mio campo rilevar le ciglia,</l>
<l>di rughe empiendo anzi il suo dì la fronte,</l>
<l>in atto d'uom ch'assai si meraviglia;</l>
<l>il mio Campo gentil, che al sacro fonte</l>
<l>hanno dianzi guidato le ben nate</l>
<l>nove sorelle del Parnaso monte;</l>
<l>udendo pur ch'in questa nova etate</l>
<l>ch'invesca tra i piacer gli animi nostri</l>
<l>e gli svia dal camin di libertate,</l>
<l>non, com'io soglio, d'amorosi inchiostri</l>
<l>tinga le carte e co' sospiri accenda,</l>
<l>ma satireggi e gli altrui falli mostri;</l>
<l>e ch'al novello stil più non intenda,</l>
<l>cantand'i pastoral ruvidi detti,</l>
<l>ond'al gran Rosso mio tributo renda.</l>
<l>Sento il Rivola ancor, di quanti eletti</l>
<l>spirti visser giammai casto e sincero,</l>
<l>poco lodar che quinci gloria aspetti,</l>
<l>come colui che 'l buon giudizio vero</l>
<l>ha drizzato in aprir le strade chiuse</l>
<l>le quai prima calcò Socrate intero;</l>
<l>né soffrir può ch'un uom contra l'altro use</l>
<l>la lingua o lo stil armi: ma, s'ei mira</l>
<l>più dentro, non tem'io che non mi scuse.</l>
<l>Negli anni corsi, come quel cui tira</l>
<l>disio di fama e per gli altrui paesi</l>
<l>spron e freno d'onor spigne e raggira,</l>
<l>vist'ho diverse genti, uditi e intesi</l>
<l>mille stolti vulgar detti e parole,</l>
<l>mille strani pensier ne l'alme accesi;</l>
<l>non vidi però mai che chi ben cole</l>
<l>le dolci d'amistà divine leggi</l>
<l>schernito sia, com'uom semplice suole.</l>
<l>Mi vien da molti detto: — Il corso reggi</l>
<l>di tua vita assai men che saggiamente:</l>
<l>questi tuoi modi, or via, ché non correggi?</l>
<l>Tu sei d'amici amar troppo fervente</l>
<l>e ne l'utile altrui perdi te stesso:</l>
<l>ritrova omai la tua smarrita mente.</l>
<l>Questi tuo' amici i quai lungi e da presso</l>
<l>ami ed adori come cosa santa,</l>
<l>miser! ti son di grave danno espresso.</l>
<l>Svelt'è d'amor ogni tenace pianta,</l>
<l>s'alcuna mostrò mai le verdi fronde,</l>
<l>né vive più quella tua fede tanta:</l>
<l>non tenér questo stil, ché non risponde</l>
<l>altrui voler al tuo; deh, muta usanza</l>
<l>e cerca viver più moderno altronde;</l>
<l>appoggia al tronco d'òr la tua speranza,</l>
<l>pensa a te solo e tien te stesso caro;</l>
<l>con tutto il tuo poter denari avanza.</l>
<l>Damon e Pizia e gli altri a paro a paro</l>
<l>che nodo d'amistà ristretti tenne,</l>
<l>benché 'l numero sia piccolo e raro,</l>
<l>fûro al tempo beato, allor che venne</l>
<l>spessa pioggia dal ciel d'oro e d'argento,</l>
<l>e de' poeti favolose penne. —</l>
<l>Io che ciò ascolto e che 'l bel lume spento</l>
<l>veggio d'ogni valor, come potrei</l>
<l>non disfogar il gran dolor ch' io sento?</l>
<l>Voi mi potreste dir: — Non però déi,</l>
<l>se ben chiudi alto duol, dannoso scorno</l>
<l>a quei recar fra' quai nudrito sei. —</l>
<l>Gli è ver, ma stimo che faran soggiorno</l>
<l>nel vostro seno, ov'io le sacro e chiudo,</l>
<l>l'irate rime mie; sicché a dir torno.</l>
<l>O prima bella età che fusti scudo</l>
<l>contro i colpi de' vizi, or de' tuo' onori</l>
<l>si ride il volgo vil, d'ogni ben nudo,</l>
<l>le cui speranze e li cui sconci amori,</l>
<l>senza punto mirar che fin ne segua,</l>
<l>riposte son nel ragunar tesori.</l>
<l>Qui tutti alzano il cor, né cosa adegua,</l>
<l>per mirabil che sia, gl'ingordi loro</l>
<l>macri desii, co' quai non han mai tregua:</l>
<l>dicano i forsennati ampio ristoro</l>
<l>d'ogni affanno ritrar 'n un volger d'occhi</l>
<l>nel desiato fiammeggiar de l'oro;</l>
<l>sovra cui par ch'ognor nèttare fiocchi,</l>
<l>s'il gustan col mirar, ma ognuno stassi</l>
<l>a vezzeggiarlo e non è più ch' il tocchi.</l>
<l>Muover si vede servilmente i passi</l>
<l>a quest'e a quel per saper quando e come</l>
<l>fra la Francia e l'Imperio accordo fassi;</l>
<l>non perché in pregio il bel gradito nome</l>
<l>di pace appo lor sia, ma perché stanno</l>
<l>oppressi da dolenti e gravi some,</l>
<l>perciò che se le cose indietro vanno</l>
<l>di Fiandra e de la Francia, ne la corte</l>
<l>non squarcian drappi e poche pompe fanno;</l>
<l>si scorge altri portar le guance smorte,</l>
<l>tutti affannati e sbigottiti starsi</l>
<l>a guisa di chi scherme con la morte;</l>
<l>s'odon di lor follia, di sé lagnarsi,</l>
<l>che fûr poco avveduti a mercar sete,</l>
<l>ora che i cambi son, se fûr mai, scarsi.</l>
<l>O del trist'oro scellerata sete,</l>
<l>quanto hai tu di vigor ne' petti umani,</l>
<l>che tutti affondi i pensier belli in Lete!</l>
<l>Tu fai per lidi perigliosi e strani</l>
<l>girar le genti e solcar l'onde salse</l>
<l>nel maggior verno con diletti vani.</l>
<l>Quanti, sollo io, cui già più d'onor calse,</l>
<l>soggioghi a servitù ritrosa e molta!</l>
<l>Mille nascon da te vil opre e false;</l>
<l>per te, crudele, è sottosopra volta</l>
<l>più d'una terra, e per te spesso il figlio</l>
<l>al suo padre pietoso ha vita tolta.</l>
<l>Ma di ciò gli altri; e 'l mio parlar ripiglio.</l>
<l>Se avarizia vi punge e lega i sensi</l>
<l>e vi pon di voi stessi in gran periglio,</l>
<l>almen, colmo d'amor, tacito pensi</l>
<l>al comun ben chi dee né a furar vegni</l>
<l>nel sommo seggio con gli spirti accensi:</l>
<l>dico a voi che godete i nostri regni,</l>
<l>tolti pur or da coltivar terreno,</l>
<l>per abbassar i pellegrini ingegni:</l>
<l>se forza d'auro in man v'ha posto il freno,</l>
<l>non lassate cader nel fango questa</l>
<l>candida libertà né venir meno;</l>
<l>non divorate ognor con sì molesta,</l>
<l>ardente brama i nostri dolci frutti,</l>
<l>schivi del tutto d'ogni impresa onesta.</l>
<l>A quei di Sparta i dolorosi lutti</l>
<l>predisse Apollo, i quai per gran desio</l>
<l>e fame di arricchir furon distrutti;</l>
<l>Ponzio si dolse assai del destin rio,</l>
<l>e che tra voi non venne, mentre corse</l>
<l>Roma assetata ad ogni aurato rio,</l>
<l>mentre ch'in uso quetamente scòrse</l>
<l>di lor senza alcun fren questo e quel dono</l>
<l>ch'a più lodato fin poscia si torse.</l>
<l>Che parl'io, se chi dee non ode il suono?</l>
<l>Mi par sentir chi sorridendo dica:</l>
<l>— Col mio poco saper, pregiato sono;</l>
<l>voi no, gente a virtù devota, amica,</l>
<l>che, rivolgendo ognor l'antiche carte,</l>
<l>sol ombra e fumo asciutto vi nutrìca:</l>
<l>io tengo pur la più sublime parte</l>
<l>del bel governo e veggio che non sale</l>
<l>a tant'onor chi segue Apollo e Marte;</l>
<l>a voi l'ingegno consumar che vale,</l>
<l>se nel consiglio io fo sol con un cenno</l>
<l>fondata opinion labile e frale?</l>
<l>Ciascun, per oro aver, faria gran senno</l>
<l>tentar l'imprese non oneste e dure</l>
<l>i ricchi sempre ogni lor voglia fenno:</l>
<l>l'oro apparecchia strane, alte venture</l>
<l>e seco porta sì tranquilla gioia,</l>
<l>che tutte sgombra le spinose cure. —</l>
<l>Chilon, odi tu ciò, cui tanto annoia</l>
<l>vergognoso guadagno? Io provo un solo</l>
<l>vivo conforto fra cotanta noia:</l>
<l>che di qui prender vo' spedito volo;</l>
<l>né con gli occhi vedrò quel che m'addoglia</l>
<l>sì ch'a l'aura vital quasi m'involo;</l>
<l>non vedrò lacrimar l'alta lor doglia</l>
<l>a le povere genti meschinelle,</l>
<l>né maledir la lor mal presa spoglia,</l>
<l>né con le strida batter ne le stelle</l>
<l>le vedov'orbe ed i pupilli afflitti,</l>
<l>che non han chi per lor sorga o favelle.</l>
<l>Vedi il testor, a cui son interditti</l>
<l>i sudor propri, ond'ei s'acquista vita</l>
<l>portare in fronte i suoi dolori scritti;</l>
<l>e gemer la famiglia sbigottita</l>
<l>de l'artigian, le cui fatiche tiene</l>
<l>chi per più ricco e largo il volgo addita;</l>
<l>e 'l villan scalzo e scinto che sen viene</l>
<l>con suon di man, rodendo assenzio e tòsco,</l>
<l>a narrar al dottor l'aspre sue pene,</l>
<l>ch'a viva forza il campo, il prato o 'l bosco</l>
<l>gli ha tolto il cittadino e lo minaccia</l>
<l>di morte o bando o di rio carcer fosco.</l>
<l>Queste, ch'ognuno a più potere abbraccia,</l>
<l>opre ingiuste spuntar come mal germe</l>
<l>d'ora in ora veggiam, benché ne spiaccia.</l>
<l>Uopo ben fôra che tornasse ferme</l>
<l>vostra medica man, che valse tanto,</l>
<l>le vostre piaghe e l'altrui voglie inferme:</l>
<l>voi già col buon consiglio utile e santo</l>
<l>mostraste, quasi un sol, la vostra luce</l>
<l>e fra i più conti riportaste il vanto;</l>
<l>ch'or sì caldo desio mi sprona e induce</l>
<l>far le carte gioir di vostra gloria,</l>
<l>la qual chiara da un polo a l'altro luce,</l>
<l>ch'in tra due si travaglia la memoria,</l>
<l>sorpresa da sì nobile soggetto,</l>
<l>se compier dee la cominciata storia:</l>
<l>ché sete, se miriam fisso e perfetto,</l>
<l>d'ogni antica virtù riposto seme,</l>
<l>limpido e vivo fonte d'intelletto;</l>
<l>ma per sempre sfiorir la verde speme</l>
<l>di quei che dolce caritade accesa</l>
<l>de la misera patria ingombra e preme,</l>
<l>vi ritraeste da la dura impresa;</l>
<l>e fu ben dritto, poi che 'n voci e 'n marmi</l>
<l>s'ode e legge che 'l buon riceve offesa.</l>
<l>Qui son le note scritte in brevi carmi</l>
<l>che gli Efesei, Ermodor discacciando,</l>
<l>osaron dir, come aver letto parmi.</l>
<l>E però vado anch'io pur desiando</l>
<l>d'allontanarmi e gir (chil crederia?)</l>
<l>con servitute libertà cangiando;</l>
<l>benché ripreso dai gran saggi sia,</l>
<l>teneri più di me che di lor fama,</l>
<l>ch'io entri caldamente in frenesia;</l>
<l>e sento dir: — Chi ti sospinge e chiama</l>
<l>a provar le miserie di fortuna,</l>
<l>quando più ognun ti prezza, onora ed ama?</l>
<l>Di ragion non hai in te favilla alcuna</l>
<l>lasciar cotant'onor, sì bello stato</l>
<l>e i tesor ch'in pochi anni si raguna,</l>
<l>per servir a signor crudel o ingrato</l>
<l>e fra lunghi disagi e requie breve</l>
<l>sempre col pan aver malvagio piato. —</l>
<l>Ma veramente a me fôra più lieve</l>
<l>menar in Libia, in Scizia i miei verdi anni</l>
<l>sott'empio giogo, faticoso e greve,</l>
<l>che qui posar, dove celati inganni</l>
<l>vivono a gara ed ogni fede è morta,</l>
<l>dove mill'Arghi son negli altrui danni;</l>
<l>dove, pallida il volto e gli occhi torta,</l>
<l>velenosa la lingua e 'l petto, rode</l>
<l>se stessa Invidia e noia ad altri porta,</l>
<l>che tanto divien lieta e tanto gode</l>
<l>quant'altri nel martìr morendo vive,</l>
<l>pigra ne l'altrui ben, ne l'altrui lode;</l>
<l>dove colui ch'a le marine rive</l>
<l>l'umido armento di Nettuno pasce,</l>
<l>sovra Nereo stimato e l'altre dive,</l>
<l>in varie tempre si trasforma e nasce</l>
<l>in fiamma, in tigre, in lupo empio rapace,</l>
<l>ch'impese a quercia le sue spoglie lasce;</l>
<l>dove a chi men chiarir la lite spiace,</l>
<l>che 'l mal Tiresia ai due celesti aperse,</l>
<l>che di trama sottil l'orsoio face.</l>
<l>Chi sa in maniere più dolci e diverse</l>
<l>cocer la lepre e 'l bel pavone occhiuto</l>
<l>ed aguzzar l'altrui voglie disperse;</l>
<l>chi sa che senza lume esser tenuto</l>
<l>vuol in piccola gabbia il nottolano,</l>
<l>costui saggio si crede e molto acuto;</l>
<l>chi sa come Loppeglia ed Orbicciano</l>
<l>stilla più di Gignan liquor soave</l>
<l>né per lunga stagion diventa vano;</l>
<l>chi sa che più dolcezza il muggin have</l>
<l>quando la luna biancheggiando cresce</l>
<l>e che la tinca esser vuol gialla e grave;</l>
<l>chi al tòtano, a la triglia, ad ogni pesce</l>
<l>mette l'anguilla d'acqua viva innanzi</l>
<l>e ne' conviti la trapone e mesce;</l>
<l>chi i ghiotti cibi e sconosciuti innanzi</l>
<l>con l'ingegno ritrova, a me pur pare</l>
<l>ch'ei sol gran premio d'ogni onor s'avanzi.</l>
<l>Se 'l prova Apizio, che famose e chiare</l>
<l>fa tra questi monton dagli aurei velli</l>
<l>l'alte sue lodi d'ogni lode avare,</l>
<l>e vuol che in lui l'antico rinovelli,</l>
<l>per far del ventre, onde va grave e tardo,</l>
<l>goder le fère e gl'importuni augelli.</l>
<l>Quest'i segreti bei senza riguardo</l>
<l>c' hanno Venere e Bacco, aperti mostra,</l>
<l>ch'a pensarvi per lui di vergogna ardo.</l>
<l>Dir non pavento ancor chi in sogno giostra</l>
<l>co' gli animai, col bel ministro vago</l>
<l>di Giove. Ah eterna infamia a l'età nostra!</l>
<l>Io sarei di narrar sue colpe vago</l>
<l>e d'altri assai; ma, perché selva sfrondo</l>
<l>folta e infinita, omai stanco m'appago.</l>
<l>Sovvienmi ancor che voi, ch'a più giocondo</l>
<l>viver correste, già per lunga prova</l>
<l>sapete che virtù qui giace al fondo.</l>
<l>Tanto noi dunque più bel disio muova</l>
<l>e dal trito camin del vulgo errante</l>
<l>fuggiam per via ch'oggi agli sciocchi è nuova;</l>
<l>risplenda il ver, vostra mercé, né ammante</l>
<l>l'anime pure e belle oscuro velo;</l>
<l>basso pensier non ci si pari innante;</l>
<l>purghiam le menti e solleviamle al cielo</l>
<l>sì che schernir possiam le nebbie e i venti,</l>
<l>chiusi in vil corpo a provar caldo e gelo.</l>
<l>A fatti illustri e valorosi intenti,</l>
<l>onde vien gloria, liberiam noi stessi</l>
<l>dal cieco oblio de le future genti:</l>
<l>chi col saver, pei lunghi studi e spessi,</l>
<l>se quel vero Signor nel cui governo</l>
<l>fûr i casi del ciel sempre rimessi,</l>
<l>tolt'abbia il nato o pur l'esempio eterno</l>
<l>in fabbricar questo terrestre peso,</l>
<l>e qual l'addusse in ciò voler interno;</l>
<l>altri col ricercar se solo inteso</l>
<l>sia ben quel che gli è onesto e se virtute</l>
<l>basti a bear chi del suo amore è preso,</l>
<l>con lo spiar se stesso, e, conosciute</l>
<l>quante ha l'animo forze alte e divine,</l>
<l>procacciarsi speranza di salute;</l>
<l>quel col difender da crudei rapine</l>
<l>e ricovrar con penne e con la lingua</l>
<l>le genti afflitte al riposato fine;</l>
<l>questo col contemplar, nasca o s'estingua</l>
<l>Arturo, che procella o vento ha seco</l>
<l>e che spazio l'un ciel l'altro distingua;</l>
<l>chi seguendo il famoso, ardente greco</l>
<l>che, di Troia cantando e del suo Ulisse,</l>
<l>il lume di virtù ne mostrò cieco;</l>
<l>chi la coppia gentil ch'ornato scrisse</l>
<l>sì ch'al latino stil die' sommi fregi,</l>
<l>e dava anco maggior, ma corto visse;</l>
<l>dico di que' duo spirti altèri, egregi,</l>
<l>che l'un Tibreno e l'altro il Mincio onora,</l>
<l>né ben s'intende ancor qual più s'appregi</l>
<l>E lasciam gli altri errar dal dritto fuora,</l>
<l>non certi mai come soave spire</l>
<l>ne' caldi affanni un'amichevol òra;</l>
<l>lasciamli pur bramar con folle ardire</l>
<l>quant'oro il Gange, il Tago, il Tebro mena,</l>
<l>ed essi stessi in preda al lor desire;</l>
<l>e, vista de' vizi empi un'orma a pena,</l>
<l>l'altra segnar dal voler cieco spinti,</l>
<l>mentre han coscienza per lor ferma pena;</l>
<l>coi cori insidiosi e i volti finti</l>
<l>sugger il sangue al poverel meschino,</l>
<l>di tumido livor dentro e fuor tinti;</l>
<l>godersi il mondo e il lor dolce destino</l>
<l>tra pensier lenti e tra gonfiate piume,</l>
<l>e vivande condir, notar nel vino:</l>
<l>vana turba volgar, ch'il vero lume</l>
<l>hai per negletto e 'l falso intenta vedi,</l>
<l>e, posto in bando ogni gentil costume,</l>
<l>al torto oprar sol vaneggiando credi.</l>
</lg>
</div2>
</div1>
</body>
</text>
</TEI.2>
