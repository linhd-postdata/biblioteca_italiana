<?xml version="1.0" encoding="UTF-8"?>
<!DOCTYPE TEI.2 SYSTEM "http://backend.bibliotecaitaliana.it/DTD/bibit.dtd">
<TEI.2>
<teiHeader>
  <fileDesc>
    <titleStmt>
      <title>La spada di Federico II</title>
      <author>Vincenzo Monti</author>
    </titleStmt>
    <extent>16 Kb in UTF-8</extent>
    <publicationStmt>
      <publisher>Biblioteca Italiana</publisher>
      <pubPlace>Roma</pubPlace>
      <date>2003</date>
      <idno>bibit000950</idno>
      <availability>
        <p>Questa risorsa digitale è liberamente accessibile per uso
              personale o scientifico. Ogni uso commerciale è vietato</p>
      </availability>
    </publicationStmt>
    <seriesStmt>
      <title>Collezione BibIt</title>
    </seriesStmt>
    <sourceDesc>
      <bibl>
        <title>Canti e poemi di Vincenzo Monti</title>
        <title type="part">v.</title>
        <author>Monti, Vincenzo</author>
        <editor id="ed">Carducci, Giosue</editor>
        <publisher>G. Barbera</publisher>
        <pubPlace>Firenze</pubPlace>
        <date>1891</date>
      </bibl>
    </sourceDesc>
  </fileDesc>
  <encodingDesc>
                  <samplingDecl>
                    <p>Tutti i materiali paratestuali della fonte cartacea non riconducibili alla
                      responsabilità dell'autore dell'opera sono stati soppressi nella versione
                      digitale</p>
                  </samplingDecl>
                  <editorialDecl>
                    <correction method="silent" status="medium">
                      <p>Livello medio: controllo a video con collazione con edizione di
                      riferimento</p>
                    </correction>
                    <quotation form="data" marks="all">
                      <p>I simboli di citazione e di discorso diretto presenti sulla fonte cartacea
                        sono stati rappresentati sulla versione digitale</p>
                    </quotation>
                    <hyphenation eol="none">
                      <p>I trattini di sillabazione a fine riga sono stati soppressi e le parole
                        ricomposte</p>
                    </hyphenation>
                  </editorialDecl>
    <classDecl><taxonomy id="CDD"><bibl>Classificazione Decimale Dewey</bibl></taxonomy><taxonomy id="CGB"><bibl>Classificazione generi BibIt</bibl></taxonomy></classDecl></encodingDesc>
  <profileDesc>
    <creation>
      <date>800</date>
    </creation>
    <langUsage><language id="ita">Italiano</language></langUsage>
    <textClass>
      <keywords scheme="CDD">
        <term>851.6 - Poesia italiana. Periodo del rinnovamento, 1748-1814.</term>
      </keywords>
      <keywords scheme="CGB">
        <term>Poesia</term>
      </keywords>
    </textClass>
  </profileDesc>
  <revisionDesc>
    <change>
      <date>Data sconosciuta anteriore al 2000</date>
      <respStmt>
        <name>CIBIT - Pavia</name>
      </respStmt>
      <item>Digitalizzazione</item>
    </change>
    <change>
      <date>Data sconosciuta anteriore al 2000</date>
      <respStmt>
        <name>CIBIT - Pavia</name>
      </respStmt>
      <item>Correzione linguistica</item>
    </change>
    <change>
      <date>2004-04-13T00:00:00.000+02:00</date>
      <respStmt>
        <name>Carla Deiana</name>
        <name>BIBIT</name>
      </respStmt>
      <item>Codifica XML - Codifica manuale</item>
    </change>
    <change>
      <date>2004-04-13T00:00:00.000+02:00</date>
      <respStmt>
        <name>Carla Deiana</name>
        <name>BIBIT</name>
      </respStmt>
      <item>Validazione</item>
    </change>
  </revisionDesc>
</teiHeader>

<text>
<body>
<div1><head>ALLA GRANDE ARMATA</head>

<opener><byline>VINCENZO MONTI.</byline></opener>

<p>La più bellicosa delle greche nazioni non veniva a combattimento senza prima sacrificare a Calliope; e l'antica sapienza parve stabilire l'amistà tra il guerriero e il poeta, associando Ercole colle Muse. Per insegnarne ancora che gl'illustri conflitti sono l'argomento più caro di queste dive, la medesima lasciò scritto che il primo de' loro canti fu il trionfo di Giove lor genitore e i forti fatti dei numi che per lui combattevano nella gran giornata di Flegra. A voi dunque, valorosi duci e soldati del grande Napoleone, io consacro a buon titolo questi versi dalla militare virtù vostra ispirati e dai campi di Marengo e di Austerlitz, ove già vostro bardo sto intrecciando corone degli allori colà mietuti, io corro per diporto a raccogliervi qualche fronda di quelli di Iena, finchè sono ancor caldi del sangue dell'inimico. Nè io temo che questo tributo dell'ammirazione sia da voi rifiutato. siete figli della più grande ed insieme della più culta e gentile fra le nazioni: e mi conforta inoltre di buona speranza un altro pensiero. L'offerta mia rispettosa vi si presenta sotto gli auspicii e l'eccitamento di un principe generoso, un dì prode vostro compagno nelle battaglie ed ora dolente di trovarsi lontano dai gloriosi vostri pericoli. A questo magnanimo desiderio il cuor vostro ha già nominato l'augusto Eugenio Napoleone, amore e ferma tutela del beato regno italiano. Da lui mi venne l'ardire di intitolarvi la Spada di Federico, egregia vostra conquista: ed egli è pur quello che a tutte le ottime discipline liberale di beneficii compartisce a me quell'ozio onorato, che divenuto un giorno bella sentenza di gratitudine sulla bocca di Titiro mantovano ispira adesso alla mia canti di lodi ai primi guerrieri dell'universo. </p>
<closer><dateline>Milano, 24 novembre 1806.</dateline></closer></div1>

<div1><head>LA SPADA DI FEDERICO II re di Prussia.</head>

<opener><dateline>[1806]</dateline></opener>
<lg>
<l>Sul muto degli eroi sepolto frale</l>
<l>Eterna splende di virtù la face.</l>
<l>Passa il tempo, e la sventola coll'ale,</l>
<l>E più bella la rende e più vivace.</l>
<l>Corre a inchinarla la virtù rivale;</l>
<l>Alessandro alla tomba entro cui tace</l>
<l>L'ira d'Achille, e maggior d'ogni antico</l>
<l>Bonaparte all'avel di Federico.</l></lg>
<lg>
<l>Del sudore di Iena ancor bagnato</l>
<l>Al sacro marmo ei giunse, e la man stese</l>
<l>Al brando che in Rosbacco insanguinato</l>
<l>Tarpò le penne del valor francese;</l>
<l>Famoso brando dal martel temprato</l>
<l>Della sventura; e che per dure imprese</l>
<l>Nomar fe grande chi lo cinse, e dritto</l>
<l>Diede e splendor sovente anco al delitto.</l></lg>
<lg>
<l>La man vi stese, e disse: — Entra nel mio</l>
<l>Pugno, o fatal tremenda spada. Il trono</l>
<l>Ch'alto levasti, e i lauri onde coprìo</l>
<l>Un dì la fronte il tuo signor, miei sono.</l>
<l>Dal gorgo intatta dell'umano obblío</l>
<l>Sua gloria volerà; ma tale un suono</l>
<l>Di Iena i campi manderan, che fiacco</l>
<l>Quel n'andrà di Torgavia e di Rosbacco. —</l></lg>
<lg>
<l>Così dicendo, con un fier sorriso</l>
<l>L'impugna; e il ferro alle contente ciglia</l>
<l>Dalla vagina già splendea diviso.</l>
<l>Mise l'arme una luce atro–vermiglia;</l>
<l>Mise, forte tremando, un improvviso</l>
<l>Gemito il sasso: ed ecco maraviglia,</l>
<l>Ecco una man che scarna e spaventosa</l>
<l>Sul nudo taglio dell'acciar si posa.</l></lg>
<lg>
<l>Era del guanto marzial vestita</l>
<l>La terribile mano, e si vedea</l>
<l>Sangue uscirne a gran gocce; e tosto udita</l>
<l>Fu roca orrenda voce che dicea:</l>
<l>— Chi sei che al brando mio porti l'ardita</l>
<l>Destra? — E il brando di forza a sè traea;</l>
<l>E un fremer si sentía di rotte e cupe</l>
<l>Voci, qual vento in cavernosa rupe.</l></lg>
<lg>
<l>Rise il franco guerriero alla superba</l>
<l>Sdegnosa inchiesta per lui solo intesa</l>
<l>(Chè sol delle grand'alme al senso serba</l>
<l>I suoi portenti il cielo e li palesa);</l>
<l>Il magnanimo rise; indi in acerba</l>
<l>Sembianza d'ire generose accesa,</l>
<l>— È mia, gridò, cotesta spada; e invano</l>
<l>La contende Averno a questa mano.</l></lg>
<lg>
<l>Se di Cocito su la morta foce</l>
<l>Non vien dei fatti di quassù la fama,</l>
<l>Se laggiù del mio nome ancor la voce</l>
<l>Non ti percosse e di saperlo hai brama;</l>
<l>Chiedilo a quel tuo trono, ombra feroce,</l>
<l>Che là giace atterrato, e invan ti chiama.</l>
<l>Tu ben sette, a fondarlo, anni pugnasti,</l>
<l>Io sette giorni a riversarlo: e basti. —</l></lg>
<lg>
<l>Non tutto ancora il suo parlar finiva,</l>
<l>Che un doloroso altissimo lamento</l>
<l>Suonò per l'aria, e alla virtù visiva</l>
<l>Del favellante eroe sparve il portento.</l>
<l>Ma non già sparve agli occhi della diva</l>
<l>Che animando su l'arpa il mio concento</l>
<l>Presta al pensiero la pupilla e il move</l>
<l>Per le vie de' baleni in grembo a Giove.</l></lg>
<lg>
<l>Ivi si spazia, e con intatte piume</l>
<l>Tra gli accesi del dio strali s'avvolve;</l>
<l>A suo senno de' fati apre il volume;</l>
<l>Tocca il sigillo del futuro, e il solve;</l>
<l>E fragoroso passar vede il fiume</l>
<l>Dell'umane vicende, e sciolti in polve</l>
<l>Sparir là dentro i troni e su la bruna</l>
<l>Onda regina passeggiar fortuna.</l></lg>
<lg>
<l>Poichè l'emersa dall'eterna notte</l>
<l>Larva scettrata infranto vide il soglio</l>
<l>Di Brandeburgo e violate e rotte</l>
<l>L'auguste bende del borusso orgoglio,</l>
<l>Cesse il ferro conteso; ed interrotte</l>
<l>Di furor mormorando e di cordoglio</l>
<l>Fiere parole, all'aura alto si spinge,</l>
<l>E lunga lunga il ciel col capo attinge.</l></lg>
<lg>
<l>Perchè nessuna al suo veder si rubi</l>
<l>Di tante alla gran lite armi commosse,</l>
<l>Squarcia d'intorno colla man le nubi;</l>
<l>E sì truce fra nembi appresentosse,</l>
<l>Ch'un de' negri parea vasti cherubi</l>
<l>Che un dì la spada di Michel percosse.</l>
<l>Bieca allor la grand'ombra il guardo gira</l>
<l>Sul pugnato suo regno: ed ahi! che mira?</l></lg>
<lg>
<l>Di prusso sangue dilagate e nere</l>
<l>Mira di Iena le funeste valli,</l>
<l>E le sue sì temute armi e bandiere</l>
<l>E i vantati non mai vinti cavalli</l>
<l>Fulminati o dispersi, e prigioniere</l>
<l>Gir le falangi, e i bellici metalli</l>
<l>Su meste rote con le bocche mute</l>
<l>Cigolando seguirle in servitute.</l></lg>
<lg>
<l>Mira il nipote successor pentito</l>
<l>Morto alla fama ed al rossor sol vivo</l>
<l>Voltar le spalle e maledir l'invito</l>
<l>Dell'Anglo insultator del santo olivo.</l>
<l>Mira i prenci congiunti, altri ferito,</l>
<l>Altri spento in battaglia, altri captivo.</l>
<l>E cagion fugge delle ree disfide</l>
<l>La regal donna. Amor la segue, e ride.</l></lg>
<lg>
<l>Del valor, che di Praga e di Friedbergo</l>
<l>Cinse un giorno gli allori alle sue chiome,</l>
<l>Cerca i duci: e qual cade, e qual dà il tergo,</l>
<l>Qual l'armi abbassa trepidanti e dome.</l>
<l>Della prisca virtù sciolto è l'usbergo</l>
<l>Da tutti i petti: si spalanca al nome</l>
<l>Del vincitor qual rôcca è più sicura</l>
<l>E ne volge le chiavi la paura.</l></lg>
<lg>
<l>Spinge l'Elba atterrite e rubiconde</l>
<l>Al mar le spume; e il mar le incalza al lido</l>
<l>Anglo muggendo, e su le torbid'onde</l>
<l>Gl'invía del sangue sì mal compro il grido.</l>
<l>A quel muggir l'Odéra alto risponde,</l>
<l>E — Rispetta il lion, bada al tuo nido,</l>
<l>Grida allo Sveco dalla riva estrema;</l>
<l>Bada al tuo nido, re pusillo, e trema. —</l></lg>
<lg>
<l>Di fanciulli e di padri orbi cadenti</l>
<l>Il coronato spettro ode frattanto</l>
<l>Le pietose querele, ode i lamenti</l>
<l>Delle vedove donne in negro ammanto;</l>
<l>Ode urli e suono di feroci accenti;</l>
<l>E vede all'onda del pubblico pianto</l>
<l>La discesa di Dio giusta vendetta</l>
<l>Folgorando temprar la sua saetta.</l></lg>
<lg>
<l>E temprata e guizzante la ponea</l>
<l>Nel forte pungo del guerrier sovrano:</l>
<l>Nè cangiata il divin dardo parea</l>
<l>Sentir del primo vibrator la mano.</l>
<l>L'ira allor delle franche armi sorgea</l>
<l>Superante il furor dell'oceáno,</l>
<l>Simile all'ira del signor del tuono</l>
<l>Che guarda bieco i regni, e più non sono.</l></lg>
<lg>
<l>Pur, siccome talor, rotta la scura</l>
<l>Nube, furor porge la serena testa</l>
<l>Il ministro maggior della natura,</l>
<l>E i campi allegra in mezzo alla tempesta;</l>
<l>Bella del par clemenza fra la dura</l>
<l>Ragion dell'armi al cor si manifesta,</l>
<l>E di mano all'eroe tenera diva</l>
<l>Fa lo strale cader che già partiva.</l></lg>
<lg>
<l>Qua vedi al pianto di fedel consorte</l>
<l>Rimesso di sleal sposo il delitto,</l>
<l>E di malizia gravido e di morte</l>
<l>Pietose fiamme consumar lo scritto;</l>
<l>Là del sedotto Sàssone le torte</l>
<l>Vie d'error perdonate, e allo sconfitto</l>
<l>Ricomposte sul crin le regie bende,</l>
<l>Che or fatto amico un maggior dio difende.</l></lg>
<lg>
<l>Ecco poscia un diadema in tre spezzato</l>
<l>(Se non inganna dello sguardo il volo)</l>
<l>Saldarsi, e ratto del gran sire al fiato</l>
<l>Que' tre brani animarsi e farne un solo.</l>
<l>Rompe al nuovo prodigio il vendicato</l>
<l>Polono i ceppi, e dell'artico polo</l>
<l>Alle barbare torme oppon più saggio</l>
<l>Saldi schermi di ferro e di coraggio.</l></lg>
<lg>
<l>Allor, siccome è di quel forte il senno,</l>
<l>Prender nuova sembianza e depor l'ire</l>
<l>D'Agenore la figlia; e quei che fenno</l>
<l>Tante piaghe al suo fianco impallidire;</l>
<l>E dell'invitto che la salva al cenno</l>
<l>Altri balzar dal solio, altri salire;</l>
<l>E il rio mercato ir chiuso ove al mal frutto</l>
<l>Compra il Britanno dell'Europa il lutto.</l></lg>
<lg>
<l>Al grande audace mutamente in viso</l>
<l>Guardansi i regi paventosi e muti,</l>
<l>E tremar nelle destre all'improvviso</l>
<l>Senton gli scettri in Albion venduti.</l>
<l>Cade ne' petti attoniti preciso</l>
<l>Ogni ardimento; e in fronte agli sparuti</l>
<l>Correttor delle genti in solchi orrendi</l>
<l>Scrive il dito di Dio: — Piega, o discendi. —</l></lg>
<lg>
<l>Dell'odiosa scritta non sofferse</l>
<l>L'ombra superba la veduta; e, fatto</l>
<l>Di nembi un gruppo, in quello si sommerse;</l>
<l>Nè più la vidi. Ma per lungo tratto</l>
<l>Nube vidi tremenda che coperse</l>
<l>Il germanico cielo esterrefatto;</l>
<l>E questo tuono mi feriva: — Avara</l>
<l>Regal semenza, a vender sangue impara. —</l></lg>
<lg>
<l>D'Europa intanto alla città reina</l>
<l>Viaggia della Spree la trionfata</l>
<l>Spada, e la segue con la fronte china</l>
<l>La borussa superbia incatenata.</l>
<l>Densa al passar dell'arme pellegrina</l>
<l>Corre la gente stupefatta, e guata:</l>
<l>E già la fama con veloce penna</l>
<l>Ne prenuncia la giunta in su la Senna.</l></lg>
<lg>
<l>Fuor dell'onda levarsi infino al petto</l>
<l>L'altero fiume regnator fu visto,</l>
<l>E nel vivo raggiar del glauco aspetto</l>
<l>Splendea la gioia di cotanto acquisto.</l>
<l>Ma un segreto del cor grave rispetto</l>
<l>Del trionfo al piacer sorgea commisto</l>
<l>All'apparir del brando che si spinse</l>
<l>Sol contro cinque in sette campi e vinse.</l></lg>
<lg>
<l>Luogo è in Parigi alla Vittoria sacro,</l>
<l>Ove i Genii di Marte alle severe</l>
<l>Ninfe compagni dell'ascreo lavacro</l>
<l>Cantan de' Franchi le virtù guerriere.</l>
<l>Della diva d'intorno al simulacro</l>
<l>Penson l'arme de' vinti e le bandiere;</l>
<l>E n'è pieno il tempio, che alle nuove</l>
<l>Nimiche spoglie omai vien manco il dove.</l></lg>
<lg>
<l>Ivi di cento ferrei nodi avvolto</l>
<l>Freme l'orgoglio delle genti dome,</l>
<l>Ivi l'atre congiure, ivi lo stolto</l>
<l>De' regnanti furor raso le chiome.</l>
<l>Lordo di bava i mostri alzano il volto</l>
<l>Alle perdute appese insegne, e, come</l>
<l>Rabbia li rode, colle gonfie vene</l>
<l>Fanno il dente suonar su le catene.</l></lg>
<lg>
<l>Prodi di bianco pelo, a cui caduta</l>
<l>Del corpo è la virtù, ma non del core,</l>
<l>Custodiscono il loco; e la canuta</l>
<l>Fronte ancor spira militar terrore.</l>
<l>A questo tempio fra la turba, muta</l>
<l>Di riverenza insieme e di stupore,</l>
<l>In guardia dato al buon guerriero antico</l>
<l>Passa il brando immortal di Federico.</l></lg>
<lg>
<l>— Questo è dunque, dicean le generose</l>
<l>Tremole teste de' vegliardi eroi,</l>
<l>Questo è il ferro a cui tutta un dì s'oppose</l>
<l>L'ira d'Europa e si pentì dappoi?</l>
<l>Questa l'arme fatal che fea spumose</l>
<l>Del nostro sangue le campagne? E noi,</l>
<l>Illustri avanzi del tuo sdegno, or scinta</l>
<l>Te qui vediamo e la tua luce estinta?</l></lg>
<lg>
<l>Ma, se trofeo cadesti, o forte spada,</l>
<l>D'una spada maggior che aprir ferita</l>
<l>Sa più profonda, non verrà che cada</l>
<l>Mai la fama al tuo lampo partorita.</l>
<l>In questa di valor sacra contrada</l>
<l>Alti onori t'avrai: chè riverita</l>
<l>Pur de' nemici è qui la gloria, e schietti</l>
<l>Della tua faran fede i nostri petti. —</l></lg>
<lg>
<l>Sì dicendo, scoprir le rilucenti</l>
<l>Colte in Rosbacco cicatrici antiche;</l>
<l>E vivo scintillò negli occhi ardenti</l>
<l>Il pensier delle belliche fatiche.</l>
<l>Parve l'inclita spada a quegli accenti</l>
<l>Agitarsi e sentir che fra nemiche</l>
<l>Destre non cadde; parve di più pura</l>
<l>Luce ornarsi e obbliar la sua sventura.</l></lg></div1></body></text></TEI.2>
