[
    {
        "url": "https://github.com/linhd-postdata/biblioteca_italiana/blob/master/xml/bibit000418",
        "author": "Antonio Guazzalotri",
        "collection": "Poesie",
        "title": "I",
        "manually_checked": false,
        "text": [
            [
                {
                    "verse": "Per gran forza d'Amor commosso e spinto,"
                },
                {
                    "verse": "donna leggiadra, a porger dolci prieghi"
                },
                {
                    "verse": "a voi, con volto a lagrime dipinto,"
                }
            ],
            [
                {
                    "verse": "suplico almen che il vostro udir non nieghi"
                },
                {
                    "verse": "al mio stanco parlar dar aüdienza,"
                },
                {
                    "verse": "ma per benignità gli orecchi pieghi,"
                }
            ],
            [
                {
                    "verse": "perch' è costume di gentil semenza"
                },
                {
                    "verse": "a madonna o signor udire il servo"
                },
                {
                    "verse": "e soddisfarlo poi con sua clemenza."
                }
            ],
            [
                {
                    "verse": "Or io, che mi consumo a nervo a nervo"
                },
                {
                    "verse": "sol per soperchio amore, a voi ricorro"
                },
                {
                    "verse": "com'al bel fonte l'assetato cervo."
                }
            ],
            [
                {
                    "verse": "Ma la vostra prudenza, s'io trascorro"
                },
                {
                    "verse": "nel troppo caldo dire, esso corregga,"
                },
                {
                    "verse": "perch' a voi ubidir sempre concorro."
                }
            ],
            [
                {
                    "verse": "Quella vera affezion mio priego regga"
                },
                {
                    "verse": "che 'l cieco alato m'improntò coll'arco"
                },
                {
                    "verse": "nel mio cor, dove sempre vol che segga."
                }
            ],
            [
                {
                    "verse": "Vaga, bella, vezzosa, i' sono al varco"
                },
                {
                    "verse": "di fine di mia vita, se per voi"
                },
                {
                    "verse": "non m'è alevïato questo carco,"
                }
            ],
            [
                {
                    "verse": "ché la vaghezza de' begli occhi tuoi"
                },
                {
                    "verse": "ogni dì più mi stringe con suo nodo,"
                },
                {
                    "verse": "quando gli volgi ben, come tu suoi."
                }
            ],
            [
                {
                    "verse": "Talor, madonna, infra me stesso godo"
                },
                {
                    "verse": "di chi m'ha preso, e amor mi lusinga,"
                },
                {
                    "verse": "ed io, attento e tutto alegro, lodo."
                }
            ],
            [
                {
                    "verse": "Or vuol che più avanti a dir mi spinga,"
                },
                {
                    "verse": "a l'alma aflitta dando gran baldezza,"
                },
                {
                    "verse": "prima che morte il suo albergo estinga."
                }
            ],
            [
                {
                    "verse": "Deh, piacciati d'udir, vaga bellezza,"
                },
                {
                    "verse": "se ben la mia nazion non è uguale,"
                },
                {
                    "verse": "quanto afariesi alla tua gentilezza!"
                }
            ],
            [
                {
                    "verse": "Tu se' pur, sì com'io, cosa mortale"
                },
                {
                    "verse": "e di natura umana, sì com'io"
                },
                {
                    "verse": "ho forma d'uomo e non d'altro animale."
                }
            ],
            [
                {
                    "verse": "Se più formosa te ha fatta Iddio"
                },
                {
                    "verse": "che non ha me, ringrazia la natura,"
                },
                {
                    "verse": "che per te ringraziarla io non oblio."
                }
            ],
            [
                {
                    "verse": "Ma, se riguardi ben la mia figura,"
                },
                {
                    "verse": "tu vedrai ch'io non son tigre né orso,"
                },
                {
                    "verse": "stando col qual dovessi aver paura,"
                }
            ],
            [
                {
                    "verse": "o animal protervo, che col morso"
                },
                {
                    "verse": "mai maculassi le tue membra belle,"
                },
                {
                    "verse": "diliberando tu darmi soccorso."
                }
            ],
            [
                {
                    "verse": "Non pur sol tanto tua lucente pelle"
                },
                {
                    "verse": "ardirei toccar, ch'io mi credessi"
                },
                {
                    "verse": "un pel tôr dove più legger si svelle."
                }
            ],
            [
                {
                    "verse": "Che credi, o cara luce, ch'io facessi,"
                },
                {
                    "verse": "trovandomi coperto teco e nudo?"
                },
                {
                    "verse": "Per certo i' tel dirò, se m'ancidessi!"
                }
            ],
            [
                {
                    "verse": "Fra te e me non essendo altro scudo,"
                },
                {
                    "verse": "tutto tremante a te verria pian piano;"
                },
                {
                    "verse": "e, perché non mostrassi il volto crudo,"
                }
            ],
            [
                {
                    "verse": "in prima piglieria tua bianca mano"
                },
                {
                    "verse": "e stretta fra le mie me la terrei,"
                },
                {
                    "verse": "standoti per temenza ancor lontano."
                }
            ],
            [
                {
                    "verse": "Asicurato alquanto poi verrei"
                },
                {
                    "verse": "umile verso te, e come muto"
                },
                {
                    "verse": "per gran dolcezza so non parlerei."
                }
            ],
            [
                {
                    "verse": "Poi, avendo mio senso rïavuto,"
                },
                {
                    "verse": "con boce rotta dopo un gran sospiro"
                },
                {
                    "verse": "direi: «Tempo aspetatto or è venuto;"
                }
            ],
            [
                {
                    "verse": "or ho con meco quel che più disiro:"
                },
                {
                    "verse": "ell'è con meco quella ed io con essa,"
                },
                {
                    "verse": "che m'ha già dato sì crudel martiro.»"
                }
            ],
            [
                {
                    "verse": "E poi direi: «Oh, può ell'esser dessa?»"
                },
                {
                    "verse": "stando in dubio pel disïato bene."
                },
                {
                    "verse": "Beato a chi tal gloria è impromessa!"
                }
            ],
            [
                {
                    "verse": "«O dolce mio governo, o cara spene,"
                },
                {
                    "verse": "o albergo di tutti i miei pensieri,"
                },
                {
                    "verse": "perché cagion m'hai date tante pene?»"
                }
            ],
            [
                {
                    "verse": "E, detto questo, un bacio assai leggieri"
                },
                {
                    "verse": "con un soave e tremulo abracciare"
                },
                {
                    "verse": "darei al tuo bel primo messaggeri;"
                }
            ],
            [
                {
                    "verse": "quell'occhio vago, che d'innamorare"
                },
                {
                    "verse": "mi fu cagione e de' mie gran dolori,"
                },
                {
                    "verse": "or l'ho con meco, e aver non mel pare."
                }
            ],
            [
                {
                    "verse": "Poi, volendo gustare altri sapori,"
                },
                {
                    "verse": "m'inchinerei a baciar la tua bocca,"
                },
                {
                    "verse": "che fa spirar mille soavi odori."
                }
            ],
            [
                {
                    "verse": "Poi, dove l'un con l'altro cor si tocca,"
                },
                {
                    "verse": "riposerei le già umide ciglia,"
                },
                {
                    "verse": "sotto le quali ogni dolor trabocca."
                }
            ],
            [
                {
                    "verse": "Dove il primo liquore il fantin piglia,"
                },
                {
                    "verse": "sul bianco sen, ti lasceria per segno"
                },
                {
                    "verse": "con ciascun bacio una rosa vermiglia."
                }
            ],
            [
                {
                    "verse": "E, fatto poi di tanta gioia degno,"
                },
                {
                    "verse": "verrei alla dolcezza che avanza"
                },
                {
                    "verse": "tutti i diletti del terresto regno."
                }
            ],
            [
                {
                    "verse": "Dato fine a questa ultima speranza,"
                },
                {
                    "verse": "in sul tuo sen rimarria tramortito"
                },
                {
                    "verse": "per gran soavità e dilettanza."
                }
            ],
            [
                {
                    "verse": "Ma, poi ch'io fossi alquanto risentito,"
                },
                {
                    "verse": "dalla cima persino alla radice"
                },
                {
                    "verse": "ti conteria mie pene a dito a dito;"
                }
            ],
            [
                {
                    "verse": "e, chiamandoti ladra e traditrice,"
                },
                {
                    "verse": "ti conteria gli oltraggi che m'hai fatti,"
                },
                {
                    "verse": "sì come fa chi d'amore è felice."
                }
            ],
            [
                {
                    "verse": "E tu, ridendo con piacevoli atti,"
                },
                {
                    "verse": "so che diresti: «Può egli esser questo,"
                },
                {
                    "verse": "ch'io tanto avessi a me tuo sensi tratti?»"
                }
            ],
            [
                {
                    "verse": "Ed io risponderei allegro e presto:"
                },
                {
                    "verse": "«Per certo sì», faccendo tanti giuri"
                },
                {
                    "verse": "che 'l creder poi non ti saria molesto."
                }
            ],
            [
                {
                    "verse": "Io so che tu lo sai e non ti curi"
                },
                {
                    "verse": "di me, cui tua bellezza tanto accora,"
                },
                {
                    "verse": "ch'io mi distruggo, e tu vie più t'induri."
                }
            ],
            [
                {
                    "verse": "Se di tua grazia mi ritrovo fora,"
                },
                {
                    "verse": "posso te riputar mortal nimica,"
                },
                {
                    "verse": "ché per te non riman ch'io non mi mora."
                }
            ],
            [
                {
                    "verse": "Vedi che tua speranza mi notrica:"
                },
                {
                    "verse": "vogli pel servo tuo, gentile e bella,"
                },
                {
                    "verse": "cangiar proposta e farti a lui amica!"
                }
            ],
            [
                {
                    "verse": "Da te spero d'aver lieta novella,"
                },
                {
                    "verse": "scrivendoti il mio dir con tanto effetto"
                },
                {
                    "verse": "che, scrivendo, mi pare essere a quella."
                }
            ],
            [
                {
                    "verse": "Della tua gioventù prendi diletto,"
                },
                {
                    "verse": "perch'ogni giorno la biltà si fugge"
                },
                {
                    "verse": "e sotto 'l capel can cangia suggetto."
                }
            ],
            [
                {
                    "verse": "Chi ben riguarda, bellezza si strugge"
                },
                {
                    "verse": "sugli uman corpi come neve al sole,"
                },
                {
                    "verse": "stando scoperta sanza avere altr'ugge."
                }
            ],
            [
                {
                    "verse": "Le più olenti e tenere vïole"
                },
                {
                    "verse": "perdon più tosto e vie più si disfanno"
                },
                {
                    "verse": "che non fan l'altre. E nota mie parole:"
                }
            ],
            [
                {
                    "verse": "se ti lasci invecchiar con questo inganno,"
                },
                {
                    "verse": "tu piangerai per quel che tanto t'ama"
                },
                {
                    "verse": "aver tenuto lui in tanto affanno;"
                }
            ],
            [
                {
                    "verse": "mentre ch'è 'l frutto su la verde rama,"
                },
                {
                    "verse": "dà di prenderne al servo libertate,"
                },
                {
                    "verse": "che sopra tutto quel disia e brama,"
                }
            ],
            [
                {
                    "verse": "gridando a te: «Piatà, piatà, piatate!»"
                }
            ]
        ]
    }
]