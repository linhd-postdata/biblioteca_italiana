[
    {
        "url": "https://github.com/linhd-postdata/biblioteca_italiana/blob/master/xml/bibit001096",
        "author": "Giovanni Roselli",
        "collection": "Poesie",
        "title": "I",
        "manually_checked": false,
        "text": [
            [
                {
                    "verse": "Era la notte ombrosa in ciascun loco"
                },
                {
                    "verse": "quïete agli animal ch'alberga in terra"
                },
                {
                    "verse": "doppo gli razzi del superno foco,"
                }
            ],
            [
                {
                    "verse": "quand'io senti' la fiamma, onde s'atterra,"
                },
                {
                    "verse": "sfavillarmi nel petto d'amor crudo"
                },
                {
                    "verse": "di colei, che mi mosse or pace or guerra,"
                }
            ],
            [
                {
                    "verse": "e vidimi nel foco essere ignudo"
                },
                {
                    "verse": "d'ogni aiuto fedel; e l'alma trista"
                },
                {
                    "verse": "nutriva la speranza, saldo scudo."
                }
            ],
            [
                {
                    "verse": "Allor m'aparve inanzi dalla vista"
                },
                {
                    "verse": "un uccel faretrato ardito e franco,"
                },
                {
                    "verse": "di ben mille color suo penna mista,"
                }
            ],
            [
                {
                    "verse": "el qual si puose dal sinistro fianco"
                },
                {
                    "verse": "d'esto corpo mortal, misero, aflitto,"
                },
                {
                    "verse": "d'infiniti sospir pasciuto e stanco."
                }
            ],
            [
                {
                    "verse": "«Che giova il lagrimar senza profitto?"
                },
                {
                    "verse": "— cominciò, e con voce alta e soave"
                },
                {
                    "verse": "tal che atento mi fece al santo ditto —"
                }
            ],
            [
                {
                    "verse": "Se tu vorrai che la possente chiave,"
                },
                {
                    "verse": "la qual io porto, snodi la catena"
                },
                {
                    "verse": "che ti par a portar cotanto grave,"
                }
            ],
            [
                {
                    "verse": "o se vorrai temprar l'ardente pena,"
                },
                {
                    "verse": "vedendo a te benigno quel signore"
                },
                {
                    "verse": "che sospirando a morte agnor ti mena,"
                }
            ],
            [
                {
                    "verse": "lèvati suso e vinci ogni dolore"
                },
                {
                    "verse": "colla virtù, che affaticata avanza"
                },
                {
                    "verse": "ogni vostro mortal, profondo errore»."
                }
            ],
            [
                {
                    "verse": "Allor ripresi alquanto di baldanza"
                },
                {
                    "verse": "e benigno mi volsi al divo sole,"
                },
                {
                    "verse": "che diede al viver mio ferma speranza,"
                }
            ],
            [
                {
                    "verse": "e cominciai: «Le tue sante parole"
                },
                {
                    "verse": "porgono al tristo cuor tanto conforto"
                },
                {
                    "verse": "che ripiglia valor, qual far si suole."
                }
            ],
            [
                {
                    "verse": "Se da contrarî venti il vero porto"
                },
                {
                    "verse": "si nega a' naviganti e 'l mar s'adira,"
                },
                {
                    "verse": "tal che contro non val governa accorto,"
                }
            ],
            [
                {
                    "verse": "e, mentre tempestando il legno agira,"
                },
                {
                    "verse": "si leva un venticello e gonfia il velo"
                },
                {
                    "verse": "e dal torto camin franchi gli tira,"
                }
            ],
            [
                {
                    "verse": "e come que' pel già posato cielo"
                },
                {
                    "verse": "stracchi da la difesa ognun s'aviva,"
                },
                {
                    "verse": "che per fortuna avea cangiato il pelo,"
                }
            ],
            [
                {
                    "verse": "così quella favella altera e diva"
                },
                {
                    "verse": "dette franco vigor al corpo lasso,"
                },
                {
                    "verse": "qual dispetto con pianto ognor nutriva."
                }
            ],
            [
                {
                    "verse": "Onde con riverenzia, a capo basso"
                },
                {
                    "verse": "seguiterò le tue orme divine,"
                },
                {
                    "verse": "non curando montagne, o bosco, o sasso»."
                }
            ],
            [
                {
                    "verse": "Allar mostrò le luce pellegrine"
                },
                {
                    "verse": "accese tutte in un soave riso,"
                },
                {
                    "verse": "ove il folle sperar già mai non fine."
                }
            ],
            [
                {
                    "verse": "Po' m'amunì che 'l mio guardar diviso"
                },
                {
                    "verse": "unque non fusse dal suo presto volo,"
                },
                {
                    "verse": "tenendo sempre al ciel levato il viso;"
                }
            ],
            [
                {
                    "verse": "e colle penne insino al primo volo"
                },
                {
                    "verse": "levossi allora e poi drizzò il camino,"
                },
                {
                    "verse": "ond'io mossi, sperando, alegro e solo."
                }
            ],
            [
                {
                    "verse": "Mentre io seguiva el mio fatal destino,"
                },
                {
                    "verse": "radoppiando la fiamma e 'l fuoco acceso,"
                },
                {
                    "verse": "che notrir mi dovea, tristo e tapino,"
                }
            ],
            [
                {
                    "verse": "vidi ne l'aier già esser sospeso"
                },
                {
                    "verse": "Cupido roteando, e gli occhi fissi"
                },
                {
                    "verse": "teneva in terra e nel calare inteso."
                }
            ],
            [
                {
                    "verse": "Chiuso nell'ale poi parve che gissi"
                },
                {
                    "verse": "per l'aer, fulgurando in quella parte"
                },
                {
                    "verse": "ave le forze sue volse sentissi."
                }
            ],
            [
                {
                    "verse": "Quivi per influenzia erano sparte"
                },
                {
                    "verse": "in pochi abitator l'ample virtuti,"
                },
                {
                    "verse": "ch'ebbe Mercurio, e l'eloquenzia e l'arte."
                }
            ],
            [
                {
                    "verse": "Poi che la guida ed io fummo venuti"
                },
                {
                    "verse": "nel luogo trïunfal, ove mi piacque"
                },
                {
                    "verse": "sentir del mio signar gli ultimi aiuti,"
                }
            ],
            [
                {
                    "verse": "vidi fioriti colli e le dolce acque"
                },
                {
                    "verse": "surger intorno al dilettoso monte,"
                },
                {
                    "verse": "ove della mia stirpe el nome nacque;"
                }
            ],
            [
                {
                    "verse": "e surger vidi dalla avversa fronte"
                },
                {
                    "verse": "due rivi in Appennino a piè del colle,"
                },
                {
                    "verse": "qua' nutricava un generoso fonte."
                }
            ],
            [
                {
                    "verse": "Natura trïunfar del mondo volle"
                },
                {
                    "verse": "quel ch'a man destra discendendo tolse"
                },
                {
                    "verse": "el nome, che Tiberio ancora estolle."
                }
            ],
            [
                {
                    "verse": "Da man sinistra il sopranome colse"
                },
                {
                    "verse": "Arno da Sarnia apresso a la colina,"
                },
                {
                    "verse": "ove in mille lacciuoli il cuor s'involse."
                }
            ],
            [
                {
                    "verse": "Crebbemi dentro un'amorosa spina"
                },
                {
                    "verse": "il luogo adorno e la dannosa gente,"
                },
                {
                    "verse": "che m'invitava alla fatal rapina."
                }
            ],
            [
                {
                    "verse": "Stavami sempre accesa nella mente"
                },
                {
                    "verse": "l'alta impromessa, ond'io gridai allora:"
                },
                {
                    "verse": "- Porgi a' prieghi, signor, l'urecchie intente:"
                }
            ],
            [
                {
                    "verse": "poi che 'l mesto dolor tanto m'accora"
                },
                {
                    "verse": "ch'al grave mio martir non truovo scampo"
                },
                {
                    "verse": "e l'ardente mia fiamma cresce ognora,"
                }
            ],
            [
                {
                    "verse": "qual fia il soccorso e 'l dilettoso campo"
                },
                {
                    "verse": "ch'aver dovevo, e questo dolce sito"
                },
                {
                    "verse": "che tempra il foco e l'amoroso vampo"
                }
            ],
            [
                {
                    "verse": "e, come già ben puoi aver sentito,"
                },
                {
                    "verse": "radoppia il caldo e la bramosa voglia,"
                },
                {
                    "verse": "che m'ha in tanti sospir sempre nutrito?"
                }
            ],
            [
                {
                    "verse": "Come adunque farò, ch'io non mi doglia"
                },
                {
                    "verse": "della tua fede e del superchio affanno,"
                },
                {
                    "verse": "che di vera quïete il cuor mi spoglia?"
                }
            ],
            [
                {
                    "verse": "Ecco l'adorno loco; e senza inganno"
                },
                {
                    "verse": "temprar tu puoi la dispietata fera"
                },
                {
                    "verse": "e le durezze che nel cuor gli stanno."
                }
            ],
            [
                {
                    "verse": "L'alto tuo ingegno, in cui la mente spera,"
                },
                {
                    "verse": "adopra, qual facesti in grembo a Dido,"
                },
                {
                    "verse": "quando piegasti la sua fé sincera,"
                }
            ],
            [
                {
                    "verse": "e qual facesti al doloroso grido"
                },
                {
                    "verse": "d'Adrïana, che Bacco accese e strinse"
                },
                {
                    "verse": "a farla degna di cotanto nido."
                }
            ],
            [
                {
                    "verse": "E come la tua forza ancor sospinse"
                },
                {
                    "verse": "Febo a seguir la ninfa insino al fiume,"
                },
                {
                    "verse": "ave di laür le suo membra cinse,"
                }
            ],
            [
                {
                    "verse": "tale ora accendi il disïato lume,"
                },
                {
                    "verse": "sì che, dall'auro stral percosso e vinto,"
                },
                {
                    "verse": "senta la forza di sì degno acume."
                }
            ],
            [
                {
                    "verse": "E come il viso di pallor dipinto"
                },
                {
                    "verse": "ebbe Medea poi che Iason l'accese,"
                },
                {
                    "verse": "sì che fé del suo sangue il mondo tinto,"
                }
            ],
            [
                {
                    "verse": "simil l'alte tue fiamme in lei discese"
                },
                {
                    "verse": "senta, onde, in vista impalidita e smorta,"
                },
                {
                    "verse": "vendetta vegga di cotante offese."
                }
            ],
            [
                {
                    "verse": "Tanto il dolor ne l'ira mi traporta"
                },
                {
                    "verse": "ch'ancor direi, se non ch'altronde spero"
                },
                {
                    "verse": "giusta mercé dalla tua mente accorta»."
                }
            ],
            [
                {
                    "verse": "Vinto Cupido dal parlar altero,"
                },
                {
                    "verse": "sorrise risguardando in quelle ville,"
                },
                {
                    "verse": "ov'era il mio signor tanto severo;"
                }
            ],
            [
                {
                    "verse": "e coll'orato stral quelle tranquille"
                },
                {
                    "verse": "luci turbò, spirando in lei la fiamma"
                },
                {
                    "verse": "che l'alma accende d'immortal faville."
                }
            ],
            [
                {
                    "verse": "Il cuor, che nel pensier sempre rinfiamma,"
                },
                {
                    "verse": "sentì la piaga, e il generoso sangue"
                },
                {
                    "verse": "consumava languendo a dramma a dramma."
                }
            ],
            [
                {
                    "verse": "E come, dal disio commosso, un angue"
                },
                {
                    "verse": "rapido cerca spegner l'alta brama,"
                },
                {
                    "verse": "né già mai nel furor posando langue,"
                }
            ],
            [
                {
                    "verse": "l'impeto ardente a così degna trama"
                },
                {
                    "verse": "simil la trasse; and'io senti' el diletto"
                },
                {
                    "verse": "dentro da l'alma dolorosa e grama."
                }
            ],
            [
                {
                    "verse": "Poi con mille sospir congiunsi il petto"
                },
                {
                    "verse": "colla leggiadra ninfa e in terra giacqui,"
                },
                {
                    "verse": "per impir l'alto e disïato affetto."
                }
            ],
            [
                {
                    "verse": "Raccontar non porrei quanto gli piacqui,"
                },
                {
                    "verse": "finché lassù giacemmo in su quell'erba,"
                },
                {
                    "verse": "ove poi più che prima a lei dispiacqui."
                }
            ],
            [
                {
                    "verse": "Qui la fiera selvaggia, aspra e superba"
                },
                {
                    "verse": "rinovar cominciò l'antico stile,"
                },
                {
                    "verse": "che la vita mi fé cotanto acerba."
                }
            ],
            [
                {
                    "verse": "Lasso! ch'io vidi il cuor già fatto umìle,"
                },
                {
                    "verse": "acceso in fiamma ancor più che non lice,"
                },
                {
                    "verse": "sentir la forza del piombato astile."
                }
            ],
            [
                {
                    "verse": "E quanto mi pareva esser felice"
                },
                {
                    "verse": "po' ch'adopiammo il dissolubil nodo,"
                },
                {
                    "verse": "tanto dolente or esser mi condice."
                }
            ],
            [
                {
                    "verse": "«Amor, la forza e il dispiatato frodo,"
                },
                {
                    "verse": "che fatto m'ha', a lamentar m'invita,"
                },
                {
                    "verse": "e l'alto sdegno per lo qual mi rodo."
                }
            ],
            [
                {
                    "verse": "Ma pria ch'io venga alla dolente vita"
                },
                {
                    "verse": "dirò degli altri per dolore spenti,"
                },
                {
                    "verse": "tanta pietade in te vider smarita."
                }
            ],
            [
                {
                    "verse": "Filide ancor si duol de' tardi e lenti"
                },
                {
                    "verse": "passi di Demofon, sì che conversa,"
                },
                {
                    "verse": "piangendo, mostra gli amorosi stenti."
                }
            ],
            [
                {
                    "verse": "Fedra, da poi che la fortuna avversa"
                },
                {
                    "verse": "d'Ipolito sentì, se stessa danna"
                },
                {
                    "verse": "di morte dolorosa, aspra e perversa."
                }
            ],
            [
                {
                    "verse": "Silla Minos del suo amor condanna"
                },
                {
                    "verse": "esser indegna, onde l'uccel rapace"
                },
                {
                    "verse": "per la giusta ira nel fuggir l'affanna."
                }
            ],
            [
                {
                    "verse": "Biblide a l'acque lagrimando giace"
                },
                {
                    "verse": "co' crini sparsi, e duolsi del fratello"
                },
                {
                    "verse": "che non si piega all'amorosa face."
                }
            ],
            [
                {
                    "verse": "Ifis, ch'è vinto dal maligno e fello"
                },
                {
                    "verse": "amor, quale Anasarte ancor non cura,"
                },
                {
                    "verse": "pendette inanzi a l'infelice ostello."
                }
            ],
            [
                {
                    "verse": "Ecco per doglia le sue membra indura,"
                },
                {
                    "verse": "onde Narcisso l'ombra al fonte geme,"
                },
                {
                    "verse": "che dal soave amplesso agnor si fura."
                }
            ],
            [
                {
                    "verse": "Ahi, falso Amor, perché cotanto preme"
                },
                {
                    "verse": "l'aspra tua fiamma e la tua gran durezza,"
                },
                {
                    "verse": "per cui venir conviensi all'ore estreme?"
                }
            ],
            [
                {
                    "verse": "Raccontar ben vorrei quanta fermezza"
                },
                {
                    "verse": "in te si truova e quant'è frale e vana"
                },
                {
                    "verse": "tua fede, tua speranza e tua dolcezza;"
                }
            ],
            [
                {
                    "verse": "ma, perch'io sento la mia mente insana"
                },
                {
                    "verse": "già vacillar per la futura morte,"
                },
                {
                    "verse": "la qual mi par non sia troppo lontana,"
                }
            ],
            [
                {
                    "verse": "partir conviemmi e lagrimar sì forte"
                },
                {
                    "verse": "ch'a pietà muova il ciel, a cui s'aspetta"
                },
                {
                    "verse": "aver mercé di sì malvagia sorte»."
                }
            ],
            [
                {
                    "verse": "Mentre ch'io parlo e che 'l dolor m'affretta"
                },
                {
                    "verse": "alla giusta partita, inanzi scorsi"
                },
                {
                    "verse": "una donna venir tutta soletta;"
                }
            ],
            [
                {
                    "verse": "poi che di me ed io di lei m'accorsi,"
                },
                {
                    "verse": "ella parlò con un soave accento,"
                },
                {
                    "verse": "onde tristi sospir dal cuor levorsi:"
                }
            ],
            [
                {
                    "verse": "«Pietà mi muove al tuo aspro tormento"
                },
                {
                    "verse": "trovar soccorso, e ciò ben far vorria"
                },
                {
                    "verse": "coll'alte forze che nell'erbe sento."
                }
            ],
            [
                {
                    "verse": "Io son la ninfa grazïosa e pia"
                },
                {
                    "verse": "ch'amai Ulisse e Pico, a cui fu' cruda"
                },
                {
                    "verse": "perché dal nastro amor chiesto fuggia."
                }
            ],
            [
                {
                    "verse": "E perché brieve nel mio dir conchiuda,"
                },
                {
                    "verse": "io son severa a chi amar perdona"
                },
                {
                    "verse": "l'amante, di pietà spogliata e gnuda."
                }
            ],
            [
                {
                    "verse": "Segui adunque la dea che 'l ciel ti dona"
                },
                {
                    "verse": "per degna guida al tuo tristo languire,"
                },
                {
                    "verse": "mentre la voglia nel venir ti sprona»."
                }
            ],
            [
                {
                    "verse": "«Poi che nel tuo cospetto il mio martire"
                },
                {
                    "verse": "par per vera virtù trovar mercede,"
                },
                {
                    "verse": "— rispuosi a Circe — e' mi convien seguire»."
                }
            ],
            [
                {
                    "verse": "Ella m'intese e dal sinistro pede"
                },
                {
                    "verse": "spogliata entrò ne' luoghi oscuri e foschi,"
                },
                {
                    "verse": "ove l'erbe a cercar china si diede."
                }
            ],
            [
                {
                    "verse": "Quivi raccolse più di mille toschi"
                },
                {
                    "verse": "di radici e di fior, fin che la luna"
                },
                {
                    "verse": "lume stillò ne' dolorosi boschi."
                }
            ],
            [
                {
                    "verse": "Poi urlar cominciò per l'aier bruna;"
                },
                {
                    "verse": "diversi canti, orribili sospiri,"
                },
                {
                    "verse": "pianti, mugghi, latrari insieme auna."
                }
            ],
            [
                {
                    "verse": "«Che pur pensando nel pensier t'agiri?"
                },
                {
                    "verse": "— disse la dea — Del sol brieve fia 'l tempo"
                },
                {
                    "verse": "ch'averan fine i tuoi lunghi desiri."
                }
            ],
            [
                {
                    "verse": "Vedi le stelle, ch'al turbato tempo"
                },
                {
                    "verse": "fanno splendor, sì che facciàn ritorno"
                },
                {
                    "verse": "mentre ch'è atta la stagione e 'l tempo»."
                }
            ],
            [
                {
                    "verse": "Ragiunto avea la luna ogni suo corno"
                },
                {
                    "verse": "quando tornammo, e lei non volle intrare"
                },
                {
                    "verse": "dentro alle porte di quel luogo adorno."
                }
            ],
            [
                {
                    "verse": "Quivi di cera a lei vidi creare"
                },
                {
                    "verse": "simil forma alla ninfa, cui non calse"
                },
                {
                    "verse": "del fuoco, a cui già mai potti restare;"
                }
            ],
            [
                {
                    "verse": "e sparse l'acque simulate e false"
                },
                {
                    "verse": "del fonte, che, da poi passato è l'onda,"
                },
                {
                    "verse": "indrieto ritornar unque si valse."
                }
            ],
            [
                {
                    "verse": "Tre volte poscia quell'altra circonda"
                },
                {
                    "verse": "di tre fila diverse, e fé tre nodi"
                },
                {
                    "verse": "ch'ogni somma potenzia in tre gioconda."
                }
            ],
            [
                {
                    "verse": "L'immagin volse a' simiglianti modi"
                },
                {
                    "verse": "e l'erbe messe in sulla fiamma accesa,"
                },
                {
                    "verse": "l'erbe che vincon gli amorosi frodi."
                }
            ],
            [
                {
                    "verse": "Spesse volte la luna esser offesa"
                },
                {
                    "verse": "si vede per la forza, e stare i fiumi;"
                },
                {
                    "verse": "né sa, né puossi contro usar diffesa."
                }
            ],
            [
                {
                    "verse": "Cominciò poi sopra gli ardenti fumi:"
                },
                {
                    "verse": "«Proserpina, ch'al centro etterna regni,"
                },
                {
                    "verse": "vinto Pluton da' generosi lumi,"
                }
            ],
            [
                {
                    "verse": "Aletto, che nutrir sempre t'ingegni,"
                },
                {
                    "verse": "Discordia, e voi sorelle, che vendetta"
                },
                {
                    "verse": "fate in inferno de' celesti sdegni,"
                }
            ],
            [
                {
                    "verse": "Minos per cui giustizia al fin s'aspetta,"
                },
                {
                    "verse": "Caron che l'ombre navigando passi"
                },
                {
                    "verse": "e cacci indrieto qualunque s'affretta,"
                }
            ],
            [
                {
                    "verse": "Cerber, che' luoghi tenebrosi e bassi"
                },
                {
                    "verse": "guardi da' spirti ch'innumati al sonno"
                },
                {
                    "verse": "vengon da' corpi consumati e lassi,"
                }
            ],
            [
                {
                    "verse": "poi che l'erbe per sé guarir non ponno"
                },
                {
                    "verse": "la fiamma di costui, vi chiamo in versi,"
                },
                {
                    "verse": "pe' qual da luogo a luogo immoti vonno."
                }
            ],
            [
                {
                    "verse": "Questi cantando, per la selva spersi"
                },
                {
                    "verse": "Pico e' compagni, e feci il tempo oscuro"
                },
                {
                    "verse": "e in più di mille forme gli conversi."
                }
            ],
            [
                {
                    "verse": "Solvete il nodo inviluppato e duro,"
                },
                {
                    "verse": "spengasi il foco e il dispiatato sdegno,"
                },
                {
                    "verse": "sì che viva d'amore omai sicuro!»"
                }
            ],
            [
                {
                    "verse": "Volse mostrar natura il vero segno"
                },
                {
                    "verse": "della mia libertade e la gran forza"
                },
                {
                    "verse": "che gli dei hanno del terrestre regno."
                }
            ],
            [
                {
                    "verse": "E quando il foco le radici sforza"
                },
                {
                    "verse": "superando l'amor, vidi 'n quell'ochi,"
                },
                {
                    "verse": "non so per qual virtù, la fiamma smorza;"
                }
            ],
            [
                {
                    "verse": "e senti' spirti, ch'ululando rochi"
                },
                {
                    "verse": "dicean: «Rimanti, ché finita è l'opra"
                },
                {
                    "verse": "c'ha in te spento gli amorosi fuochi!»"
                }
            ],
            [
                {
                    "verse": "Mentre che Circe nel gittar s'adopra"
                },
                {
                    "verse": "all'acque il cener, subito mi parse"
                },
                {
                    "verse": "il cielo aperto e l'emisper di sopra,"
                }
            ],
            [
                {
                    "verse": "e quella fiamma, che gran tempo m'arse,"
                },
                {
                    "verse": "volar là dentro, e far serene e belle"
                },
                {
                    "verse": "l'alte cose del cielo. E la dea sparse,"
                }
            ],
            [
                {
                    "verse": "ed io rimasi a contemplar le stelle."
                }
            ]
        ]
    },
    {
        "url": "https://github.com/linhd-postdata/biblioteca_italiana/blob/master/xml/bibit001096",
        "author": "Giovanni Roselli",
        "collection": "Poesie",
        "title": "II",
        "manually_checked": false,
        "text": [
            [
                {
                    "verse": "Fra frondi, arbori, boschi e verde piagge"
                },
                {
                    "verse": "era il dolce signor che m'innamora,"
                },
                {
                    "verse": "quando giunse el dolor, ch'or sì mi accora"
                },
                {
                    "verse": "ch'esser vorrei fra le sassose spiagge"
                }
            ],
            [
                {
                    "verse": "con venti, con tempeste aspre e silvagge,"
                },
                {
                    "verse": "tal che Morte chiudessi l'ultim' ora"
                },
                {
                    "verse": "della vita angosciosa, ove dimora"
                },
                {
                    "verse": "pianti, doglie, sospir aspre e silvagge."
                }
            ],
            [
                {
                    "verse": "Ma se colei, ch'allor tanto mi piacque,"
                },
                {
                    "verse": "mostrassi alzati e disdegnosi lumi"
                },
                {
                    "verse": "e discordia nascessi ov'ora è pace,"
                }
            ],
            [
                {
                    "verse": "qua' rivi, qual fontane o gelide acque"
                },
                {
                    "verse": "spegnarian meglio in me gli ardenti fumi,"
                },
                {
                    "verse": "accesi di mortal eternal face?"
                }
            ]
        ]
    },
    {
        "url": "https://github.com/linhd-postdata/biblioteca_italiana/blob/master/xml/bibit001096",
        "author": "Giovanni Roselli",
        "collection": "Poesie",
        "title": "III",
        "manually_checked": false,
        "text": [
            [
                {
                    "verse": "Se mai divo furor famoso e degno"
                },
                {
                    "verse": "mosse l'alma a cantar sì alte rime"
                },
                {
                    "verse": "che d'ogni mio altro stil passasse il segno,"
                }
            ],
            [
                {
                    "verse": "ora mostri mie ingegno amplo e sublime,"
                },
                {
                    "verse": "per consolar color che duro caso"
                },
                {
                    "verse": "di sì dannosa morte tanto opprime."
                }
            ],
            [
                {
                    "verse": "Era el mondo ne l'orto e ne l'occaso"
                },
                {
                    "verse": "di splendor pelegrino ornato e chiaro,"
                },
                {
                    "verse": "del qual per morte ora è cieco rimaso."
                }
            ],
            [
                {
                    "verse": "Al laüdabil fine in pianto amaro"
                },
                {
                    "verse": "molti commosson l'alma sbigottita,"
                },
                {
                    "verse": "come chi più suo ben che d'altri ha caro."
                }
            ],
            [
                {
                    "verse": "Né cognobber costor l'alma esser gita"
                },
                {
                    "verse": "a quell'alto Signor ch'a chi ben vive"
                },
                {
                    "verse": "pace promette con eterna vita;"
                }
            ],
            [
                {
                    "verse": "onde el poeta nostro ben descrive"
                },
                {
                    "verse": "la morte fin d'una pregion oscura,"
                },
                {
                    "verse": "a chi vol contemplar cose alte e dive."
                }
            ],
            [
                {
                    "verse": "E però a chi par troppo aspra e dura"
                },
                {
                    "verse": "così beata morte, el proprio bene"
                },
                {
                    "verse": "ama più che di quel che a noi si fura."
                }
            ],
            [
                {
                    "verse": "Onde chi, amicizia alma mantene"
                },
                {
                    "verse": "de l'amico perduto si duol tanto"
                },
                {
                    "verse": "quanto ch'al primo moto si conviene;"
                }
            ],
            [
                {
                    "verse": "poi rafrena sua doglia e 'l tristo pianto,"
                },
                {
                    "verse": "consolando se stesso con ragione,"
                },
                {
                    "verse": "ch' esser de' guida a ciascun giusto e santo,"
                }
            ],
            [
                {
                    "verse": "e rimembra di Dio l'alta intenzione,"
                },
                {
                    "verse": "el qual, se alcun suo ben a noi concede,"
                },
                {
                    "verse": "non vuol che ci dogliàn, s'altro dispone."
                }
            ],
            [
                {
                    "verse": "Così faccia ciascun che aperto crede"
                },
                {
                    "verse": "l'alto don pelegrino a noi concesso"
                },
                {
                    "verse": "da quel sommo Rettor che tutto vede;"
                }
            ],
            [
                {
                    "verse": "e de l'amico la memoria apresso"
                },
                {
                    "verse": "a lor dolce rimanga, e per languire"
                },
                {
                    "verse": "non sperin l'alto Idio aver mai flesso."
                }
            ],
            [
                {
                    "verse": "Finisca adunque il lor crudo martire;"
                },
                {
                    "verse": "savio consiglio e non lunghezza vana,"
                },
                {
                    "verse": "se dal comune error voglion partire;"
                }
            ],
            [
                {
                    "verse": "ché per mille ragion par folle e strana"
                },
                {
                    "verse": "l'aspra passion che prendon per la morte,"
                },
                {
                    "verse": "la quale a lor non è troppo lontana."
                }
            ],
            [
                {
                    "verse": "Chi esser dee che lacrimando forte"
                },
                {
                    "verse": "si doglia che la morte lui aterra,"
                },
                {
                    "verse": "se a lui seguirla è necessaria sorte?"
                }
            ],
            [
                {
                    "verse": "Ben misero è colui che 'l duolo afferra,"
                },
                {
                    "verse": "se non fa con l'amico alcun profitto"
                },
                {
                    "verse": "e col vulgo comun gravemente erra."
                }
            ],
            [
                {
                    "verse": "Esser dee di ciascuno equo e dritto"
                },
                {
                    "verse": "l'animo, poi che per vero destino"
                },
                {
                    "verse": "lassar convien le membre e 'l corpo aflitto."
                }
            ],
            [
                {
                    "verse": "Non veggiàn noi quanto è frale el camino"
                },
                {
                    "verse": "d'esta misera vita, e in quanto affanno"
                },
                {
                    "verse": "nutrito è il corpo misero e tapino,"
                }
            ],
            [
                {
                    "verse": "e del presente e di quel che daranno"
                },
                {
                    "verse": "gli alti pianeti a noi nulla esser certo,"
                },
                {
                    "verse": "se non la morte, fin d'ogni rio danno?"
                }
            ],
            [
                {
                    "verse": "Costei ci mostra el nostro error aperto"
                },
                {
                    "verse": "e 'l tempo breve, misero che corre"
                },
                {
                    "verse": "inver di lei per mille casi incerto."
                }
            ],
            [
                {
                    "verse": "Perché dunque ci duol, se quel che tôrre"
                },
                {
                    "verse": "non può potenza over caso felice,"
                },
                {
                    "verse": "ne l'amico diletto prima occorre?"
                }
            ],
            [
                {
                    "verse": "Se l'universo tempo o quanto lice"
                },
                {
                    "verse": "viver altrui nostro ingegno comprenda,"
                },
                {
                    "verse": "nostra vita vedren quant'è infelice;"
                }
            ],
            [
                {
                    "verse": "e noto ci sarà quanto si stenda"
                },
                {
                    "verse": "in breve caso el cupido disio"
                },
                {
                    "verse": "de la plebe, che par che nulla intenda."
                }
            ],
            [
                {
                    "verse": "E però ciascun, ch'è santo e pio,"
                },
                {
                    "verse": "ama la morte, per uscir del laccio"
                },
                {
                    "verse": "di questo corpo tenebroso e rio."
                }
            ],
            [
                {
                    "verse": "Miseri noi, quanto è grave l'impaccio"
                },
                {
                    "verse": "del viver nostro pien d'ogni tormento,"
                },
                {
                    "verse": "suddito a fame, a sete, a neve, a giaccio!"
                }
            ],
            [
                {
                    "verse": "E però, rimembrando il crudo stento"
                },
                {
                    "verse": "qual mantener conviensi in tal terreno,"
                },
                {
                    "verse": "non facciàn del perduto alcun lamento."
                }
            ],
            [
                {
                    "verse": "Anzi, con gran quïete el nostro seno"
                },
                {
                    "verse": "de li purpurei fiori e di vïole"
                },
                {
                    "verse": "odoriferi assai sia colmo e pieno;"
                }
            ],
            [
                {
                    "verse": "e là dove doler altri si suole,"
                },
                {
                    "verse": "al pelegrin sepulto el dono inane"
                },
                {
                    "verse": "faccia, po' che da noi ancor si cole"
                }
            ],
            [
                {
                    "verse": "le membra da lo spirto sì lontane."
                }
            ]
        ]
    }
]