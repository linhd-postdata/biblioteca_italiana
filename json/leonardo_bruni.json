[
    {
        "url": "https://github.com/linhd-postdata/biblioteca_italiana/blob/master/xml/bibit001561",
        "author": "Leonardo Bruni",
        "collection": "Poesie",
        "title": "I",
        "manually_checked": false,
        "text": [
            [
                {
                    "verse": "Lunga quistion fu già tra' vecchi saggi"
                },
                {
                    "verse": "ed ancora nel mondo sen contende"
                },
                {
                    "verse": "per qual om meglio intende:"
                },
                {
                    "verse": "che sia felicità e in che consista."
                },
                {
                    "verse": "E' fu alcuno che, vinto da li raggi"
                },
                {
                    "verse": "dello sprendor che l'onoranza stende,"
                },
                {
                    "verse": "per sua ragion difende"
                },
                {
                    "verse": "onor essere il fin di nostra vista."
                },
                {
                    "verse": "Per onor acquistar, l'uomo s'immista"
                },
                {
                    "verse": "ne' pericoli stremi, e di fatiga"
                },
                {
                    "verse": "e d'affanni s'imbriga,"
                },
                {
                    "verse": "riputando essere in felice stato"
                },
                {
                    "verse": "chi sopra gli altri al mondo è onorato."
                }
            ],
            [
                {
                    "verse": "Questo appetito il generoso core"
                },
                {
                    "verse": "veggiam che sprona sempre agli alti affari,"
                },
                {
                    "verse": "sì che divenga pari"
                },
                {
                    "verse": "o che vantaggi de' sommi la loda."
                },
                {
                    "verse": "Onor par che sia il fin d'ogni valore,"
                },
                {
                    "verse": "onor fa noi a noi esser discari,"
                },
                {
                    "verse": "che in pericoli amari"
                },
                {
                    "verse": "talor c'incalcia; e, se pur non aproda,"
                },
                {
                    "verse": "di ferute e di morte par che goda."
                },
                {
                    "verse": "Il laudabil pensier, ch'è 'n cor, ci agogna"
                },
                {
                    "verse": "che noi fuggiàn vergogna,"
                },
                {
                    "verse": "confortando la vita d'onor priva"
                },
                {
                    "verse": "esser peggio che morte in fama viva."
                }
            ],
            [
                {
                    "verse": "Altri fu di non meno autoritade,"
                },
                {
                    "verse": "che lo stato felice d'esto mondo"
                },
                {
                    "verse": "sol nel viver giocondo"
                },
                {
                    "verse": "pensò che fosse, e di questo fa prove"
                },
                {
                    "verse": "che ogni atto dell'uom, se veritade"
                },
                {
                    "verse": "dicer vogliam pensando a tondo a tondo."
                },
                {
                    "verse": "procede che secondo"
                },
                {
                    "verse": "piacere aspetta, e questo sol ci move."
                },
                {
                    "verse": "Chi cercherebbe onor, chi gloria dove"
                },
                {
                    "verse": "onore e gloria fosse con dispetto?"
                },
                {
                    "verse": "Ma perch'elli è diletto"
                },
                {
                    "verse": "nell'onoranza, questo estremo tira"
                },
                {
                    "verse": "nostro appetito al gaudio che ne spira."
                }
            ],
            [
                {
                    "verse": "Né nessun ben tanto comune a tutti"
                },
                {
                    "verse": "gli animanti è quanto solo il piacere;"
                },
                {
                    "verse": "questo veggiàn volere"
                },
                {
                    "verse": "il savio, il matto, il mansüeto, il fiero,"
                },
                {
                    "verse": "onde natura par che i suoi costrutti"
                },
                {
                    "verse": "converta in questo più che in altro avere."
                },
                {
                    "verse": "Poi che tanto è in calere"
                },
                {
                    "verse": "a tutti gli animanti il lor pensiero,"
                },
                {
                    "verse": "chi domandassi su nel cielo Impero"
                },
                {
                    "verse": "della vita di Dio e di sua corte"
                },
                {
                    "verse": "fien le risposte accorte:"
                },
                {
                    "verse": "nïente altro far lui e sua milizia"
                },
                {
                    "verse": "se non vivere in gaudio ed in letizia."
                }
            ],
            [
                {
                    "verse": "Chi negar può adunque giù fra noi"
                },
                {
                    "verse": "quel de l'uomo esser il felice stato,"
                },
                {
                    "verse": "ch'è più assimigliato"
                },
                {
                    "verse": "alla felice vita delli dei,"
                },
                {
                    "verse": "voluttà gaüdiosa con li suoi"
                },
                {
                    "verse": "piacer soavi, il cor contento e grato"
                },
                {
                    "verse": "ed in sé appagato"
                },
                {
                    "verse": "d'ogni disio e vôto d'ogni omei?"
                },
                {
                    "verse": "Certo, quand'io ricerco i pensier miei,"
                },
                {
                    "verse": "s'altr'osan chieder, e' diventan muti"
                },
                {
                    "verse": "e stan come perduti,"
                },
                {
                    "verse": "ché riprovar gli argomenti gli è duro;"
                },
                {
                    "verse": "e questa oppinïon fu d'Epicuro."
                }
            ],
            [
                {
                    "verse": "A Socrate e Platone e lor famiglia,"
                },
                {
                    "verse": "sublimi autor d'ogni ragion sottile,"
                },
                {
                    "verse": "parve troppo esser vile"
                },
                {
                    "verse": "ponere in dilettanza nostra voglia,"
                },
                {
                    "verse": "e disser l'uom dovere alzar le ciglia"
                },
                {
                    "verse": "a maggior eccellenzia, a cor virile,"
                },
                {
                    "verse": "scacciando il püerile"
                },
                {
                    "verse": "pensier di voluttà over di doglia"
                },
                {
                    "verse": "(e così paion tutti d'altra scoglia),"
                },
                {
                    "verse": "confortando a virtù ed a durezza,"
                },
                {
                    "verse": "ad affanni, ad asprezza,"
                },
                {
                    "verse": "per lo ben fare, ed a questo esser nato,"
                },
                {
                    "verse": "perché vir da virtù è nominato."
                }
            ],
            [
                {
                    "verse": "Cernesi di natura questa impronta"
                },
                {
                    "verse": "ne' fanciulletti ancor non depravati,"
                },
                {
                    "verse": "né fuor di via tirati,"
                },
                {
                    "verse": "che sori drieto a natura sen vanno;"
                },
                {
                    "verse": "questi veggiàn con isdegno e con onta"
                },
                {
                    "verse": "soffrir, se dagli equal son superati,"
                },
                {
                    "verse": "e tutti lor conati"
                },
                {
                    "verse": "drizzano a vantaggiare in quel che fanno."
                },
                {
                    "verse": "Per questo gli agi lassano, e l'affanno"
                },
                {
                    "verse": "di lor voluntà prendono; e ciò mostra"
                },
                {
                    "verse": "che questa vita nostra"
                },
                {
                    "verse": "non è nata a goder, ma a eccellenzia"
                },
                {
                    "verse": "ed a virtù: quest'è vera sentenzia."
                }
            ],
            [
                {
                    "verse": "Ma nasce un punto qui dubbioso e scuro"
                },
                {
                    "verse": "che setteggiar fa poi questa famiglia"
                },
                {
                    "verse": "e tra sé la scompiglia,"
                },
                {
                    "verse": "sì ch'a litigio ed a piato la mena,"
                },
                {
                    "verse": "che l'uom, quantunque virtüoso e puro,"
                },
                {
                    "verse": "in guai puote cadere a maraviglia,"
                },
                {
                    "verse": "se fortuna il capiglia,"
                },
                {
                    "verse": "posto in calamità, tormento e pena,"
                },
                {
                    "verse": "in povertà, in essilio, in catena."
                },
                {
                    "verse": "Chiamar costui felice è dura cosa,"
                },
                {
                    "verse": "sì che par vizïosa"
                },
                {
                    "verse": "questa sentenzia: che vertù non basta"
                },
                {
                    "verse": "sanza favor del cielo e stella fausta."
                }
            ],
            [
                {
                    "verse": "Questo altri consentîro, altri negâro;"
                },
                {
                    "verse": "e così altercando, d'una scola,"
                },
                {
                    "verse": "avanti unita e sola,"
                },
                {
                    "verse": "se ne fêr due e contrarie e diverse:"
                },
                {
                    "verse": "que' che consenton che 'n quantunque amaro"
                },
                {
                    "verse": "stato felicità dura e non cola,"
                },
                {
                    "verse": "dicon alta parola,"
                },
                {
                    "verse": "pur che sia vera, e che 'l vantar non verse;"
                },
                {
                    "verse": "e dicon che, 'n quantunque aspre e perverse"
                },
                {
                    "verse": "iniurie di fortuna, sta sicura"
                },
                {
                    "verse": "virtù, e ciò non cura."
                },
                {
                    "verse": "O Dio, se questo è vero e tal valore"
                },
                {
                    "verse": "regna nell'uomo, egli è un gran signore!"
                }
            ],
            [
                {
                    "verse": "Ma temo che non sia questa sentenzia"
                },
                {
                    "verse": "più specïosa che verace a dire,"
                },
                {
                    "verse": "e che non abbia ardire;"
                },
                {
                    "verse": "di lunge dal pericol poi s'asconda,"
                },
                {
                    "verse": "se di crudel tiranno vïolenzia"
                },
                {
                    "verse": "spogli de' beni e lui ponga in martire,"
                },
                {
                    "verse": "e facciali morire"
                },
                {
                    "verse": "in sua presenza i figli. Or qui risponda"
                },
                {
                    "verse": "Zenon, che tenne questa dura sponda:"
                },
                {
                    "verse": "dir non cura e non duole el crudo carmo,"
                },
                {
                    "verse": "più insensato che marmo;"
                },
                {
                    "verse": "e, se l'affligge il duol, come è beato"
                },
                {
                    "verse": "l'uomo inquïeto ed ansio di suo stato!"
                }
            ],
            [
                {
                    "verse": "Gli altri, per schifar la grande ostanza,"
                },
                {
                    "verse": "virtù non poser, ma operazione"
                },
                {
                    "verse": "in lor diffinizione,"
                },
                {
                    "verse": "sì che schiudesser quindi ogni difetto,"
                },
                {
                    "verse": "ché l'uom, posto in tormento ed in tristanza,"
                },
                {
                    "verse": "virtù ben ha, ma operar non pòne;"
                },
                {
                    "verse": "e questa è la ragione"
                },
                {
                    "verse": "perché non è felice con effetto:"
                },
                {
                    "verse": "adunque l'un richiede atto perfetto,"
                },
                {
                    "verse": "all'altro abito basta; e così fanno"
                },
                {
                    "verse": "color che più ne sanno"
                },
                {
                    "verse": "vacillar tutti, e la lite ancor dura,"
                },
                {
                    "verse": "perché darne sentenza è cosa oscura."
                }
            ],
            [
                {
                    "verse": "Pur, raccogliendo a nostra utilitade,"
                },
                {
                    "verse": "teniam che la vertù piena e perfetta"
                },
                {
                    "verse": "operando ci assetta"
                },
                {
                    "verse": "nello stato felice d'esto mondo."
                },
                {
                    "verse": "Questo pare aver più di veritade,"
                },
                {
                    "verse": "quest'è la meno scropulosa setta,"
                },
                {
                    "verse": "quest'è la più eletta"
                },
                {
                    "verse": "da' sapïenti, e qui 'l ver non nascondo."
                },
                {
                    "verse": "Quinc'è l'onor, quinc'è 'l viver giocondo,"
                },
                {
                    "verse": "ché la virtù degni d'onor ci face,"
                },
                {
                    "verse": "e 'l ben oprar sì piace"
                },
                {
                    "verse": "alla sua coscïenzia che 'n dolzore"
                },
                {
                    "verse": "fa viver quel che n'è operatore."
                },
                {
                    "verse": "— Canzon, non ragionar con li cattivi,"
                },
                {
                    "verse": "ma dimostrati a' buoni e quelli invita"
                },
                {
                    "verse": "alla felice vita,"
                },
                {
                    "verse": "e, se non è superbo questo a dire,"
                },
                {
                    "verse": "moral ti puoi chiamar sanza mentire."
                }
            ]
        ]
    },
    {
        "url": "https://github.com/linhd-postdata/biblioteca_italiana/blob/master/xml/bibit001561",
        "author": "Leonardo Bruni",
        "collection": "Poesie",
        "title": "II",
        "manually_checked": false,
        "text": [
            [
                {
                    "verse": "O Venere formosa, o sacro lume,"
                },
                {
                    "verse": "o salutar fulgore, o alma stella"
                },
                {
                    "verse": "bella sopra ogni bella,"
                },
                {
                    "verse": "che dal sublime cielo amor diffondi,"
                },
                {
                    "verse": "qual lingua, o quale stilo, o qual volume,"
                },
                {
                    "verse": "quale eloquenzia prisca over novella"
                },
                {
                    "verse": "può con mortal favella"
                },
                {
                    "verse": "gl'immortal don contar, che ne fecondi?"
                },
                {
                    "verse": "Da te provengon tutti e ben giocondi;"
                },
                {
                    "verse": "tu 'l cielo illustri con tua chiara lampa,"
                },
                {
                    "verse": "e giù nel mondo avampa"
                },
                {
                    "verse": "ogni animante, sì che tua potenza"
                },
                {
                    "verse": "perpetüar costrigne lor semenza."
                }
            ],
            [
                {
                    "verse": "Quando prim'entra il luminar del cielo"
                },
                {
                    "verse": "in quella regïon, la qual disegna"
                },
                {
                    "verse": "l'aurata sopransegna"
                },
                {
                    "verse": "del trïangol celeste, allor s'esplìca"
                },
                {
                    "verse": "la tua virtù e scaccia vento e gelo."
                },
                {
                    "verse": "Voluttà, gioia e amicizia regna,"
                },
                {
                    "verse": "e la terra si degna"
                },
                {
                    "verse": "di fior vestirsi e diventar aprica;"
                },
                {
                    "verse": "il mar pon giù la guerra sua antica"
                },
                {
                    "verse": "e placido si fa ed a te ride,"
                },
                {
                    "verse": "e gli augeletti stride,"
                },
                {
                    "verse": "percossi da tua forza, gittan fuore,"
                },
                {
                    "verse": "e tutto il mondo grida: «Amore, amore!»"
                }
            ],
            [
                {
                    "verse": "Non monti eccelsi, non rapaci fiumi,"
                },
                {
                    "verse": "non valli tenebrose o selva scura"
                },
                {
                    "verse": "ostan, ché sanza cura"
                },
                {
                    "verse": "trapassan, quando sprona il tuo impero."
                },
                {
                    "verse": "Tu, dea, permuti gli antichi costumi"
                },
                {
                    "verse": "e fai placido tal che prima fura,"
                },
                {
                    "verse": "e l'armi tue secura"
                },
                {
                    "verse": "rendono ogn'alma e di coraggio altero."
                },
                {
                    "verse": "Per ogni bosco e per ogni sentero"
                },
                {
                    "verse": "pace, amicizia e concordia si vede,"
                },
                {
                    "verse": "e l'uno all'altro crede"
                },
                {
                    "verse": "placido sanza fraude ed in fé pura,"
                },
                {
                    "verse": "e per questa salute il mondo dura."
                }
            ],
            [
                {
                    "verse": "D'esta virtù ch'io t'ho mostrato e veggio"
                },
                {
                    "verse": "nasce l'amore. O insensata turba,"
                },
                {
                    "verse": "certo chi 'n lui si turba"
                },
                {
                    "verse": "degno è che in estremo odio al mondo gema!"
                },
                {
                    "verse": "L'alma gentil, che su nell'alto seggio"
                },
                {
                    "verse": "vidde beltade vera sanza turba,"
                },
                {
                    "verse": "poi giù quando s'inurba"
                },
                {
                    "verse": "se simil vede a quella alta e suprema,"
                },
                {
                    "verse": "attonita la guata, e pare scema"
                },
                {
                    "verse": "d'ogni altro senso, e propinquar disia."
                },
                {
                    "verse": "E questa fantasia"
                },
                {
                    "verse": "distrugge l'alma, o dio! mirabil cosa,"
                },
                {
                    "verse": "ché fuor di sé la mente in altri posa."
                }
            ],
            [
                {
                    "verse": "Chi amor crede biasimare il loda,"
                },
                {
                    "verse": "quando insano e furente in suo dir chiama"
                },
                {
                    "verse": "colui che fervente ama,"
                },
                {
                    "verse": "perché divin furor è ben perfetto."
                },
                {
                    "verse": "La Sibilla non mai il vero isnoda"
                },
                {
                    "verse": "se non quand'è furente, matta e grama,"
                },
                {
                    "verse": "e la divina trama"
                },
                {
                    "verse": "cerne il commosso e non il sano petto,"
                },
                {
                    "verse": "e gli vaticinanti, c'han predetto,"
                },
                {
                    "verse": "furenti vider; sì che non è rio"
                },
                {
                    "verse": "il furor che da Dio"
                },
                {
                    "verse": "discende nella mente, e così amore"
                },
                {
                    "verse": "da Vener nasce ed è divin furore."
                }
            ],
            [
                {
                    "verse": "Essa beata cogli occhi ridenti"
                },
                {
                    "verse": "su del colmo del ciel guarda nostre opre"
                },
                {
                    "verse": "e dintorno la cuopre"
                },
                {
                    "verse": "l'auriga con le sue dorate spalle."
                },
                {
                    "verse": "Le picciole Virgilïe lucenti"
                },
                {
                    "verse": "alli suo piè festeggiano, e di sopre"
                },
                {
                    "verse": "dal destro omero scopre"
                },
                {
                    "verse": "Perseo armato con sue stelle gialle;"
                },
                {
                    "verse": "con l'altra mano in sul sinistro calle"
                },
                {
                    "verse": "la fiera coma d'Orïon minaccia,"
                },
                {
                    "verse": "e quei si rimbonaccia"
                },
                {
                    "verse": "e pon giù l'ira e l'armi, e tale aspetto"
                },
                {
                    "verse": "spande nel mondo un fiume di diletto."
                },
                {
                    "verse": "— Questo inno a tuo onor, Ciprigna bella,"
                },
                {
                    "verse": "ha fatto un'alma che su nel ciel forse"
                },
                {
                    "verse": "dentro a tue rote corse,"
                },
                {
                    "verse": "dove improntata fu della tua grazia;"
                },
                {
                    "verse": "però di te lodar non fie mai sazia."
                }
            ]
        ]
    },
    {
        "url": "https://github.com/linhd-postdata/biblioteca_italiana/blob/master/xml/bibit001561",
        "author": "Leonardo Bruni",
        "collection": "Poesie",
        "title": "III",
        "manually_checked": false,
        "text": [
            [
                {
                    "verse": "Spenta veggio merzé sopra la terra,"
                },
                {
                    "verse": "e gl'intelletti nostri, infimi e bassi,"
                },
                {
                    "verse": "d'amore e carità tutti esser cassi,"
                },
                {
                    "verse": "ché morte saria pace e fin di guerra;"
                }
            ],
            [
                {
                    "verse": "el giusto esser punito da chi erra,"
                },
                {
                    "verse": "chi vuol usar virtù non è chi lassi,"
                },
                {
                    "verse": "veggio cupidità c'ha preso i passi"
                },
                {
                    "verse": "e nostra coscïenza accieca e serra."
                }
            ],
            [
                {
                    "verse": "E veggio carità discara e rasa"
                },
                {
                    "verse": "e la nimica sua posseder tutto,"
                },
                {
                    "verse": "sicché del suo fetor put'ogni casa."
                }
            ],
            [
                {
                    "verse": "E veggio il fonte di pietà sì asciutto,"
                },
                {
                    "verse": "che, se alcuna virtù c'è più rimasa,"
                },
                {
                    "verse": "regna in sì pochi che tardi fa frutto."
                }
            ]
        ]
    }
]