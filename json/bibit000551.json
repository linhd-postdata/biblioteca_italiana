[
    {
        "author": "Dolcibene de' Tori",
        "work": "Avemaria",
        "title": "Avemaria di messer Dolcibene quando and\u00f2 al Sepolcro a quelle invenie",
        "structure": "non-definito",
        "url": "http://www.bibliotecaitaliana.it/testo/bibit000551",
        "text": [
            [
                {
                    "verse": "Ave, <o> grol\u00efosa Virgo pia,"
                },
                {
                    "verse": "Madre di Cristo, Vergine Maria."
                },
                {
                    "verse": "A te ricorro, come peccatore,"
                },
                {
                    "verse": "ch\u00e9 preghi il tuo Figliuol per lo suo amore"
                },
                {
                    "verse": "che non riguardi al mio gran peccato"
                },
                {
                    "verse": "ch'i' ho commesso poi ch'io fui nato."
                },
                {
                    "verse": "Pregalo, Madre, ched e' mi perdoni:"
                },
                {
                    "verse": "divotamente il dico ginocchioni;"
                },
                {
                    "verse": "ch'i' ho peccato in mal dire e in mal fare,"
                },
                {
                    "verse": "e alla morte veggiomi appressare."
                },
                {
                    "verse": "Or mi conforta, Madre, al mio bisogno,"
                },
                {
                    "verse": "ch\u00e9 l'altra notte i' feci un crudel sogno:"
                },
                {
                    "verse": "ch\u00e9 mi parea ch'i' fossi portato"
                },
                {
                    "verse": "al mio avello e dentro sotterrato;"
                },
                {
                    "verse": "e poscia mi destai s\u00ec pauroso"
                },
                {
                    "verse": "che stato son d'allora in qua pensoso,"
                },
                {
                    "verse": "ch\u00e9 io sono certo che io debbo morire."
                },
                {
                    "verse": "Per\u00f2 ti prego che mi deggi udire,"
                },
                {
                    "verse": "ch'i' ho speranza che mi aiuterai,"
                },
                {
                    "verse": "s\u00ec ch'allo 'nferno non andr\u00f2 giammai;"
                },
                {
                    "verse": "ch\u00e9 'l Figliuolo \u00e8 tanto graz\u00efoso"
                },
                {
                    "verse": "che grazia ti far\u00e0 del mio riposo;"
                },
                {
                    "verse": "ch\u00e9 sai ch'i' venni a vedere oltramare"
                },
                {
                    "verse": "le case dove stesti ad abitare,"
                },
                {
                    "verse": "e in pi\u00f9 luoghi fui l\u00e0 in Egitto,"
                },
                {
                    "verse": "ch'a raccontarlo saria lungo iscritto."
                },
                {
                    "verse": "Ma pur dir\u00f2 in parte a tutti quanti"
                },
                {
                    "verse": "com'io cercai di molti luoghi santi."
                },
                {
                    "verse": "Presso a Damasco fu' a diciotto miglia,"
                },
                {
                    "verse": "dove trovai una gran maraviglia:"
                },
                {
                    "verse": "Santa Maria di Sardena dipinta,"
                },
                {
                    "verse": "che geme l'olio sanza cosa infinta."
                },
                {
                    "verse": "E andamene a quel monte presso al mare,"
                },
                {
                    "verse": "l\u00e0 dove Cristo il popol f\u00e9 mangiare,"
                },
                {
                    "verse": "di cinque pani e due pesci saziati,"
                },
                {
                    "verse": "ch'erano istati cotanti affamati."
                },
                {
                    "verse": "Apresso fui dov'el chiam\u00f2 cotanto"
                },
                {
                    "verse": "gli apostoli nel mar con ciascun santo,"
                },
                {
                    "verse": "e su per l'acqua and\u00f2 sanza bagnarsi;"
                },
                {
                    "verse": "con Pietro stette un pezzo a favellarsi."
                },
                {
                    "verse": "Cafarnaum trovai e Nazzarette"
                },
                {
                    "verse": "e 'l monte di Tab\u00f2r, ov'egli stette."
                },
                {
                    "verse": "E vidi dove fosti annunz\u00efata"
                },
                {
                    "verse": "da l'angel Gabbr\u00efello e salutata."
                },
                {
                    "verse": "E fu' al pozzo ove Ges\u00f9 a sedere"
                },
                {
                    "verse": "a la Sammaritana chiese bere."
                },
                {
                    "verse": "Canaan Galilea \u00e8 in quel cammino,"
                },
                {
                    "verse": "dove 'l miracol f\u00e9 dell'acqua vino."
                },
                {
                    "verse": "Po' me n'andai a quel castel disfatto"
                },
                {
                    "verse": "dove 'l Batista fu di pregion tratto;"
                },
                {
                    "verse": "Sebastia ha nome quel castel ch'io dico,"
                },
                {
                    "verse": "e par bene, a vedere, vecchio e antico."
                },
                {
                    "verse": "E vidi l\u00e0 dov'el fu dicollato,"
                },
                {
                    "verse": "e ivi stetti e piansivi buon dato."
                },
                {
                    "verse": "E nella valle fui di Mambr\u00efella,"
                },
                {
                    "verse": "che gi\u00e0 fuvvi fondata una cappella"
                },
                {
                    "verse": "dove sepolto fu Abraam e Sara,"
                },
                {
                    "verse": "che fu sua moglie e donna molto cara,"
                },
                {
                    "verse": "Isaac, Giacob, e dodici a un'otta"
                },
                {
                    "verse": "che fur riposti e messi in una grotta."
                },
                {
                    "verse": "E ivi presso \u00e8 chiamato Ebrone,"
                },
                {
                    "verse": "dove f\u00e9 ldio il primo nostro padrone"
                },
                {
                    "verse": "Adamo, ed Eva, che 'n quel luogo nacque."
                },
                {
                    "verse": "Poi di veder pi\u00f9 oltre ancor mi piacque,"
                },
                {
                    "verse": "per\u00f2 che mi parca bene mill'anni"
                },
                {
                    "verse": "ch'io fossi dove stette san Giovanni."
                },
                {
                    "verse": "Andai l\u00e0 dove fece penitenza,"
                },
                {
                    "verse": "ma d'esser morto v'ebbi gran temenza,"
                },
                {
                    "verse": "quando mi vidi in luogo tanto strano:"
                },
                {
                    "verse": "e con paura andai al fiume Giordano,"
                },
                {
                    "verse": "e quivi immantanente mi spogliai"
                },
                {
                    "verse": "e in quell'acqua tutto mi bagnai."
                },
                {
                    "verse": "Po' n'andai in sul monte la mattina,"
                },
                {
                    "verse": "l\u00e0 dove Cristo f\u00e9 la quarantina,"
                },
                {
                    "verse": "e ivi non mangiai tutto quel giorno;"
                },
                {
                    "verse": "po' feci in sulla strada mio ritorno."
                },
                {
                    "verse": "E camminando andai a un castello:"
                },
                {
                    "verse": "Bettania ha nome, e vidivi uno avello,"
                },
                {
                    "verse": "l\u00e0 dove Lazzaro fu sotterrato"
                },
                {
                    "verse": "e Cristo nel cav\u00f2 risucitato."
                },
                {
                    "verse": "E fui in Bel\u00efem, l\u00e0 dove nacque"
                },
                {
                    "verse": "il nostro Salvador, com'a lui piacque."
                },
                {
                    "verse": "Il luogo vidi ancora ch'i' non v'ho detto,"
                },
                {
                    "verse": "dove un giudeo prese il cataletto"
                },
                {
                    "verse": "quando portata fosti a sotterrare,"
                },
                {
                    "verse": "che le man li facesti ivi seccare."
                },
                {
                    "verse": "La val di Giosaff\u00e0 allor passai"
                },
                {
                    "verse": "e Te Deum laudamus vi cantai,"
                },
                {
                    "verse": "perch'io vi trovai tua sepoltura,"
                },
                {
                    "verse": "che mai non ebbi cos\u00ec gran ventura;"
                },
                {
                    "verse": "e era sotterra cinquanta scaglioni,"
                },
                {
                    "verse": "i qua' pi\u00f9 volte iscesi ginocchioni."
                },
                {
                    "verse": "E poi andai a veder Galilea"
                },
                {
                    "verse": "per una strada faticosa e rea."
                },
                {
                    "verse": "E dirizz\u00e2mi a monte Uliveto,"
                },
                {
                    "verse": "e giunsi in su quel poggio sano e lieto."
                },
                {
                    "verse": "E vidi dove Cristo amaestrava"
                },
                {
                    "verse": "gli apostoli, e 'l luogo ov'egli stava;"
                },
                {
                    "verse": "ed \u00e8vvi ancora la citerna e 'l chiostro"
                },
                {
                    "verse": "dove dett\u00f2e e fece il Paternostro."
                },
                {
                    "verse": "E ivi pi\u00f9 suso un poco fui menato"
                },
                {
                    "verse": "dov'elli in ciel sal\u00ec risucitato."
                },
                {
                    "verse": "Ancora vi cantai il Credo in Deo"
                },
                {
                    "verse": "pur per dispetto di ciascun giudeo;"
                },
                {
                    "verse": "ch'io m'azzuffai con uno in quel v\u00efaggio"
                },
                {
                    "verse": "ed ebbi della zuffa gran vantaggio;"
                },
                {
                    "verse": "e perch'el dicea mal del nostro Cristo,"
                },
                {
                    "verse": "il feci Cogl'ingoffi molto tristo."
                },
                {
                    "verse": "Un altro luogo andai anco a vedere,"
                },
                {
                    "verse": "l\u00e0 dove Cristo si volle dolere,"
                },
                {
                    "verse": "e indi la citt\u00e0 si vide tutta;"
                },
                {
                    "verse": "piangendo disse: <Ancora fia distrutta! >."
                },
                {
                    "verse": "E poi iscesi gi\u00f9 per una piaggia"
                },
                {
                    "verse": "ad altro luogo c'ha nome Beffaggia,"
                },
                {
                    "verse": "dov'el sal\u00ec domenica d'ulivo"
                },
                {
                    "verse": "in sul somiero, s\u00ec com'io discrivo."
                },
                {
                    "verse": "Stetti a Gerusalem presso a uno mese,"
                },
                {
                    "verse": "cercato ch'ebbi parte del paese."
                },
                {
                    "verse": "In prima fui a quella chiesa santa"
                },
                {
                    "verse": "dove sant'Anna fece la tua pianta."
                },
                {
                    "verse": "Di notte entrai a compagnia d'un frate"
                },
                {
                    "verse": "e guadagnai da trenta bastonate;"
                },
                {
                    "verse": "e frate Valentin fu mio compagno"
                },
                {
                    "verse": "ed ebbe la sua parte del guadagno;"
                },
                {
                    "verse": "e presso ch'i' non vi fu' mort'a ghiado,"
                },
                {
                    "verse": "perch'\u00e8 de' Saracini il vescovado."
                },
                {
                    "verse": "Part\u00efmi doloroso una mattina;"
                },
                {
                    "verse": "e con gran sete venni a la Pescina,"
                },
                {
                    "verse": "dove si dice, e credol per lo fermo,"
                },
                {
                    "verse": "ch'ogn'anno vi si sana entro uno infermo."
                },
                {
                    "verse": "Poi me n'andai al tempio Salamone,"
                },
                {
                    "verse": "dove portasti Cristo a Sim\u00efone;"
                },
                {
                    "verse": "ed ivi dentro non si puote entrare:"
                },
                {
                    "verse": "chi \u00e8 cristian conviengli rinnegare."
                },
                {
                    "verse": "E com'io il seppi, mi parti' di botto,"
                },
                {
                    "verse": "fuggendo per la strada pi\u00f9 ch'al trotto;"
                },
                {
                    "verse": "e ripos\u00e2mi poi, perch'era lasso,"
                },
                {
                    "verse": "a la casa che fu di Ca\u00effasso."
                },
                {
                    "verse": "Quella d'Erode \u00e8 iviritta allato,"
                },
                {
                    "verse": "apresso quella d'Anna e di Pilato."
                },
                {
                    "verse": "La casa di Simon v'era ancor presso,"
                },
                {
                    "verse": "l\u00e0 dove Cristo il visitava spesso."
                },
                {
                    "verse": "E vidi l\u00e0 dove la Maddalena"
                },
                {
                    "verse": "li lav\u00f2 i piedi, lagrimando, a cena."
                },
                {
                    "verse": "E fui a quella grotta ove adorava"
                },
                {
                    "verse": "il tuo Figliuol, quando nascoso stava."
                },
                {
                    "verse": "E quivi \u00e8 l'orto l\u00e0 ov'el fu preso,"
                },
                {
                    "verse": "quando da Giuda fu cotanto offeso."
                },
                {
                    "verse": "E vidi dove Pietro il rinneg\u00f2"
                },
                {
                    "verse": "prima tre volte che 'l gallo cant\u00f2."
                },
                {
                    "verse": "E vidi il luogo ov'el fu giudicato"
                },
                {
                    "verse": "a morte, in sulla croce chiavellato."
                },
                {
                    "verse": "Po' me n'andai a monte Calvaro,"
                },
                {
                    "verse": "dove i Giudei il tuo Figliuol menaro."
                },
                {
                    "verse": "E vidi l\u00e0 dove tu lo scontrasti,"
                },
                {
                    "verse": "E co\u00b7la croce in collo l'abbracciasti,"
                },
                {
                    "verse": "dicendo: \u201cOm\u00e8, ch'i' non ti posso atare,"
                },
                {
                    "verse": "ch'i' son cacciata, e ciascun mi vuol dare!"
                },
                {
                    "verse": "E veggio ancora che ci son di quelli"
                },
                {
                    "verse": "che t'han pelata la barba e' capelli;"
                },
                {
                    "verse": "e veggio le tue carni insanguinate,"
                },
                {
                    "verse": "livide e guaste e tutte maculate."
                },
                {
                    "verse": "Quando ti vidi porre in su la croce,"
                },
                {
                    "verse": "i' piansi con istrida ad alta boce;"
                },
                {
                    "verse": "e molti mi diceano in sulla piazza:"
                },
                {
                    "verse": "'T\u00ecrati indietro: e' par che tu sia pazza!'."
                },
                {
                    "verse": "Quando udi' chiavar le dolci mani"
                },
                {
                    "verse": "da que' Giudei e dispietati cani,"
                },
                {
                    "verse": "allora caddi in terra tramortita"
                },
                {
                    "verse": "e parvemi passar di questa vita;"
                },
                {
                    "verse": "e cos\u00ec stetti ben presso a tre ore,"
                },
                {
                    "verse": "che non mi risenti' per lo dolore."
                },
                {
                    "verse": "E com'io fu' sollevata a sedere,"
                },
                {
                    "verse": "io udi' che tu chiedesti bere."
                },
                {
                    "verse": "Allora in pi\u00e8 con furor mi levai,"
                },
                {
                    "verse": "e' panni e 'l volto tutto mi stracciai."
                },
                {
                    "verse": "Quando vidi la canna co\u00b7la spugna,"
                },
                {
                    "verse": "di\u00eami nel volto forte colle pugna."
                },
                {
                    "verse": "Un chiovo ne' tuoi piei era confitto;"
                },
                {
                    "verse": "gi\u00e0 non potevi pi\u00f9, s\u00ec eri afflitto."
                },
                {
                    "verse": "Allora dissi: \u2018Dolce Figliuol mio,"
                },
                {
                    "verse": "in tuo scambio costass\u00f9 foss'io!\u2019."
                },
                {
                    "verse": "Alquanto allora gli tuoi occhi alzasti"
                },
                {
                    "verse": "e a Giovanni mi raccomandasti."
                },
                {
                    "verse": "E quando udi' che tu dicesti: \u2018Madre,"
                },
                {
                    "verse": "i' son presso che morto e vonne al Padre\u2019,"
                },
                {
                    "verse": "allora dissi: \u2018Io son la tua Maria:"
                },
                {
                    "verse": "non mi lasciar tra questa gente ria"
                },
                {
                    "verse": "e menami con teco al Creatore,"
                },
                {
                    "verse": "ch'io non rimagna qui con tal dolore\u2019."
                },
                {
                    "verse": "Allora il viso al petto ebbe chinato,"
                },
                {
                    "verse": "ond'io cognobbi che n'era ito il fiato."
                },
                {
                    "verse": "Pensate s'io ebbi gran dolore,"
                },
                {
                    "verse": "vedendo morto cos\u00ec il mio amore."
                },
                {
                    "verse": "E quivi stetti presso ch'alla sera,"
                },
                {
                    "verse": "ch'i' vidi la sua faccia tutta nera,"
                },
                {
                    "verse": "aspettando che fosse isch\u00efavato;"
                },
                {
                    "verse": "venne Longino e di\u00e8gli nel costato."
                },
                {
                    "verse": "Poi lo ricorsi morto nelle braccia,"
                },
                {
                    "verse": "baciando con gran pianto la sua faccia;"
                },
                {
                    "verse": "la bocca puosi al fianco, a la ferita,"
                },
                {
                    "verse": "fioca piangendo, ch'appena er'udita."
                },
                {
                    "verse": "E tanto il duol cresceva e raddoppiava"
                },
                {
                    "verse": "che quasi il cuore in corpo mi scoppiava;"
                },
                {
                    "verse": "e non poteva pi\u00f9, tant'era stanca:"
                },
                {
                    "verse": "la vita m'era quasi tutta manca."
                },
                {
                    "verse": "Io abbracciava quell'altre Marie,"
                },
                {
                    "verse": "dicendo lor: \u2018Dolci sirocchie mie,"
                },
                {
                    "verse": "con quanta pena l'avea allevato!"
                },
                {
                    "verse": "Or l'hanno morto a torto e cruc\u00efato!"
                },
                {
                    "verse": "E donna mi credeva esser maggiore"
                },
                {
                    "verse": "che fosse al mondo, e truovomi minore;"
                },
                {
                    "verse": "e oggi sono la pi\u00f9 isconsolata"
                },
                {
                    "verse": "che fusse mai in questo mondo nata\u2019."
                },
                {
                    "verse": "E quando il vidi metter ne lo avello,"
                },
                {
                    "verse": "presilo stretto e volli star con ello."
                },
                {
                    "verse": "Gioseppo e Niccodemo mi pigliava,"
                },
                {
                    "verse": "e ciaschedun con meco lagrimava;"
                },
                {
                    "verse": "e delle braccia a forza mel cavaro"
                },
                {
                    "verse": "ed a monte S\u00efon me ne menaro;"
                },
                {
                    "verse": "ed ivi entrai in casa di Giovanni,"
                },
                {
                    "verse": "col quale stetti poscia tredici anni."
                },
                {
                    "verse": "Per\u00f2 perdona a questo peccatore,"
                },
                {
                    "verse": "dacch\u00e9 vuole esser nostro servidore,"
                },
                {
                    "verse": "lo quale \u00e8 chiamato messer Dolcibene,"
                },
                {
                    "verse": "si ch'allo inferno rio non abbi pene,"
                },
                {
                    "verse": "per\u00f2 che m'ha promesso e m'ha giurato"
                },
                {
                    "verse": "ch'egli \u00e8 pentuto d'ogni suo peccato\u201d."
                }
            ]
        ]
    }
]