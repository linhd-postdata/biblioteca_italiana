[
    {
        "url": "https://github.com/linhd-postdata/biblioteca_italiana/blob/master/xml/bibit000157",
        "author": "Filippo Lapaccini",
        "collection": "Poesie",
        "title": "II",
        "manually_checked": false,
        "text": [
            [
                {
                    "verse": "L'eccelsa fama tua pel mondo sparsa,"
                },
                {
                    "verse": "milite glorïoso, al dir m'induce"
                },
                {
                    "verse": "parte di tue virtute alte e supreme,"
                },
                {
                    "verse": "ben ch'ogni penna serìa stanca e scarsa,"
                },
                {
                    "verse": "ed ogni mente a contemplar la luce"
                },
                {
                    "verse": "che 'n te resplende ed ogni ingegno teme."
                },
                {
                    "verse": "Benedetto sia 'l seme"
                },
                {
                    "verse": "ch'al mondo pose così dolce frutto,"
                },
                {
                    "verse": "per far felice tutto"
                },
                {
                    "verse": "el secul nostro e d'oro ancor l'etade!"
                },
                {
                    "verse": "O fior di nobiltade,"
                },
                {
                    "verse": "qual chiama ogn'om con verbe alte e leggiadre:"
                },
                {
                    "verse": "gloria del mondo e de la patria padre!"
                }
            ],
            [
                {
                    "verse": "Quale al mondo fu mai che 'n teneri anni"
                },
                {
                    "verse": "meritasse quel nome, el quale acquisti"
                },
                {
                    "verse": "per mantener la gran virtù paterna?"
                },
                {
                    "verse": "Chi mai sostenne per la patria affanni"
                },
                {
                    "verse": "quanto el tuo degno padre? E signi visti"
                },
                {
                    "verse": "ne son per la sua fama tanto eterna;"
                },
                {
                    "verse": "in lui par si discerna"
                },
                {
                    "verse": "nome di degno, e l'opra corrisponde."
                },
                {
                    "verse": "Tu drieto alle sue onde"
                },
                {
                    "verse": "reten l'opre laudabile e' costumi,"
                },
                {
                    "verse": "non per posarsi in piumi,"
                },
                {
                    "verse": "ma per degno essercizio in tempo verde,"
                },
                {
                    "verse": "sì che 'l tuo nome mai fama non perde."
                }
            ],
            [
                {
                    "verse": "Ne' boni accrescon le virtù laudate,"
                },
                {
                    "verse": "perché parte è del premio che s'aspetta,"
                },
                {
                    "verse": "quantunque debol sia a tanto volo;"
                },
                {
                    "verse": "e le debite laude a te sol date"
                },
                {
                    "verse": "ti faranno con voglia alta e perfetta"
                },
                {
                    "verse": "pronto l'occhio fermare a l'alto polo,"
                },
                {
                    "verse": "famoso al mondo solo,"
                },
                {
                    "verse": "vago, leggiadro, bel, fermo e costante;"
                },
                {
                    "verse": "opre degne, alme e sante"
                },
                {
                    "verse": "sempre hai seguite e segui, tal ch'al mondo"
                },
                {
                    "verse": "avrai già mai secondo,"
                },
                {
                    "verse": "temuto, amato ed onorato tanto"
                },
                {
                    "verse": "che darsi alcun già mai potrà tal vanto."
                }
            ],
            [
                {
                    "verse": "Onde 'l summo Pastor, di Pietro erede,"
                },
                {
                    "verse": "per confirmarti e crescer nel domìno,"
                },
                {
                    "verse": "per l'opre tue iustissime e virili,"
                },
                {
                    "verse": "cognosciuto l'amor, l'intiera fede,"
                },
                {
                    "verse": "la qual ti porta el popul pelegrino,"
                },
                {
                    "verse": "ogn'altro move degli usati stili."
                },
                {
                    "verse": "Così sempre gli umìli"
                },
                {
                    "verse": "sono essaltati, e gli alteri e potenti"
                },
                {
                    "verse": "son tra le basse genti"
                },
                {
                    "verse": "messi e deposti de le sedie loro."
                },
                {
                    "verse": "Però questo tesoro"
                },
                {
                    "verse": "de l'umiltà da te non si scompagni,"
                },
                {
                    "verse": "ché là sta ben, nei cor gentili e magni."
                }
            ],
            [
                {
                    "verse": "Nova progenie è giù dal ciel discesa,"
                },
                {
                    "verse": "el secul si renova e son le legge"
                },
                {
                    "verse": "già di Saturno retornate in terra."
                },
                {
                    "verse": "Più tua patria non teme al mondo offesa,"
                },
                {
                    "verse": "ma come Scipïon salvò sua gregge,"
                },
                {
                    "verse": "tu la tua salvarai da morte e guerra."
                },
                {
                    "verse": "E so ben che non erra"
                },
                {
                    "verse": "chi dice el nome tuo star sempre vivo,"
                },
                {
                    "verse": "magno, reale e divo,"
                },
                {
                    "verse": "gratissimo a colui che con suo zelo"
                },
                {
                    "verse": "ti segue in caldo e 'n gelo"
                },
                {
                    "verse": "con fede intègra, o uom sanz'altro equale,"
                },
                {
                    "verse": "più ch'Alessandro o Cesar liberale."
                }
            ],
            [
                {
                    "verse": "Però, spirti gentil, ch'in tante carte"
                },
                {
                    "verse": "poetezzando avete e tanto scritto,"
                },
                {
                    "verse": "movetevi a cantar d'un tanto viro,"
                },
                {
                    "verse": "divo più in terra che 'n ciel Giove e Marte,"
                },
                {
                    "verse": "ché l'uom più degno fa, più degno è ditto."
                },
                {
                    "verse": "Però nessun di dir sazi el disiro;"
                },
                {
                    "verse": "novo roman Papiro,"
                },
                {
                    "verse": "anzi Muzio novel col gran coltello,"
                },
                {
                    "verse": "o 'l gran Fabio o Marcello"
                },
                {
                    "verse": "ci parra' ancor per tempo in gioventute,"
                },
                {
                    "verse": "certa fida salute,"
                },
                {
                    "verse": "colonna vera del tuo popul degno,"
                },
                {
                    "verse": "tal che tanto non merta el mondan regno."
                }
            ],
            [
                {
                    "verse": "E come 'l gran tesor lassò Fabrizio"
                },
                {
                    "verse": "per acquistare onor, che mai fia spento,"
                },
                {
                    "verse": "e per la patria sua tenere in pace,"
                },
                {
                    "verse": "così per la virtù lassato hai 'l vizio,"
                },
                {
                    "verse": "sendo a l'onor più ch'al tesoro intento,"
                },
                {
                    "verse": "amando el ben comun che tanto piace,"
                },
                {
                    "verse": "Cato giusto e verace,"
                },
                {
                    "verse": "robusto al falso, al bon pietoso Enea,"
                },
                {
                    "verse": "fidele a Citerea,"
                },
                {
                    "verse": "ispecchio e lume al viver d'i mortali,"
                },
                {
                    "verse": "che con le tue sante ali"
                },
                {
                    "verse": "hai fatto tra i viventi molte prove"
                },
                {
                    "verse": "da volare al tuo fine in grembo a Giove."
                },
                {
                    "verse": "— Canzone, el tuo parlar pien di giustizia"
                },
                {
                    "verse": "farà da molti amarti e tener cara,"
                },
                {
                    "verse": "ch'assai è da piacer chi parla el vero."
                },
                {
                    "verse": "Però t'invia innanzi a sua milizia"
                },
                {
                    "verse": "e genuflesso a lui parla e dechiara"
                },
                {
                    "verse": "quanto in sua gentilezza sempre spero,"
                },
                {
                    "verse": "e con l'animo intiero"
                },
                {
                    "verse": "dirai: «El mio fattor, che mi ti manda,"
                },
                {
                    "verse": "a te, che tanto pòi, si racomanda»."
                }
            ]
        ]
    },
    {
        "url": "https://github.com/linhd-postdata/biblioteca_italiana/blob/master/xml/bibit000157",
        "author": "Filippo Lapaccini",
        "collection": "Poesie",
        "title": "III",
        "manually_checked": false,
        "text": [
            [
                {
                    "verse": "Bongianni, i' fu' l'altr'ier messo in prigione"
                },
                {
                    "verse": "dal Ghierbolino e 'l Grullo e dal Chianciano,"
                },
                {
                    "verse": "dal falso Cicutrenna e da Friano,"
                },
                {
                    "verse": "che mi menoron via com'un ladrone."
                }
            ],
            [
                {
                    "verse": "Aposonmi ch'egli era per quistione"
                },
                {
                    "verse": "per guadagnare, ma e' presono invano,"
                },
                {
                    "verse": "ma mi dispiacque sì quell'atto strano,"
                },
                {
                    "verse": "ch'i' ne darò lor giusta punizione."
                }
            ],
            [
                {
                    "verse": "Se l'un è traditor, l'altr'è assassino,"
                },
                {
                    "verse": "e l'altro è ladro pien d'ogni malizia,"
                },
                {
                    "verse": "l'altr'è ruffian per un boccal di vino."
                }
            ],
            [
                {
                    "verse": "A nulla non vorrei loro amicizia,"
                },
                {
                    "verse": "ché quando i' gli risguardo pel cammino,"
                },
                {
                    "verse": "dico fra me di lor: — Guarda trestizia! —"
                }
            ],
            [
                {
                    "verse": "Se mai si fa giustizia,"
                },
                {
                    "verse": "impiccate costor, ch'ognuno è reo,"
                },
                {
                    "verse": "come con Ver facesti e Pantaleo."
                }
            ]
        ]
    },
    {
        "url": "https://github.com/linhd-postdata/biblioteca_italiana/blob/master/xml/bibit000157",
        "author": "Filippo Lapaccini",
        "collection": "Poesie",
        "title": "IV",
        "manually_checked": false,
        "text": [
            [
                {
                    "verse": "Di Luca Pitti ho visto la muraglia"
                },
                {
                    "verse": "e sopra ciò è il Getto e Meo Coppini"
                },
                {
                    "verse": "con più che cenciquanta contadini,"
                },
                {
                    "verse": "uomin da fatti e non punto canaglia."
                }
            ],
            [
                {
                    "verse": "Chi rompe o spezza o percuote o raguaglia"
                },
                {
                    "verse": "con pale, marre, vanghe e beccastrini,"
                },
                {
                    "verse": "tanto che giunga in su gli alti confini,"
                },
                {
                    "verse": "ché si vegga di Ceser l'anticaglia."
                }
            ],
            [
                {
                    "verse": "Chi gridava: — Acqua, rena! — e chi: — Calcina! —"
                },
                {
                    "verse": "chi chiamava Baron, chi Scapigliato,"
                },
                {
                    "verse": "chi Vinciguerra chiama e Franchessina,"
                }
            ],
            [
                {
                    "verse": "ch'ognun parea del diserto sbucato,"
                },
                {
                    "verse": "o vogliàn dir pur gente di marina,"
                },
                {
                    "verse": "ch'are' ciascuno un lupo trangugiato."
                }
            ],
            [
                {
                    "verse": "I' mi tirai dallato,"
                },
                {
                    "verse": "perché v'era un che menava un martello,"
                },
                {
                    "verse": "che sfavillava più che Mongibello."
                }
            ]
        ]
    },
    {
        "url": "https://github.com/linhd-postdata/biblioteca_italiana/blob/master/xml/bibit000157",
        "author": "Filippo Lapaccini",
        "collection": "Poesie",
        "title": "V",
        "manually_checked": false,
        "text": [
            [
                {
                    "verse": "Lieto prendea riposo ad una fonte;"
                },
                {
                    "verse": "ivi mirava il sol, ch'alla verdura"
                },
                {
                    "verse": "suol dar calore, e questa alma figura"
                },
                {
                    "verse": "aparve innanti a me con lieta fronte."
                }
            ],
            [
                {
                    "verse": "Ed eron tante suo bellezze pronte"
                },
                {
                    "verse": "che la luce del sol facieno scura;"
                },
                {
                    "verse": "allor m'accesi e fuor d'ogni misura,"
                },
                {
                    "verse": "né mai pensai alle future onte,"
                }
            ],
            [
                {
                    "verse": "di giugno a' ventinove dì del mese,"
                },
                {
                    "verse": "all'alma festa; ond'ogni ben mi sfugge"
                },
                {
                    "verse": "po' che da me si parte il mie sostegno."
                }
            ],
            [
                {
                    "verse": "E, quando penso a così vil paese,"
                },
                {
                    "verse": "conosco il torto onde 'l mie cor si strugge,"
                },
                {
                    "verse": "veggendo tal bellezza al loco indegno."
                }
            ]
        ]
    }
]