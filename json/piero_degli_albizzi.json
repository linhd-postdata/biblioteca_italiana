[
    {
        "url": "https://github.com/linhd-postdata/biblioteca_italiana/blob/master/xml/bibit000761",
        "author": "Piero degli Albizzi",
        "collection": "Poesie",
        "title": "I",
        "manually_checked": false,
        "text": [
            [
                {
                    "verse": "A qualunque animal che vive in terra"
                },
                {
                    "verse": "è concesso da Dio"
                },
                {
                    "verse": "per natura seguire alcuna cosa"
                },
                {
                    "verse": "altra al comun desio,"
                },
                {
                    "verse": "per la quale il pensier s'adagia e posa"
                },
                {
                    "verse": "e fuor di sé ogn'altra cura serra."
                },
                {
                    "verse": "L'uccel rapace in guerra"
                },
                {
                    "verse": "si diletta e nutrica;"
                },
                {
                    "verse": "la picciola formica,"
                },
                {
                    "verse": "per conservar la sua povera vita,"
                },
                {
                    "verse": "nel vago e dolce tempo s'afatica;"
                },
                {
                    "verse": "la natura del veltro lui invita"
                },
                {
                    "verse": "a seguir lepri, cavriuoli e cerbi,"
                },
                {
                    "verse": "né cotal voglia in lui mai è finita,"
                },
                {
                    "verse": "benché spesso si spolpi e si disnervi."
                }
            ],
            [
                {
                    "verse": "A l'uomo è conceduta la ragione,"
                },
                {
                    "verse": "per la qual si diparte"
                },
                {
                    "verse": "dalla natura degli altri animali."
                },
                {
                    "verse": "Chi quella pon da parte"
                },
                {
                    "verse": "e dassi a seguitare e vizî mali,"
                },
                {
                    "verse": "d'essere uom rimuove la cagione."
                },
                {
                    "verse": "Quanto mala pigione"
                },
                {
                    "verse": "è quella di coloro,"
                },
                {
                    "verse": "che solo in far tesoro,"
                },
                {
                    "verse": "in voluttà e pompe sono attenti,"
                },
                {
                    "verse": "lasciando quel che la ragion dà loro!"
                },
                {
                    "verse": "Ragion ci mena e guida co' suo venti"
                },
                {
                    "verse": "a seguitar virtù, per lo qual bene"
                },
                {
                    "verse": "i vizî tutti in noi son morti e spenti,"
                },
                {
                    "verse": "sempre crescendo di gloria la spene."
                }
            ],
            [
                {
                    "verse": "Tutti color ch'adirizzan lor vita"
                },
                {
                    "verse": "in ricchezze mondane,"
                },
                {
                    "verse": "sanza cercar che cosa sia virtute,"
                },
                {
                    "verse": "fanno lor voglie vane,"
                },
                {
                    "verse": "non intendendo qual sia lor salute,"
                },
                {
                    "verse": "né 'n qual cammin la natura gli 'nvita."
                },
                {
                    "verse": "Essa, gridando — Aita! —,"
                },
                {
                    "verse": "spesse volte ci chiama,"
                },
                {
                    "verse": "come quella che brama"
                },
                {
                    "verse": "ognora el nostro bene; ma noi sciocchi,"
                },
                {
                    "verse": "sempre fuggendo Quel che più ci ama,"
                },
                {
                    "verse": "nel più aspro sentier voltiam più gli occhi:"
                },
                {
                    "verse": "però saggio è colui che si provede"
                },
                {
                    "verse": "di buono schermo, innanzi ch'a lui tocchi"
                },
                {
                    "verse": "el colpo di Colui ch'è ferma fede."
                }
            ],
            [
                {
                    "verse": "La volontà malvagia, che sommette"
                },
                {
                    "verse": "quasi d'ognun le forze,"
                },
                {
                    "verse": "benché de' saggi men più degli sciocchi,"
                },
                {
                    "verse": "di noi solo le scorze"
                },
                {
                    "verse": "lascia, rodendol dentro; e noi, degli occhi"
                },
                {
                    "verse": "orbi, ignoriamo. Ahi, quanto mal ci mette!"
                },
                {
                    "verse": "Non sia verun che nette"
                },
                {
                    "verse": "speri suo vane voglie"
                },
                {
                    "verse": "esser, d'amore doglie."
                },
                {
                    "verse": "Questa con donne e con dolce vivande"
                },
                {
                    "verse": "ci aletta, e to' di liberta' le spoglie"
                },
                {
                    "verse": "a qualunque lei segue. Ahi, quanto è grande"
                },
                {
                    "verse": "l'ignoranza che regna infra' mortali:"
                },
                {
                    "verse": "lasciare il ben che 'nnanzi a noi si spande,"
                },
                {
                    "verse": "per seguir nostre voluttà bestiali!"
                }
            ],
            [
                {
                    "verse": "Quella malvagia lupa, che più fame"
                },
                {
                    "verse": "ha quanto più si pasce,"
                },
                {
                    "verse": "con suo lusinghe in gran ruina mena"
                },
                {
                    "verse": "qual uomo al mondo nasce"
                },
                {
                    "verse": "atto a seguirla, e con crudel catena"
                },
                {
                    "verse": "lo stringe e tira alle sua voglie brame."
                },
                {
                    "verse": "Non più di color grame"
                },
                {
                    "verse": "son quell'alme appenate,"
                },
                {
                    "verse": "le qua' sempre assetate,"
                },
                {
                    "verse": "veggendosi da presso le chiar'acque,"
                },
                {
                    "verse": "e del gustare son sempre private."
                },
                {
                    "verse": "O misero colui a chi più piacque"
                },
                {
                    "verse": "lasciar virtù per acquistar tesoro,"
                },
                {
                    "verse": "e 'n cui l'ardente sete mai non tacque,"
                },
                {
                    "verse": "sempre apetendo più quant'ha più oro!"
                }
            ],
            [
                {
                    "verse": "Ecco la pompa ancor, che ci dimostra,"
                },
                {
                    "verse": "con suo false ragioni,"
                },
                {
                    "verse": "noi valer tanto quanto siàn prezzati;"
                },
                {
                    "verse": "da varie openïoni"
                },
                {
                    "verse": "dell'ignorante volgo impazzati,"
                },
                {
                    "verse": "ci fa fuggir beatitudo nostra."
                },
                {
                    "verse": "Alcun suo tempo in giostra"
                },
                {
                    "verse": "consuma e 'n farsi ornato"
                },
                {
                    "verse": "per esser nominato"
                },
                {
                    "verse": "dagli altri il più valente o 'l più giulivo."
                },
                {
                    "verse": "Alcun, benché nol vaglia, fia inclinato"
                },
                {
                    "verse": "a voler che ciascun, pur ricco e privo,"
                },
                {
                    "verse": "l'onori e segua come suo signore."
                },
                {
                    "verse": "Per Dio, lasciam le pompe, e Quel che vivo"
                },
                {
                    "verse": "fa sempre altrui seguiàn con fermo core!"
                },
                {
                    "verse": "Canzon mia, benché nuda"
                },
                {
                    "verse": "sie di vaghi ornamenti,"
                },
                {
                    "verse": "non vo' che tu paventi,"
                },
                {
                    "verse": "ma va' sicuramente in ciascun loco,"
                },
                {
                    "verse": "gridando ad alta voce: — State attenti"
                },
                {
                    "verse": "sempre a fuggir de' vizî el tristo gioco!"
                },
                {
                    "verse": "Ciascun si volga a seguitar virtute"
                },
                {
                    "verse": "la qual chi segue, sé dell'aspro foco"
                },
                {
                    "verse": "trae e conduce a porto di salute! —"
                }
            ]
        ]
    }
]