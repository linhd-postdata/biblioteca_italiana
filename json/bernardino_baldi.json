[
    {
        "url": "https://github.com/linhd-postdata/biblioteca_italiana/blob/master/xml/bibit001421",
        "author": "Bernardino Baldi",
        "collection": "Egloghe miste",
        "title": "Egloga prima",
        "manually_checked": false,
        "text": [
            [
                {
                    "verse": "Ne la stagion che più cocente il sole"
                },
                {
                    "verse": "Doppia dal sommo ciel diffonde arsura,"
                },
                {
                    "verse": "Quando più ferve il giorno, e quando a l'ombra"
                },
                {
                    "verse": "Di qualche antro muscoso o pianta opaca"
                },
                {
                    "verse": "Sogliono ricovrar gregge e pastori,"
                },
                {
                    "verse": "Dameta et Aristeo, presa la falce,"
                },
                {
                    "verse": "Che co' mordaci denti il piè recide"
                },
                {
                    "verse": "A le dorate biade, in verso il campo"
                },
                {
                    "verse": "Con molti altri n'andar, quasi guerrieri,"
                },
                {
                    "verse": "Ch'udito il suon de la canora tromba,"
                },
                {
                    "verse": "Sen vadano a trattar l'arme di Marte."
                },
                {
                    "verse": "In loco de le spade il curvo ferro"
                },
                {
                    "verse": "Lor armava la destra; in vece d'elmo"
                },
                {
                    "verse": "Avean lieve capel, che col suo giro"
                },
                {
                    "verse": "Da l'offese del sol gli difendea;"
                },
                {
                    "verse": "E 'n loco di corazza o forte usbergo,"
                },
                {
                    "verse": "Un bianco, e rozzo lin, che lor copria"
                },
                {
                    "verse": "Il petto, il tergo, e l'uno e l'altro fianco."
                },
                {
                    "verse": "Armati di quest'arme, e giunti dove"
                },
                {
                    "verse": "La messe gli attendea, distesi in filo,"
                },
                {
                    "verse": "Tutti ad un tempo incominciar l'assalto."
                },
                {
                    "verse": "E curvi ne le spalle il pugno empiendo"
                },
                {
                    "verse": "De la sinistra man di bionde spiche,"
                },
                {
                    "verse": "Le recidean con la dentata falce."
                },
                {
                    "verse": "Cadean le biade, e l'ordine primiero"
                },
                {
                    "verse": "Si confondea de' mietitori in guisa"
                },
                {
                    "verse": "Che tal già di quel campo era l'aspetto,"
                },
                {
                    "verse": "Qual in riva del mare è de l'arena,"
                },
                {
                    "verse": "Che con flutto inegual l'onda percuote,"
                },
                {
                    "verse": "Quando Dameta, ad Aristeo rivolto,"
                },
                {
                    "verse": "Che intento a l'opra sua, già mai non s'era"
                },
                {
                    "verse": "Discostato da lui pur un sol varco,"
                },
                {
                    "verse": "La voce alzando, in questa guisa disse."
                }
            ]
        ]
    },
    {
        "url": "https://github.com/linhd-postdata/biblioteca_italiana/blob/master/xml/bibit001421",
        "author": "Bernardino Baldi",
        "collection": "Egloghe miste",
        "title": "Egloga quinta",
        "manually_checked": false,
        "text": [
            [
                {
                    "verse": "Lasciato avea l'autunno il giusto impero"
                },
                {
                    "verse": "A l'aspra tirannia del crudo verno,"
                },
                {
                    "verse": "Che le chiome scotendo ispide e bianche"
                },
                {
                    "verse": "Spargea di neve i colli, e con l'orrendo"
                },
                {
                    "verse": "Fiato sembrar fea di cristallo i fiumi:"
                },
                {
                    "verse": "Talché non era agli augelletti schermo"
                },
                {
                    "verse": "La piuma, et a le fere il folto pelo."
                },
                {
                    "verse": "Ma quei di qualche quercia, od olmo, o salce"
                },
                {
                    "verse": "Si vedean ricovrar nel cavo tronco;"
                },
                {
                    "verse": "Queste arricciate e rabuffate il dorso,"
                },
                {
                    "verse": "Ripararsi fuggendo, entro il più chiuso"
                },
                {
                    "verse": "E cupo sen de le montane grotte;"
                },
                {
                    "verse": "Dentro le calde stalle, armenti e greggie"
                },
                {
                    "verse": "Stavansi ruminando il secco fieno,"
                },
                {
                    "verse": "Che 'l provido bifolco apprestò loro"
                },
                {
                    "verse": "Sotto il coverto tetto al miglior tempo."
                },
                {
                    "verse": "In somma ognun, per non provar l'estremo"
                },
                {
                    "verse": "Rigor de la stagion, chiuso si stava"
                },
                {
                    "verse": "Od in riposto speco o 'n caldo albergo."
                },
                {
                    "verse": "Or in fra gli altri Aresia e 'l buon Montano,"
                },
                {
                    "verse": "Amendue d'età grave, ambo consorti"
                },
                {
                    "verse": "Ne l'opre de la vita, avendo sazio"
                },
                {
                    "verse": "Con povere vivande, e breve cena"
                },
                {
                    "verse": "Il natural desio, facean corona"
                },
                {
                    "verse": "Con la lor famigliuola a picciol foco;"
                },
                {
                    "verse": "E intanto i dolci figli ivan facendo"
                },
                {
                    "verse": "Inganno al sonno, che fra 'l troppo cibo"
                },
                {
                    "verse": "Vie più che fra 'l digiun furtivo serpe,"
                },
                {
                    "verse": "Perché di paglia l'uno o bianco salce"
                },
                {
                    "verse": "Lunga treccia tessea, per farne il giro"
                },
                {
                    "verse": "De l'estivo capel, l'altro di giunchi"
                },
                {
                    "verse": "Fabricava fiscelle, ove devea"
                },
                {
                    "verse": "Stringer in duro cacio il molle latte."
                },
                {
                    "verse": "De le figliuole poi questa la chioma"
                },
                {
                    "verse": "A la rocca traea, rotando il fuso,"
                },
                {
                    "verse": "Quella con lungo canto iva allettando"
                },
                {
                    "verse": "Il pargoletto al sonno entro la cuna;"
                },
                {
                    "verse": "Et era omai de la noiosa notte"
                },
                {
                    "verse": "Scorsa non poca parte, e cominciava"
                },
                {
                    "verse": "A dormir dolcemente il vecchio stanco,"
                },
                {
                    "verse": "Quando la saggia Aresia in questa guisa"
                },
                {
                    "verse": "A la maggior sua figlia a parlar prese."
                }
            ],
            [
                {
                    "verse": "Qui tacque Aresia, e perché già s'udia"
                },
                {
                    "verse": "Cantar per tutto il vigilante augello"
                },
                {
                    "verse": "Che de la mezza notte altrui dà segno,"
                },
                {
                    "verse": "E già mancato in tutto a l'unta e negra"
                },
                {
                    "verse": "Lucerna era il liquor che nudre il lume,"
                },
                {
                    "verse": "Del foco avendo le reliquie estreme"
                },
                {
                    "verse": "Sotto il tepido cenere coverte,"
                },
                {
                    "verse": "Senza più dimorar, le membra al sonno"
                },
                {
                    "verse": "In preda dier, sovra l'usate piume."
                }
            ]
        ]
    },
    {
        "url": "https://github.com/linhd-postdata/biblioteca_italiana/blob/master/xml/bibit001421",
        "author": "Bernardino Baldi",
        "collection": "Egloghe miste",
        "title": "Egloga settima",
        "manually_checked": false,
        "text": [
            [
                {
                    "verse": "Il pescator Alcon d'amore ardea"
                },
                {
                    "verse": "De la bella Tibrina, et ella sorda"
                },
                {
                    "verse": "Vie più ch'un duro scoglio, un tronco, un aspe,"
                },
                {
                    "verse": "Il fuggia, lo sprezzava, e prendea sdegno"
                },
                {
                    "verse": "Di piegar pur gli orecchi a' suoi lamenti:"
                },
                {
                    "verse": "Ond'ei, come torel cui l'ago infesto"
                },
                {
                    "verse": "Punga de l'animal che sì l'offende,"
                },
                {
                    "verse": "O qual destrier feroce a cui lo sprone"
                },
                {
                    "verse": "Di rigido corrier tormenti il fianco,"
                },
                {
                    "verse": "Trovar non potea loco, e non sapea"
                },
                {
                    "verse": "Come scoter da sé l'interna fiamma,"
                },
                {
                    "verse": "Ch'ognor vie più cocente in lui crescea."
                },
                {
                    "verse": "Cibo non prendea mai, se non condito"
                },
                {
                    "verse": "D'amarissimo pianto, e se talora"
                },
                {
                    "verse": "Volea col dolce sonno ai moti alquanto"
                },
                {
                    "verse": "Riposo dar del torbido pensiero,"
                },
                {
                    "verse": "Sorgea qual forsennato, e dinegava"
                },
                {
                    "verse": "Agli occhi stanchi il solito tributo."
                },
                {
                    "verse": "E fra l'altre una notte a mezzo il verno,"
                },
                {
                    "verse": "Quando il rigor del ciel si fa più crudo,"
                },
                {
                    "verse": "Agitato dal duol sen gìo veloce"
                },
                {
                    "verse": "Al chiuso albergo de l'amata, et ivi"
                },
                {
                    "verse": "Sovra un tronco s'assise che giacea"
                },
                {
                    "verse": "Anzi l'uscio di lei, tutto coverto"
                },
                {
                    "verse": "Di freddissima neve; e dopo ch'ebbe"
                },
                {
                    "verse": "Gran pezzo prima sospirato, e pianto,"
                },
                {
                    "verse": "Dal profondo del cor mandò fuor questo,"
                },
                {
                    "verse": "Non so s'io deggia dir canto o lamento."
                }
            ]
        ]
    },
    {
        "url": "https://github.com/linhd-postdata/biblioteca_italiana/blob/master/xml/bibit001421",
        "author": "Bernardino Baldi",
        "collection": "Egloghe miste",
        "title": "Egloga ottava",
        "manually_checked": false,
        "text": [
            [
                {
                    "verse": "Non sempre ne le selve, e 'ntorno ai lidi"
                },
                {
                    "verse": "S'odono risonar rustichi accenti,"
                },
                {
                    "verse": "Né sempre al suon de l'incerate canne"
                },
                {
                    "verse": "Da le cave spelonche Eco risponde:"
                },
                {
                    "verse": "Perch'ove Febo è conosciuto, et ove"
                },
                {
                    "verse": "Son conosciute le celesti Muse,"
                },
                {
                    "verse": "Forz'è talor d'alzarsi, e da' pastori"
                },
                {
                    "verse": "Trapassar anco a celebrar le lodi"
                },
                {
                    "verse": "De' chiarissimi regi, e degli eroi,"
                },
                {
                    "verse": "E far sì che rimbombi, ove s'udia"
                },
                {
                    "verse": "Di selvaggia zampogna inculto strido,"
                },
                {
                    "verse": "Di guerriero metallo altero carme."
                },
                {
                    "verse": "Già l'altezza maggior del sommo cielo"
                },
                {
                    "verse": "Varcata avea la notte, e 'n ver l'occaso"
                },
                {
                    "verse": "Traea tacita seco i sogni e l'ombre,"
                },
                {
                    "verse": "Torbida schiera paventosa e lieve,"
                },
                {
                    "verse": "Quando, lasciate l'oziose piume,"
                },
                {
                    "verse": "Il vecchio Mopso, dal dolor compunto"
                },
                {
                    "verse": "De l'acerba memoria di quel giorno"
                },
                {
                    "verse": "Che 'l suo caro signor tolse di vita,"
                },
                {
                    "verse": "Uscì fuor de l'albergo, e mentre il piede"
                },
                {
                    "verse": "Movea per gir là 'v'egli avea il pensiero,"
                },
                {
                    "verse": "Incontrossi in Glicon, che verso l'onda"
                },
                {
                    "verse": "Armato se ne gìa di canna e d'amo,"
                },
                {
                    "verse": "E conosciuto lui sotto l'incerta"
                },
                {
                    "verse": "E tenebrosa luce de le stelle,"
                },
                {
                    "verse": "Salutollo, e parlogli in questa guisa."
                }
            ],
            [
                {
                    "verse": "Così Glicon cantava, e 'n tanto il sole"
                },
                {
                    "verse": "Di purpureo color tingea le nubi"
                },
                {
                    "verse": "Per l'oriente, onde le verdi cime"
                },
                {
                    "verse": "De le più eccelse piante apparian d'oro."
                }
            ]
        ]
    },
    {
        "url": "https://github.com/linhd-postdata/biblioteca_italiana/blob/master/xml/bibit001421",
        "author": "Bernardino Baldi",
        "collection": "Egloghe miste",
        "title": "Egloga nona",
        "manually_checked": false,
        "text": [
            [
                {
                    "verse": "Appresso al vago, e dilettoso colle"
                },
                {
                    "verse": "D'Azzio, che d'Azzio antico il nome serba,"
                },
                {
                    "verse": "A cui con l'onde eternamente fiede"
                },
                {
                    "verse": "Adria adirato il discosceso piede,"
                },
                {
                    "verse": "Là 've 'l placido Isauro in mar diffonde"
                },
                {
                    "verse": "Da picciol vaso l'onde,"
                },
                {
                    "verse": "Si ritrovaro un giorno Ila e Berino"
                },
                {
                    "verse": "Ad oprar gli ami, e l'impiombato lino."
                },
                {
                    "verse": "Ila, de la sua età nel primo fiore,"
                },
                {
                    "verse": "A pena il mento avea"
                },
                {
                    "verse": "Di piuma giovenil d'intorno asperso;"
                },
                {
                    "verse": "E così fiero ardore"
                },
                {
                    "verse": "Nel core accolto avea,"
                },
                {
                    "verse": "Che quasi ei n'era in cenere converso,"
                },
                {
                    "verse": "Né trovava riparo"
                },
                {
                    "verse": "A l'importuno suo dolore amaro."
                },
                {
                    "verse": "Berin d'età più ferma"
                },
                {
                    "verse": "Era, e d'anni più grave;"
                },
                {
                    "verse": "Ma pur di lui non meno"
                },
                {
                    "verse": "Avea la mente inferma"
                },
                {
                    "verse": "Del mal d'amor, ch'affligge, et è soave."
                },
                {
                    "verse": "Consapevol Berino"
                },
                {
                    "verse": "Era de l'amor d'Ila; Ila sapea"
                },
                {
                    "verse": "Ond'avea di Berin principio il pianto:"
                },
                {
                    "verse": "Talché per ragionar fra loro alquanto,"
                },
                {
                    "verse": "E temprar il dolor che 'l cor gli affanna,"
                },
                {
                    "verse": "Riposte ivi in disparte"
                },
                {
                    "verse": "E le reti e la canna,"
                },
                {
                    "verse": "Et assisisi insieme ove con l'ombra"
                },
                {
                    "verse": "Un alto sasso gli copria dal sole,"
                },
                {
                    "verse": "Disse ad Ila Berin queste parole."
                }
            ]
        ]
    },
    {
        "url": "https://github.com/linhd-postdata/biblioteca_italiana/blob/master/xml/bibit001421",
        "author": "Bernardino Baldi",
        "collection": "Egloghe miste",
        "title": "Egloga quinta decima",
        "manually_checked": false,
        "text": [
            [
                {
                    "verse": "Sì dicea seco il povero Celeo,"
                },
                {
                    "verse": "Ne la sua povertà felice a pieno;"
                },
                {
                    "verse": "Quand'io, cui men di lui l'ozio non spiace,"
                },
                {
                    "verse": "Per non perder il tempo, a dir m'accinsi"
                },
                {
                    "verse": "Come industre nocchier quel legno formi"
                },
                {
                    "verse": "Ch'e' de' guidar per non segnate vie."
                }
            ]
        ]
    },
    {
        "url": "https://github.com/linhd-postdata/biblioteca_italiana/blob/master/xml/bibit001421",
        "author": "Bernardino Baldi",
        "collection": "Egloghe miste",
        "title": "I vecchi o vero le sentenze.",
        "manually_checked": false,
        "text": [
            [
                {
                    "verse": "Sedeasi un dì sotto frondosa e grande"
                },
                {
                    "verse": "Quercia Fronimo a l'ombra, e curvo il tergo"
                },
                {
                    "verse": "Per l'incarco degli anni, il braccio manco"
                },
                {
                    "verse": "Appoggiava a la gota intorno cinta"
                },
                {
                    "verse": "Di pel, che giù cadendo in guisa d'onda"
                },
                {
                    "verse": "Ingombravagli il petto, ispido e bianco."
                },
                {
                    "verse": "Il lucido baston dal piè ritorto"
                },
                {
                    "verse": "Avea da lato, e gli giacea vicino"
                },
                {
                    "verse": "Il fido can, che pigro anch'ei gli anni"
                },
                {
                    "verse": "Si godea del riposo. Era costui"
                },
                {
                    "verse": "Nato su l'Arno, e da fanciullo avezzo"
                },
                {
                    "verse": "Al faticoso aratro; e se ben rare"
                },
                {
                    "verse": "Fiate egli ebbe di trovarsi in uso"
                },
                {
                    "verse": "Fra cittadine turbe, era sì saggio,"
                },
                {
                    "verse": "E valea sì ne' detti, e ne' consigli,"
                },
                {
                    "verse": "Ch'ad alcun non cedea de' suoi consorti."
                },
                {
                    "verse": "Questi sentendo al calpestio de' piedi"
                },
                {
                    "verse": "Alcun farsegli appresso, il viso alquanto"
                },
                {
                    "verse": "Ver lo strepito volse, et ecco vide"
                },
                {
                    "verse": "A sé venir Piraste, antico e caro"
                },
                {
                    "verse": "Compagno suo. Costui ne' suoi verdi anni"
                },
                {
                    "verse": "Guardò gli armenti, e la paterna greggia;"
                },
                {
                    "verse": "Indi poscia crescendo, a sdegno presa"
                },
                {
                    "verse": "La vita pastoral, diessi a le Corti,"
                },
                {
                    "verse": "Ove servì col piede; al fine uditi"
                },
                {
                    "verse": "Per la città sonar tamburri e trombe,"
                },
                {
                    "verse": "Volle seguir lo streppitoso Marte:"
                },
                {
                    "verse": "Molti conflitti vide, e mentre il sangue"
                },
                {
                    "verse": "Nel petto gli bollia, molto sofferse;"
                },
                {
                    "verse": "Fin che giunto a l'età che fa le membra"
                },
                {
                    "verse": "Sembrar soverchio peso a l'alma stanca,"
                },
                {
                    "verse": "Ritirossi al suo nido, ove vivea"
                },
                {
                    "verse": "Povera sì, ma non inculta vita."
                },
                {
                    "verse": "A costui dunque Fronimo rivolto"
                },
                {
                    "verse": "Alzò la voce, e 'n questa guisa disse."
                }
            ]
        ]
    },
    {
        "url": "https://github.com/linhd-postdata/biblioteca_italiana/blob/master/xml/bibit001421",
        "author": "Bernardino Baldi",
        "collection": "Egloghe miste",
        "title": "Lite amorosa.",
        "manually_checked": false,
        "text": [
            [
                {
                    "verse": "Ne la stagione allegra"
                },
                {
                    "verse": "Che col soave fiato"
                },
                {
                    "verse": "Il colle ingemma, il prato,"
                },
                {
                    "verse": "E de l'usato manto adorna il bosco;"
                },
                {
                    "verse": "Quando la notte negra"
                },
                {
                    "verse": "Al chiaro giorno cede,"
                },
                {
                    "verse": "E Filomena riede"
                },
                {
                    "verse": "Con dolcissime note a pianger nosco;"
                },
                {
                    "verse": "Là 've Natura scherza,"
                },
                {
                    "verse": "E con liquida sferza,"
                },
                {
                    "verse": "Padre canuto o bianco,"
                },
                {
                    "verse": "Fiede il Tirren de la Liguria il fianco;"
                },
                {
                    "verse": "Eretto il seggio Amore,"
                },
                {
                    "verse": "Giustissimo Signore,"
                },
                {
                    "verse": "E d'amate e d'amanti"
                },
                {
                    "verse": "L'aspre querele e i pianti"
                },
                {
                    "verse": "E i varii torti uditi,"
                },
                {
                    "verse": "Sopia l'ingiurie, e dissolvea le liti."
                },
                {
                    "verse": "Alor la bella Nice,"
                },
                {
                    "verse": "Ch'in sul fiorir de la novella etate"
                },
                {
                    "verse": "Con le chiome dorate"
                },
                {
                    "verse": "Tesseva a mille cor laccio felice,"
                },
                {
                    "verse": "A' guardi messaggier giungendo l'ale,"
                },
                {
                    "verse": "Al sommo tribunale"
                },
                {
                    "verse": "Alcon citò, che timido, e tremante"
                },
                {
                    "verse": "Al dio si trasse avante."
                },
                {
                    "verse": "Quinci volta ad Amor ch'alto sedea,"
                },
                {
                    "verse": "Con accorto parlar così dicea:"
                }
            ],
            [
                {
                    "verse": "Questi, signor, che miri"
                },
                {
                    "verse": "Starsene a te presente,"
                },
                {
                    "verse": "Vantasi audacemente"
                },
                {
                    "verse": "D'esser de l'amor mio sì degno, ch'io"
                },
                {
                    "verse": "Donar altrui non possa il voler mio."
                },
                {
                    "verse": "Or se giusto t'adiri"
                },
                {
                    "verse": "Contro non giusta voglia,"
                },
                {
                    "verse": "Fa' che de l'error suo questi si doglia."
                },
                {
                    "verse": "Molti anni son, ch'or ne le danze, et ora"
                },
                {
                    "verse": "Ne' prati che l'april tepido infiora,"
                },
                {
                    "verse": "Dolce passiamo il tempo,"
                },
                {
                    "verse": "Né mai per alcun tempo"
                },
                {
                    "verse": "In lui conobbi segno"
                },
                {
                    "verse": "Che posto avesse il piè dentro al tuo regno."
                },
                {
                    "verse": "Forse può la tua fiamma,"
                },
                {
                    "verse": "Qualor i petti infiamma,"
                },
                {
                    "verse": "Chiusa star sì, che mentre arde e sfavilla,"
                },
                {
                    "verse": "Fuor non dimostri almeno,"
                },
                {
                    "verse": "Quasi raggio o baleno,"
                },
                {
                    "verse": "Del ricoperto ardor qualche scintilla?"
                },
                {
                    "verse": "Non può forza di foco"
                },
                {
                    "verse": "Celarsi in chiuso loco."
                },
                {
                    "verse": "Or s'incendio mortale"
                },
                {
                    "verse": "Altri asconder non vale,"
                },
                {
                    "verse": "Che fia del tuo, che te sembrando, veste"
                },
                {
                    "verse": "Natura di celeste?"
                },
                {
                    "verse": "Dicami astuto ingegno"
                },
                {
                    "verse": "Come potea sì la ragione in lui,"
                },
                {
                    "verse": "Ch'amando, non amar mostrasse altrui:"
                },
                {
                    "verse": "Pari e doppio signor non soffre un regno"
                },
                {
                    "verse": "Ove prudenza impera."
                },
                {
                    "verse": "Amor, già non hai tu potenza intera?"
                },
                {
                    "verse": "Quei che primier ti pinse,"
                },
                {
                    "verse": "Dimmi, per qual cagion cieco ti finse?"
                },
                {
                    "verse": "Forse non sei cerviero,"
                },
                {
                    "verse": "Forse non miri chiuso anco il pensiero?"
                },
                {
                    "verse": "Ciechi gli amanti son: questi che meco"
                },
                {
                    "verse": "Mai non oprò da cieco,"
                },
                {
                    "verse": "Falsamente se stesso amante chiama."
                },
                {
                    "verse": "Finge d'amar, non ama:"
                },
                {
                    "verse": "Aperto have ogni detto"
                },
                {
                    "verse": "Quegli in cui pronto il ragionar risponde"
                },
                {
                    "verse": "A quel ch'il seno asconde;"
                },
                {
                    "verse": "Ma quei che non ha in petto"
                },
                {
                    "verse": "Ciò che tenta mostrar, procura modi"
                },
                {
                    "verse": "Atti a coprir le frodi."
                },
                {
                    "verse": "Mostra questi d'amarmi,"
                },
                {
                    "verse": "E di finte parole"
                },
                {
                    "verse": "Mentre ingannarmi vole,"
                },
                {
                    "verse": "Sagacissimo e scaltro adopra l'armi;"
                },
                {
                    "verse": "Ma diede a me contro le fraudi scudo"
                },
                {
                    "verse": "Chi te dipinse ignudo."
                },
                {
                    "verse": "Che fiamma il ghiaccio i' creda,"
                },
                {
                    "verse": "Perch'altri a me lo provi"
                },
                {
                    "verse": "Con modi accorti e nuovi?"
                },
                {
                    "verse": "Ch'a mille segni, e manifesti veda"
                },
                {
                    "verse": "Il costui petto algente,"
                },
                {
                    "verse": "E pur lo stimi ardente?"
                },
                {
                    "verse": "O mi si muti ingegno,"
                },
                {
                    "verse": "O mi si muti segno."
                },
                {
                    "verse": "Tu fa dunque, signor, che la mia pace,"
                },
                {
                    "verse": "E i miei dolci riposi"
                },
                {
                    "verse": "Di conturbar non osi"
                },
                {
                    "verse": "Questi che non amando a me non piace."
                }
            ],
            [
                {
                    "verse": "Tacque ciò detto, e parve dir tacendo:"
                },
                {
                    "verse": "Da te, signor, giusto giudicio attendo."
                },
                {
                    "verse": "Intanto Amor distese"
                },
                {
                    "verse": "La mano, e con parlar dolce e severo"
                },
                {
                    "verse": "Disse: Ben ho le tue ragioni intese,"
                },
                {
                    "verse": "Bellissima fanciulla;"
                },
                {
                    "verse": "Ma perché non può nulla,"
                },
                {
                    "verse": "Incerto ancor del vero,"
                },
                {
                    "verse": "Giudice giusto incontro reo tacente,"
                },
                {
                    "verse": "Dritta ragion richiede"
                },
                {
                    "verse": "Che da lui qui presente"
                },
                {
                    "verse": "Conosca pria se si diffende o cede."
                },
                {
                    "verse": "Quinci ad Alcon rivolto,"
                },
                {
                    "verse": "Ch'il timore e la speme"
                },
                {
                    "verse": "Avea congiunto insieme"
                },
                {
                    "verse": "Ne l'animo e nel volto,"
                },
                {
                    "verse": "Con piacevole invito"
                },
                {
                    "verse": "Al dir lo fece ardito."
                }
            ],
            [
                {
                    "verse": "Et egli: O re sovrano,"
                },
                {
                    "verse": "Che con eterne leggi"
                },
                {
                    "verse": "L'immenso regno tuo governi e reggi,"
                },
                {
                    "verse": "Mio ragionar sia vano,"
                },
                {
                    "verse": "Ché non puote umil servo"
                },
                {
                    "verse": "Esser nel dir contro il signor protervo."
                },
                {
                    "verse": "S'a Nice i' contradico,"
                },
                {
                    "verse": "Me stesso offendo, e lei."
                },
                {
                    "verse": "Se verità non dico,"
                },
                {
                    "verse": "Oltraggio te, che pur verace sei."
                },
                {
                    "verse": "Meglio dunque è ch'io taccia,"
                },
                {
                    "verse": "Disamato orator, che con parole"
                },
                {
                    "verse": "Offenda lei, ch'amata esser non vole."
                },
                {
                    "verse": "Credesi ella ch'io finga,"
                },
                {
                    "verse": "Perché da segno esterno"
                },
                {
                    "verse": "Il grave incendio mio non vede interno,"
                },
                {
                    "verse": "Né sa qual duro laccio a lei mi stringa."
                },
                {
                    "verse": "Se desio mi spingea,"
                },
                {
                    "verse": "Qualor ver me cortese io la vedea,"
                },
                {
                    "verse": "Di scoprir la mia doglia,"
                },
                {
                    "verse": "Riverenza sì grande in me sorgea,"
                },
                {
                    "verse": "Che m'uccidea la voglia."
                },
                {
                    "verse": "Ma che? forse chi tace anco non ama?"
                },
                {
                    "verse": "Non già, se quei che tutto il mondo onora"
                },
                {
                    "verse": "Tacendo ancor s'adora."
                },
                {
                    "verse": "Dunque a torto mi chiama,"
                },
                {
                    "verse": "Ove a l'umiltà mia dovria dar laude,"
                },
                {
                    "verse": "Fabro d'inganno e fraude."
                },
                {
                    "verse": "So ch'un soverchio amor ragion discaccia,"
                },
                {
                    "verse": "E 'l suo contrario abbraccia;"
                },
                {
                    "verse": "So che difficilmente"
                },
                {
                    "verse": "Uom ch'ha di vive fiamme il sen cocente,"
                },
                {
                    "verse": "Perché l'ingegno adopre,"
                },
                {
                    "verse": "Il grave incendio suo cela e ricopre."
                },
                {
                    "verse": "Sollo, e ben certo avrei"
                },
                {
                    "verse": "Segni de l'ardor mio scoperti a lei;"
                },
                {
                    "verse": "Ma non osai temendo,"
                },
                {
                    "verse": "L'aspra mia doglia aprendo,"
                },
                {
                    "verse": "Di cader fulminato, e col mio scempio"
                },
                {
                    "verse": "Esser a' troppo audaci eterno essempio."
                },
                {
                    "verse": "Ricordavami il salto"
                },
                {
                    "verse": "Di quel garzon che volle,"
                },
                {
                    "verse": "Sì temerario e folle,"
                },
                {
                    "verse": "Fidarsi a l'aure, e sormontar tropp'alto."
                },
                {
                    "verse": "D'Ission ne la mente anco rimaso"
                },
                {
                    "verse": "Cauto faceami il miserabil caso."
                },
                {
                    "verse": "Se bene, oprando, ovrai,"
                },
                {
                    "verse": "Tu dillo, Amor, ch'il tutto vedi e sai."
                }
            ],
            [
                {
                    "verse": "Non amar tu che temi,"
                },
                {
                    "verse": "E 'l mio poter col suo contrario scemi,"
                },
                {
                    "verse": "Soggiunse il dio, ch'impaccio"
                },
                {
                    "verse": "Dansi eterno fra lor la fiamma, e 'l ghiaccio."
                }
            ]
        ]
    }
]