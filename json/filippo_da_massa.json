[
    {
        "url": "https://github.com/linhd-postdata/biblioteca_italiana/blob/master/xml/bibit000944",
        "author": "Filippo da Massa",
        "collection": "Poesie",
        "title": "I",
        "manually_checked": false,
        "text": [
            [
                {
                    "verse": "Che sie felicità o 'n che consista"
                },
                {
                    "verse": "racolto ho el dir di più filosofanti:"
                },
                {
                    "verse": "più son che l'han descritto in stil facondo,"
                },
                {
                    "verse": "dicendo che virtù perfetta a[cq]uista"
                },
                {
                    "verse": "quella operando tutti gli animanti"
                },
                {
                    "verse": "nella felicità di questo mondo;"
                },
                {
                    "verse": "ma ben che si concluda el greve pondo"
                },
                {
                    "verse": "nell'opra di virtù sòl rimanere."
                },
                {
                    "verse": "Qual questa virtù sie nissuno sprime"
                },
                {
                    "verse": "nelle moral suo rime,"
                },
                {
                    "verse": "che facci a l'uom che l'operi ottenere"
                },
                {
                    "verse": "el vero stato di felicitate."
                },
                {
                    "verse": "O quante in veritate"
                },
                {
                    "verse": "son le virtù? Ma qual sien le primarie"
                },
                {
                    "verse": "l'oppinion son varie"
                },
                {
                    "verse": "con ditti assai, e forse men che liciti,"
                },
                {
                    "verse": "se tutte, o parte, o qual virtù feliciti."
                }
            ],
            [
                {
                    "verse": "Se all'infermo dica el mendicante"
                },
                {
                    "verse": "che l'util cose pigli e l'altre lassi,"
                },
                {
                    "verse": "or non è vano el dir, se non l'esplichi?"
                },
                {
                    "verse": "S'alcun conclude che nell'operante"
                },
                {
                    "verse": "virtù ogni altra vita eccella e passi,"
                },
                {
                    "verse": "non è confuso el dir, se non li dichi"
                },
                {
                    "verse": "qual sie quella virtù che 'n ver l'amichi"
                },
                {
                    "verse": "a questo fin felice ov'el conforta?"
                },
                {
                    "verse": "Che virtù s'opri la sentenzia è giusta,"
                },
                {
                    "verse": "ma in quel che non la gusta"
                },
                {
                    "verse": "cotal parola è più che spenta o morta."
                },
                {
                    "verse": "El parlar chiaro l'uom fa più sicuro"
                },
                {
                    "verse": "che non fa 'l cupo e scuro."
                },
                {
                    "verse": "O quante son le vite inique e fède,"
                },
                {
                    "verse": "ch'in quelle l'uom si crede"
                },
                {
                    "verse": "virtù seguire, avenga non dimori"
                },
                {
                    "verse": "virtù se non ne' mondi e gentil cori."
                }
            ],
            [
                {
                    "verse": "Adunque el dir confuso alcun ne 'nganna,"
                },
                {
                    "verse": "e forse la più parte, ognun pensando"
                },
                {
                    "verse": "ch'el viver suo sie 'l viver virtüoso."
                },
                {
                    "verse": "Colui ch'è ver civil perché s'affanna"
                },
                {
                    "verse": "circa le leggi e, quelle ottemperando,"
                },
                {
                    "verse": "in virtù tiensi d'esser glorïoso."
                },
                {
                    "verse": "Molti altri spinti da più spezïoso,"
                },
                {
                    "verse": "ma forse non sì giusto e buon pensero,"
                },
                {
                    "verse": "tenendo quel che tenne Marco Attilio,"
                },
                {
                    "verse": "Santipo e Lucio Emilio,"
                },
                {
                    "verse": "Marco, Marcello ed Amilcar el fiero,"
                },
                {
                    "verse": "e li seguaci, che virtute stia"
                },
                {
                    "verse": "in chi la vita dia"
                },
                {
                    "verse": "per la suo patria, in non pur difensarla,"
                },
                {
                    "verse": "ma in cercar di farla"
                },
                {
                    "verse": "non che vittrice d'un sol principato,"
                },
                {
                    "verse": "ma singular sopr'ogni monarcato."
                }
            ],
            [
                {
                    "verse": "Sono alcuni altri fissi in altra parte"
                },
                {
                    "verse": "che per la patria facci anichilando;"
                },
                {
                    "verse": "virtute han detto è 'l far sé sol famosi,"
                },
                {
                    "verse": "lassata ogni altra via per seguir Marte,"
                },
                {
                    "verse": "Alessandro e Cesare affermando"
                },
                {
                    "verse": "felici e gli altri simil bellicosi,"
                },
                {
                    "verse": "dicendo esser color più virtüosi"
                },
                {
                    "verse": "che colla spada in man crudeli e sevi"
                },
                {
                    "verse": "san suggiogarsi più province e terre"
                },
                {
                    "verse": "con lor famose guerre."
                },
                {
                    "verse": "Così molti altri, avendo questi levi,"
                },
                {
                    "verse": "ma confirmando al tutto vizïosa"
                },
                {
                    "verse": "la vita bellicosa,"
                },
                {
                    "verse": "ai studî si son dati delle lettere,"
                },
                {
                    "verse": "credendosi permettere"
                },
                {
                    "verse": "el tempo in ciò virtù più ch'altri avere,"
                },
                {
                    "verse": "per la eccellenzia c'ha in sé il sapere."
                }
            ],
            [
                {
                    "verse": "Così adunque varie oppinïoni"
                },
                {
                    "verse": "e vari error produce el non chiarire"
                },
                {
                    "verse": "l'effetto di virtù perfettamente."
                },
                {
                    "verse": "Ché se del mal si tolgon le cagioni,"
                },
                {
                    "verse": "ogni bon'opra all'uom ne de' seguire"
                },
                {
                    "verse": "per la ragion che sempre al mal dissente."
                },
                {
                    "verse": "Di che per illustrar la cieca mente,"
                },
                {
                    "verse": "che stima esser virtù l'iniquità,"
                },
                {
                    "verse": "direm che sie virtù, e qual ci mostra"
                },
                {
                    "verse": "in questa vita nostra"
                },
                {
                    "verse": "la via del conseguir felicità."
                },
                {
                    "verse": "Ha ditto adunque alcuno esser virtù"
                },
                {
                    "verse": "quella che, il meno e 'l più"
                },
                {
                    "verse": "da sé rimosso, in mezzo sol si posa"
                },
                {
                    "verse": "di ciascheduna cosa."
                },
                {
                    "verse": "Altri di vita qualità la pone,"
                },
                {
                    "verse": "sonante in ogni parte alla ragione."
                }
            ],
            [
                {
                    "verse": "Altri descrive quella uno elettivo"
                },
                {
                    "verse": "abito, che nel mezzo sol consiste;"
                },
                {
                    "verse": "e del Filosofo è cotal sentenzia:"
                },
                {
                    "verse": "se 'l vario dir fa l'uom dubitativo,"
                },
                {
                    "verse": "pur se s'aducon le parole miste,"
                },
                {
                    "verse": "al vero aranno infin tal continenzia"
                },
                {
                    "verse": "che 'n ogni stato, grado overo essenzia,"
                },
                {
                    "verse": "sol virtù sia di due vizî el mezzo"
                },
                {
                    "verse": "con ragion piena adoperato in bene."
                },
                {
                    "verse": "Or chi adunque tene"
                },
                {
                    "verse": "felice alcun de' detti? Io già non crezzo"
                },
                {
                    "verse": "Lucio Metello per conflitti o ardire,"
                },
                {
                    "verse": "Iulio per sangue spargere,"
                },
                {
                    "verse": "Platone e gli altri per filosofare"
                },
                {
                    "verse": "potersi nominare"
                },
                {
                    "verse": "pur virtüosi per lor vite gremi,"
                },
                {
                    "verse": "che nette non son state dall'estremi."
                }
            ],
            [
                {
                    "verse": "L'estremi adunque in tutto relassati,"
                },
                {
                    "verse": "seguire 'l mezzo a quel convien, che vuole"
                },
                {
                    "verse": "aver felicità certa e spedita."
                },
                {
                    "verse": "O quanti sono stati l'ingannati,"
                },
                {
                    "verse": "che si son cresi andar più su ch'el sole,"
                },
                {
                    "verse": "che poi lor luce in ombra è convertita!"
                },
                {
                    "verse": "Ma questo mezzo (che) a vertù c'invita,"
                },
                {
                    "verse": "in prudenzia, fortezza e temperanzia"
                },
                {
                    "verse": "ancor iustizia e più virtù, le quali"
                },
                {
                    "verse": "si chiaman cardinali."
                },
                {
                    "verse": "Ma osta in ciò la non già parva ostanzia"
                },
                {
                    "verse": "de' loro estremi, in che virtù s'avizia;"
                },
                {
                    "verse": "perché tale iniustizia"
                },
                {
                    "verse": "sotto ombra di iustizia far potrebbe,"
                },
                {
                    "verse": "ché quella poi serebbe"
                },
                {
                    "verse": "viziosità, iustizia ancor sì lenta"
                },
                {
                    "verse": "che la virtù sarebbe al tutto spenta."
                }
            ],
            [
                {
                    "verse": "Ma tre son quelle a cui è buon l'estremo"
                },
                {
                    "verse": "retto del più, ché il meno a loro è rio:"
                },
                {
                    "verse": "fede, speranza e carità la sezza,"
                },
                {
                    "verse": "però che, quanto in Dio più fede avemo"
                },
                {
                    "verse": "o più speriam, vie tanto el sommo Dio"
                },
                {
                    "verse": "del farci ben felici ha gran vaghezza."
                },
                {
                    "verse": "Omai si vede quanta è la ciechezza"
                },
                {
                    "verse": "de l'uom c'ha abandonate le vie rette"
                },
                {
                    "verse": "e' torti calli segue dell'antiqui,"
                },
                {
                    "verse": "che 'n queste fùr iniqui."
                },
                {
                    "verse": "Nissuno nega di più virtuti elette"
                },
                {
                    "verse": "quella esser la perfetta per sentenzia,"
                },
                {
                    "verse": "a cui diè d'eccellenzia"
                },
                {
                    "verse": "l'estremo suo; e queste tre son quelle,"
                },
                {
                    "verse": "per li cui razzi eccelle"
                },
                {
                    "verse": "ne l'uom quel tutto per lo qual salute"
                },
                {
                    "verse": "di fin felice spera per virtute."
                }
            ],
            [
                {
                    "verse": "Ma questo appar pur falso, perché molti"
                },
                {
                    "verse": "han ditto e posto due felicitati:"
                },
                {
                    "verse": "umana l'una e l'altra supernale."
                },
                {
                    "verse": "Ma quei, ch'a questa prima son rivolti,"
                },
                {
                    "verse": "con Aristotil son suti ingannati,"
                },
                {
                    "verse": "el qual no 'ntese el supernaturale,"
                },
                {
                    "verse": "se eccetto che nel suo originale"
                },
                {
                    "verse": "posar mai possi l'alma, come è certo."
                },
                {
                    "verse": "Or come adunque nell'inquisizione,"
                },
                {
                    "verse": "over contemplazione"
                },
                {
                    "verse": "delle sustanzie seperate aperto"
                },
                {
                    "verse": "felicità conclude, adunque sona"
                },
                {
                    "verse": "non esser duo, ma una:"
                },
                {
                    "verse": "cioè la supernal, perch'è uno stato"
                },
                {
                    "verse": "perfetto. É approvato"
                },
                {
                    "verse": "esser felicità in gaudi pleni"
                },
                {
                    "verse": "con aggregazïon di ciascun beni."
                }
            ],
            [
                {
                    "verse": "Se pur ch'elle sien due alcuno agogni,"
                },
                {
                    "verse": "vediamo ancor se questa uman dovriano"
                },
                {
                    "verse": "chiamar felicità o cosa fella."
                },
                {
                    "verse": "Se avere el sommo ben convien, s'aggiogni"
                },
                {
                    "verse": "di virtù l'opra a l'alma, e se più siano"
                },
                {
                    "verse": "qui le virtù, operar secondo quella"
                },
                {
                    "verse": "che ottima e perfettissima eccella"
                },
                {
                    "verse": "a tutte l'altre, ed in perfetta vita:"
                },
                {
                    "verse": "e ciò felicità descrive e mette."
                },
                {
                    "verse": "Or chi nega di sette"
                },
                {
                    "verse": "virtù già dette l'ultima insignita?"
                },
                {
                    "verse": "La qual non pose el cupo ed ampio fiume,"
                },
                {
                    "verse": "perché non ebbe lume."
                },
                {
                    "verse": "Se dunque a noi sien note le divine,"
                },
                {
                    "verse": "assurdo è dir che 'l fine"
                },
                {
                    "verse": "della felicità sien cose esterne,"
                },
                {
                    "verse": "essendo quella in numer dell'eterne."
                }
            ],
            [
                {
                    "verse": "Or qui si snoda e scioglie el dir confuso"
                },
                {
                    "verse": "di que' c'han ditto in questo mondan vado"
                },
                {
                    "verse": "posser quest'uomo aver felice stato."
                },
                {
                    "verse": "Rispondan qui color che l'han concluso"
                },
                {
                    "verse": "in qual virtù o esser, vita o grado"
                },
                {
                    "verse": "quest'uom contento viva o riposato."
                },
                {
                    "verse": "S'adunque è nel suo intrinseco agitato,"
                },
                {
                    "verse": "che non si può negar pe' moti infetti,"
                },
                {
                    "verse": "questa beatitudin mostrin como"
                },
                {
                    "verse": "regnar possi in quest'omo."
                },
                {
                    "verse": "Ancor ch'in Dio ha fissi e suo concetti,"
                },
                {
                    "verse": "già ratto al ciel nel dolze contemplare,"
                },
                {
                    "verse": "possendo ancor peccare,"
                },
                {
                    "verse": "diren costui felice, in carne essendo?"
                },
                {
                    "verse": "Ma vero arbitrio avendo"
                },
                {
                    "verse": "infino al fin d'elegger camin novi"
                },
                {
                    "verse": "peccabile è perfin che 'n ciel si trovi."
                }
            ],
            [
                {
                    "verse": "Ma forse alcun dirà tal libertà"
                },
                {
                    "verse": "del più peccar non essere in colui,"
                },
                {
                    "verse": "nel qual lo Spirto infuso è già disceso,"
                },
                {
                    "verse": "in quello ancor ch'è posto in carità,"
                },
                {
                    "verse": "ch'essendo quello in Dio e Dio in lui,"
                },
                {
                    "verse": "perciò dal più peccar sie quel diffeso."
                },
                {
                    "verse": "O quanto è poco lume in quello acceso,"
                },
                {
                    "verse": "che vogli nel Battista o in Maria"
                },
                {
                    "verse": "da Dio l'arbitrio liber fusse tolto!"
                },
                {
                    "verse": "Li merti fanno molto,"
                },
                {
                    "verse": "ma più l'infusa grazia a toller via"
                },
                {
                    "verse": "la voglia del peccare e poi l'effetto."
                },
                {
                    "verse": "Ma qui ciascuno eletto"
                },
                {
                    "verse": "peccabile è; che volse Pavol dire:"
                },
                {
                    "verse": "«Desidero morire»."
                },
                {
                    "verse": "Se chi è in Spirto Santo sta qui in pene,"
                },
                {
                    "verse": "adunque è solo in cielo el sommo bene"
                },
                {
                    "verse": "— Canzon, se sei d'ingegno o stile orbata,"
                },
                {
                    "verse": "pur stimo nissun dotto mai t'escluda;"
                },
                {
                    "verse": "di che fa' che concluda"
                },
                {
                    "verse": "che l'uom felice in carne esser non puote"
                },
                {
                    "verse": "e che 'n virtù felicità non sente."
                },
                {
                    "verse": "Ma ben sieno istrumenti"
                },
                {
                    "verse": "da farla al fine aver le colpe ammote."
                },
                {
                    "verse": "Ma ciò che l'uom virtute al mondo dice,"
                },
                {
                    "verse": "sol quella el fa felice"
                },
                {
                    "verse": "ch'al fin perfetto e sommo ben l'arriva:"
                },
                {
                    "verse": "el che sol fa virtù caritativa."
                }
            ]
        ]
    },
    {
        "url": "https://github.com/linhd-postdata/biblioteca_italiana/blob/master/xml/bibit000944",
        "author": "Filippo da Massa",
        "collection": "Poesie",
        "title": "II",
        "manually_checked": false,
        "text": [
            [
                {
                    "verse": "Maledictus homo che in uom si fida!"
                },
                {
                    "verse": "Bella, scïente, chiar, leggiadra e netta,"
                },
                {
                    "verse": "impassibile e retta"
                },
                {
                    "verse": "è l'alma nostra innanzi in noi s'infonda,"
                },
                {
                    "verse": "la qual, come discende e che s'annida"
                },
                {
                    "verse": "nelli secreti genitali armari"
                },
                {
                    "verse": "delli proprî contrarî,"
                },
                {
                    "verse": "si trova armata da ciascuna sponda"
                },
                {
                    "verse": "e d'ogni saper monda,"
                },
                {
                    "verse": "passibil, brutta, rozza, turba e grave,"
                },
                {
                    "verse": "in questa mortal nave"
                },
                {
                    "verse": "missa, non perché più diventi vile,"
                },
                {
                    "verse": "ma per virtù divenga più gentile."
                }
            ],
            [
                {
                    "verse": "Maledictus homo che 'n uom si fida!"
                },
                {
                    "verse": "Compiuto el frutto della terza stella,"
                },
                {
                    "verse": "questa alma poverella"
                },
                {
                    "verse": "si sforza farsi, al più che può, sentire,"
                },
                {
                    "verse": "mandando fuor le rauche e debil grida;"
                },
                {
                    "verse": "po', di dì in dì prendendo più vigore,"
                },
                {
                    "verse": "con singular fervore"
                },
                {
                    "verse": "intenta recommette al ghiotto odire"
                },
                {
                    "verse": "quel che non può ridire,"
                },
                {
                    "verse": "di vizî monda e priva d'ogni affanni."
                },
                {
                    "verse": "Ne' pueril suo anni"
                },
                {
                    "verse": "al rivestirsi sol sta occupata"
                },
                {
                    "verse": "di quel che nel discender fu spogliata."
                }
            ],
            [
                {
                    "verse": "Maledictus homo che 'n uom si fida!"
                },
                {
                    "verse": "Passati gli anni d'esta püerizia,"
                },
                {
                    "verse": "così la pudicizia"
                },
                {
                    "verse": "da questa anima par ch'el corpo furi"
                },
                {
                    "verse": "e ch'ogni suo virtù tolla e conquida."
                },
                {
                    "verse": "Rivolto el suo camin, sol par ch'aspetti"
                },
                {
                    "verse": "ch'el corpo a sé l'aletti"
                },
                {
                    "verse": "a que' piacer che prima gli eran duri,"
                },
                {
                    "verse": "né d'altro par si curi,"
                },
                {
                    "verse": "relitto el suo origin contemplare,"
                },
                {
                    "verse": "come se ereditare"
                },
                {
                    "verse": "avesse di qua giù ciascuna cosa,"
                },
                {
                    "verse": "così tututta qui si figge e posa."
                }
            ],
            [
                {
                    "verse": "Maledictus homo che in uom si fida!"
                },
                {
                    "verse": "Sicondo l'opra el prezzo die seguire:"
                },
                {
                    "verse": "se l'alma in obedire"
                },
                {
                    "verse": "a l'uomo dassi in robbe, onori e vento,"
                },
                {
                    "verse": "perché si duol s'el mondo al fin la lida?"
                },
                {
                    "verse": "Del qual mondo el fior, frondi, foglie e frutto"
                },
                {
                    "verse": "è crudel pianto e lutto,"
                },
                {
                    "verse": "senza riposo sempre in più tormento,"
                },
                {
                    "verse": "labore, affanno e stento;"
                },
                {
                    "verse": "in qualunque stato più si cerca e prova,"
                },
                {
                    "verse": "mortal speranza el cova,"
                },
                {
                    "verse": "d'aspetto vago e dentro d'error pieno,"
                },
                {
                    "verse": "dolce in principio al fin mortal veleno."
                }
            ],
            [
                {
                    "verse": "Maledictus homo che in uom si fida!"
                },
                {
                    "verse": "O alma mia, che sì bella eri e vaga,"
                },
                {
                    "verse": "ogni virtù presaga"
                },
                {
                    "verse": "in te fulgea più che gemme o oro!"
                },
                {
                    "verse": "Or plorando ti vedo andar con Mida,"
                },
                {
                    "verse": "oscura, fosca, laida fatta ed atra;"
                },
                {
                    "verse": "or di' a l'uom che t'apra"
                },
                {
                    "verse": "l'oscuro carcer. Chiama el suo tesoro,"
                },
                {
                    "verse": "invoca ancora el coro"
                },
                {
                    "verse": "delle lascivie e' tuo parenti e noti,"
                },
                {
                    "verse": "ch'adempino e tuo voti"
                },
                {
                    "verse": "e che ti cavin di questi aspri affanni,"
                },
                {
                    "verse": "poi che speso hai in loro el tempo e gli anni."
                },
                {
                    "verse": "— Canzon, se degna se' fra le compagne,"
                },
                {
                    "verse": "resumme el canto, ben che mesta sia"
                },
                {
                    "verse": "in suoni ed armonia;"
                },
                {
                    "verse": "per tutto fa' che' passi tuoi estenda,"
                },
                {
                    "verse": "il che, s'alcun t'attenda,"
                },
                {
                    "verse": "a quel dirai ch'ogni uom in fine è terra,"
                },
                {
                    "verse": "che sol colui non erra"
                },
                {
                    "verse": "che, l'uom relitto, a Dio cerca accostarsi"
                },
                {
                    "verse": "e che sol cerca in cielo eterno farsi."
                }
            ]
        ]
    }
]