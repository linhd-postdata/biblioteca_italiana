[
    {
        "url": "https://github.com/linhd-postdata/biblioteca_italiana/blob/master/xml/bibit000283",
        "author": "Bernardo Roselli",
        "collection": "Poesie",
        "title": "I",
        "manually_checked": false,
        "text": [
            [
                {
                    "verse": "Se a' prieghi umani il quinto sentimento"
                },
                {
                    "verse": "porgesse quella in cui pietà non regna"
                },
                {
                    "verse": "e che alcun non degna"
                },
                {
                    "verse": "per sangue, per virtù né per ricchezze,"
                },
                {
                    "verse": "l'animo, ch'al voler sempre s'ingegna,"
                },
                {
                    "verse": "faria con gli umil prieghi tal concento"
                },
                {
                    "verse": "ch'egli faria attenta"
                },
                {
                    "verse": "ogni turbato cor in grande asprezza."
                },
                {
                    "verse": "Ma costei, che non ha in sé fermezza,"
                },
                {
                    "verse": "prieghi non cura, equità né ragione;"
                },
                {
                    "verse": "segue il volubil corso suo veloce,"
                },
                {
                    "verse": "però ch'errò la voce"
                },
                {
                    "verse": "a pregar lei con questa oppinione"
                },
                {
                    "verse": "di viver sopportando in speranza,"
                },
                {
                    "verse": "ché suo male o suo ben non ha costanza."
                }
            ],
            [
                {
                    "verse": "Vedi il turbato mar con qual rumore,"
                },
                {
                    "verse": "con tempestose e con terribili onde,"
                },
                {
                    "verse": "che talvolta nasconde"
                },
                {
                    "verse": "alto navilio e par sotto sommerso,"
                },
                {
                    "verse": "e poi la furia sua vince e confonde"
                },
                {
                    "verse": "e 'l grido abassa e dell'onde il tumore"
                },
                {
                    "verse": "e sanza alcun furore"
                },
                {
                    "verse": "chiaro e quïeto sta per ogni verso."
                },
                {
                    "verse": "Però, se 'l tempo io ho ora traverso,"
                },
                {
                    "verse": "spera d'averlo ancor chiaro e quïeto"
                },
                {
                    "verse": "e veder fine a sì gravosi affanni,"
                },
                {
                    "verse": "già durati molti anni;"
                },
                {
                    "verse": "e con questo sperar mi vivo lieto,"
                },
                {
                    "verse": "per non perir nel pelago notando,"
                },
                {
                    "verse": "e suo male e suo ben poco curando."
                }
            ],
            [
                {
                    "verse": "Raguarda il ciel che volgendo si move"
                },
                {
                    "verse": "or chiaro, or turbo in un picciol momento,"
                },
                {
                    "verse": "ed ora acqua ed or vento,"
                },
                {
                    "verse": "or caldo, or freddo e quando è temperato."
                },
                {
                    "verse": "Così di questa nostra vita sento,"
                },
                {
                    "verse": "come ogni dì si vede vere prove"
                },
                {
                    "verse": "sanza cercare altrove,"
                },
                {
                    "verse": "volubil essere ogni nostro stato,"
                },
                {
                    "verse": "però che la natura ha ordinato"
                },
                {
                    "verse": "agli stati mondan le stelle guida,"
                },
                {
                    "verse": "che son volte dal ciel sanza fermezza."
                },
                {
                    "verse": "E però chi disprezza"
                },
                {
                    "verse": "questa fallace, ed in lei non si fida,"
                },
                {
                    "verse": "vive contento, perché può sperare"
                },
                {
                    "verse": "che suo male e suo ben non pò durare."
                }
            ],
            [
                {
                    "verse": "Nullo in perpetuo può perpetuo dare,"
                },
                {
                    "verse": "e però il mondo corrotto e cattivo,"
                },
                {
                    "verse": "di perpetuo privo,"
                },
                {
                    "verse": "perpetuo non dà stato o ricchezza."
                },
                {
                    "verse": "Alcuno stenta per fin ch'egli è vivo,"
                },
                {
                    "verse": "perché attende sempre a cumulare,"
                },
                {
                    "verse": "né mai crede mancare"
                },
                {
                    "verse": "e manca e lascia a om che non l'aprezza;"
                },
                {
                    "verse": "e, caduto in superbia per vaghezza,"
                },
                {
                    "verse": "spende, consuma e non pensa onde viene,"
                },
                {
                    "verse": "sì ch'è in povertà presto caduto."
                },
                {
                    "verse": "Ed umil divenuto,"
                },
                {
                    "verse": "con umiltà fa roba e più la tiene;"
                },
                {
                    "verse": "e così transmutando, s' tu pon cura,"
                },
                {
                    "verse": "il suo male e 'l suo ben poco ci dura."
                }
            ],
            [
                {
                    "verse": "Affaticansi e più per esser ricchi,"
                },
                {
                    "verse": "chi per stato e chi per signorie,"
                },
                {
                    "verse": "e con diverse vie"
                },
                {
                    "verse": "cerca ciascuno al suo pensier venire"
                },
                {
                    "verse": "con poca coscïenza e con bugie:"
                },
                {
                    "verse": "nïun si cura benché 'l petto picchi."
                },
                {
                    "verse": "Fa' pur ch'io tiri a micchi"
                },
                {
                    "verse": "e passi il mio voler a pien finire,"
                },
                {
                    "verse": "e però vedi tu ed odi dire"
                },
                {
                    "verse": "che spesse volte la ragione è vinta"
                },
                {
                    "verse": "dall'altrui forze, ond'ella è occupata."
                },
                {
                    "verse": "Ed alcuna fïata"
                },
                {
                    "verse": "la forza è dall'ingegno morta e spenta;"
                },
                {
                    "verse": "così l'un l'altro ognor rubando provi"
                },
                {
                    "verse": "che suo male o suo ben fermo non trovi."
                }
            ],
            [
                {
                    "verse": "Benché sian duri e colpi di Fortuna,"
                },
                {
                    "verse": "con picciol arme gli fai resistenza,"
                },
                {
                    "verse": "scudo di pazïenza"
                },
                {
                    "verse": "leve al portare e forte al sostenere,"
                },
                {
                    "verse": "sperando sempre in la divina essenzia,"
                },
                {
                    "verse": "dove non è volubilezza alcuna."
                },
                {
                    "verse": "Etterna ell'è sol una,"
                },
                {
                    "verse": "da cui si può etternità avere."
                },
                {
                    "verse": "E questo mondo e l'altro godere"
                },
                {
                    "verse": "sol sa colui che s'accorda col tempo"
                },
                {
                    "verse": "con pazïenza quando il mal gli vene"
                },
                {
                    "verse": "e gode, s'egli ha bene,"
                },
                {
                    "verse": "tardo che venga o venga pur per tempo,"
                },
                {
                    "verse": "e pone amore alle cose superne,"
                },
                {
                    "verse": "dove è ogni bontà, e sono etterne."
                },
                {
                    "verse": "— Canzon, tu cercherai li malcontenti,"
                },
                {
                    "verse": "perché da lor ti sarà pórta fede;"
                },
                {
                    "verse": "di' a chiunque, ti crede"
                },
                {
                    "verse": "che chi vuol riparare a' crudi venti"
                },
                {
                    "verse": "della Fortuna e non curare un fio,"
                },
                {
                    "verse": "ami pur sopra tutto e temi Dio."
                }
            ]
        ]
    }
]