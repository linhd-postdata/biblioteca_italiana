[
    {
        "url": "https://github.com/linhd-postdata/biblioteca_italiana/blob/master/xml/bibit001159",
        "author": "Giovanni di Iacopo Pigli",
        "collection": "Poesie",
        "title": "I",
        "manually_checked": false,
        "text": [
            [
                {
                    "verse": "O Andrea mio, che sì ben ti par dire,"
                },
                {
                    "verse": "quando t'ingegni di parlare in prosa"
                },
                {
                    "verse": "lascerestine stare ogn'altra cosa,"
                },
                {
                    "verse": "io dico ben, credendone morire!"
                }
            ],
            [
                {
                    "verse": "E tu non odi quel che tu fai dire"
                },
                {
                    "verse": "ai tuoi amici, che sopr'ogni cosa"
                },
                {
                    "verse": "disiderrebon che fosse nascosa"
                },
                {
                    "verse": "la tua stultì a chi ti sta a udire."
                }
            ],
            [
                {
                    "verse": "E tu vuoi pure in prosa favellare"
                },
                {
                    "verse": "in ogni cerchio dove ti ritruovi"
                },
                {
                    "verse": "e ti s'avien com'a l'asin danzare."
                }
            ],
            [
                {
                    "verse": "O dolce fra, fa' che ti rimuovi"
                },
                {
                    "verse": "e questa forma non volere usare,"
                },
                {
                    "verse": "perché a piè ispesso ti ritruovi."
                }
            ],
            [
                {
                    "verse": "El proposto non truovi,"
                },
                {
                    "verse": "né hai a ricordo quel che tu vuoi dire:"
                },
                {
                    "verse": "e però taci ed altri sta' a udire."
                }
            ]
        ]
    },
    {
        "url": "https://github.com/linhd-postdata/biblioteca_italiana/blob/master/xml/bibit001159",
        "author": "Giovanni di Iacopo Pigli",
        "collection": "Poesie",
        "title": "II",
        "manually_checked": false,
        "text": [
            [
                {
                    "verse": "Nave sanza timon, perso l'avere,"
                },
                {
                    "verse": "pinta da venti, folgore e tempesta,"
                },
                {
                    "verse": "per mar non navicò mai così presta,"
                },
                {
                    "verse": "né caval corridor per premio avere,"
                }
            ],
            [
                {
                    "verse": "come fo io talora, per vedere"
                },
                {
                    "verse": "la vaga luce angelica e onesta,"
                },
                {
                    "verse": "che spesse volte mi si mostra in vesta"
                },
                {
                    "verse": "or bianca, or bruna, come l'è in calere."
                }
            ],
            [
                {
                    "verse": "E quando nel suo dolce viso miro,"
                },
                {
                    "verse": "parmi vedere un angelo, dal cielo"
                },
                {
                    "verse": "disceso in terra per darmi martiro."
                }
            ],
            [
                {
                    "verse": "Allor mi nasce adosso sì gran gelo"
                },
                {
                    "verse": "ch'aghiaccia il cuor più che non fa zefiro,"
                },
                {
                    "verse": "quando da' monti vien per darci gelo."
                }
            ]
        ]
    },
    {
        "url": "https://github.com/linhd-postdata/biblioteca_italiana/blob/master/xml/bibit001159",
        "author": "Giovanni di Iacopo Pigli",
        "collection": "Poesie",
        "title": "III",
        "manually_checked": false,
        "text": [
            [
                {
                    "verse": "Ipocrate, Avicenna e Galieno"
                },
                {
                    "verse": "e quel del Garbo maestro Tommaso,"
                },
                {
                    "verse": "quel de la Penna, che fu ampio vaso"
                },
                {
                    "verse": "di medicina, e tutti gli altri a pieno"
                }
            ],
            [
                {
                    "verse": "dottor moderni, che stati sono e fieno,"
                },
                {
                    "verse": "con tutti quei che bevono a Parnaso"
                },
                {
                    "verse": "curar volessono il mio infortunio caso,"
                },
                {
                    "verse": "tutti adunati insieme non saprieno."
                }
            ],
            [
                {
                    "verse": "Deh, che dich'io? Cusme e Damiano"
                },
                {
                    "verse": "n'arien fatica; a tanto son venuto"
                },
                {
                    "verse": "che 'n brieve spero partirmi del mondo."
                }
            ],
            [
                {
                    "verse": "Ma presto diverrei un corpo sano,"
                },
                {
                    "verse": "sol riveggendo gli occhi, che feruto"
                },
                {
                    "verse": "m'hanno il cor lasso, e viverei giocondo."
                }
            ]
        ]
    },
    {
        "url": "https://github.com/linhd-postdata/biblioteca_italiana/blob/master/xml/bibit001159",
        "author": "Giovanni di Iacopo Pigli",
        "collection": "Poesie",
        "title": "IV",
        "manually_checked": false,
        "text": [
            [
                {
                    "verse": "O Fortuna crudel, che puoi più fare?"
                },
                {
                    "verse": "O Fortuna, nimica di me solo,"
                },
                {
                    "verse": "deh, perché non mi involo"
                },
                {
                    "verse": "dagli occhi di ciascun che ha allegrezza,"
                },
                {
                    "verse": "poi che nel mondo io son nato, solo"
                },
                {
                    "verse": "per sempre mai dover tormentare"
                },
                {
                    "verse": "e per dover provare"
                },
                {
                    "verse": "tutte tue forze con feroce asprezza?"
                },
                {
                    "verse": "Non ti indugiar, per dio, ma con prestezza"
                },
                {
                    "verse": "menami a morte, e sarò fuor di pena;"
                },
                {
                    "verse": "ma tu vuoi prima avanti il mio morire"
                },
                {
                    "verse": "il gran corso finire"
                },
                {
                    "verse": "di tua possanza e pungermi ogni vena"
                },
                {
                    "verse": "di ciascun caso che dar puoi al mondo,"
                },
                {
                    "verse": "sanza farmi gustar d'alcun secondo."
                }
            ],
            [
                {
                    "verse": "O Fortuna perversa, non tardare"
                },
                {
                    "verse": "di farmiti, ché puoi, esser fedele,"
                },
                {
                    "verse": "e lascia del tuo fele,"
                },
                {
                    "verse": "ché troppo n'ho gustato, com'è scorto!"
                },
                {
                    "verse": "E a me volgi un poco le tue vele"
                },
                {
                    "verse": "con prosper vento, ché lo incominciare"
                },
                {
                    "verse": "non vorrebe indugiare,"
                },
                {
                    "verse": "però ch'i' sono quasi giunto al porto"
                },
                {
                    "verse": "del mio finire sanza alcun conforto,"
                },
                {
                    "verse": "se già tu non mel dai, che non lo aspetto,"
                },
                {
                    "verse": "perché ogni giorno vo di male in peggio."
                },
                {
                    "verse": "Ond'io la morte chieggio"
                },
                {
                    "verse": "per grieve duol ch'i' sento dentro al petto;"
                },
                {
                    "verse": "è essa verso me sdegnosa forte,"
                },
                {
                    "verse": "perché le piace la mia dura sorte."
                }
            ],
            [
                {
                    "verse": "O Fortuna malvagia, non volere"
                },
                {
                    "verse": "aempiere il tuo corso tutto a pieno,"
                },
                {
                    "verse": "ché l'anima vien meno"
                },
                {
                    "verse": "per lo grieve dolor, che dentro sente,"
                },
                {
                    "verse": "e non adoperare il tuo veleno"
                },
                {
                    "verse": "più contro a me! Deh, abbine calere"
                },
                {
                    "verse": "e fammiti vedere"
                },
                {
                    "verse": "non sdegnosa sempre, ma ridente!"
                },
                {
                    "verse": "O spiatata Fortuna, drizza la mente"
                },
                {
                    "verse": "ad altra parte omai, se a te piace!"
                },
                {
                    "verse": "Pensa che in ver di me hai fatto troppo;"
                },
                {
                    "verse": "più non mi dar d'intoppo."
                },
                {
                    "verse": "Io te ne priego: omai rendimi pace!"
                },
                {
                    "verse": "Se non lo fai, io seguiterò Dido,"
                },
                {
                    "verse": "quando Enea si partì con grande strido."
                }
            ],
            [
                {
                    "verse": "O Fortuna maligna, ch'arai fatto"
                },
                {
                    "verse": "quando sarò privato d'esto mondo?"
                },
                {
                    "verse": "Io sarò fuor del fondo"
                },
                {
                    "verse": "della tua rota, a me tanto molesta,"
                },
                {
                    "verse": "e viverrò in loco più giocondo."
                },
                {
                    "verse": "Però con questa vita in alcun atto"
                },
                {
                    "verse": "teco non si fa patto"
                },
                {
                    "verse": "che vaglia o tenga, perché in tua podesta"
                },
                {
                    "verse": "hai il tuo regno e di voltar non resta,"
                },
                {
                    "verse": "come ti piace, com(e) fan gli altri iddei"
                },
                {
                    "verse": "del loro, e però in te non vo' sperare;"
                },
                {
                    "verse": "anzi ben disperare"
                },
                {
                    "verse": "mi voglio e presto con gridare omei,"
                },
                {
                    "verse": "e l'almo vada in qual loco gli piace,"
                },
                {
                    "verse": "da poi che teco i' non posso aver pace."
                },
                {
                    "verse": "— Canzon, dritto a Fortuna te n'andrai;"
                },
                {
                    "verse": "e, se tu le dirai"
                },
                {
                    "verse": "apertamente, com['io] ti dico, il vero,"
                },
                {
                    "verse": "arà di me merzé, ma non lo spero."
                }
            ]
        ]
    },
    {
        "url": "https://github.com/linhd-postdata/biblioteca_italiana/blob/master/xml/bibit001159",
        "author": "Giovanni di Iacopo Pigli",
        "collection": "Poesie",
        "title": "V",
        "manually_checked": false,
        "text": [
            [
                {
                    "verse": "In mezzo d'aspri colli, in verde prato,"
                },
                {
                    "verse": "fra cerri, faggi, abeti e sacro alloro,"
                },
                {
                    "verse": "ferimmi Amor d'una saetta d'oro"
                },
                {
                    "verse": "il lasso core, onde riman piagato."
                }
            ],
            [
                {
                    "verse": "Ed è sì forte già debilitato"
                },
                {
                    "verse": "per grieve doglia, che 'l volto (di)scoloro"
                },
                {
                    "verse": "omè, per dio, omè, ch'io me ne moro,"
                },
                {
                    "verse": "se da te, signor mio, non sono atato!"
                }
            ],
            [
                {
                    "verse": "Ond'io, gentil signor, umil ti priego"
                },
                {
                    "verse": "che tu non lasci il servo tuo finire"
                },
                {
                    "verse": "per tua durezza, ché in buon signore"
                }
            ],
            [
                {
                    "verse": "debbe umiltà sempre conseguire"
                },
                {
                    "verse": "verso i suggetti. Deh, non metter niego"
                },
                {
                    "verse": "a sanar presto il vulnerato core!"
                }
            ]
        ]
    },
    {
        "url": "https://github.com/linhd-postdata/biblioteca_italiana/blob/master/xml/bibit001159",
        "author": "Giovanni di Iacopo Pigli",
        "collection": "Poesie",
        "title": "VI",
        "manually_checked": false,
        "text": [
            [
                {
                    "verse": "Pasconsi gli occhi miei d'una dolcezza,"
                },
                {
                    "verse": "quando si rivoltavan nel bel viso,"
                },
                {
                    "verse": "come se stati fôro in paradiso;"
                },
                {
                    "verse": "e in quel contemplâr la gran bellezza"
                }
            ],
            [
                {
                    "verse": "degli angelici cori e l'allegrezza,"
                },
                {
                    "verse": "dell'anime beate il canto e 'l riso,"
                },
                {
                    "verse": "mirando il Sommo Bene atente e fiso,"
                },
                {
                    "verse": "immaginando la sua grande altezza."
                }
            ],
            [
                {
                    "verse": "Di lagrime or si pascon, e 'l miser core"
                },
                {
                    "verse": "di sospir si notrica, e 'n gran tormento"
                },
                {
                    "verse": "l'almo dolente sta, perché lontano"
                }
            ],
            [
                {
                    "verse": "si truova dal bel viso, dove Amore"
                },
                {
                    "verse": "puose sue forze con tanto ardimento:"
                },
                {
                    "verse": "omai volerle vincer saria invano."
                }
            ]
        ]
    },
    {
        "url": "https://github.com/linhd-postdata/biblioteca_italiana/blob/master/xml/bibit001159",
        "author": "Giovanni di Iacopo Pigli",
        "collection": "Poesie",
        "title": "VII",
        "manually_checked": false,
        "text": [
            [
                {
                    "verse": "Lasso! che quando avien che gli occhi giri"
                },
                {
                    "verse": "verso là dove Amor pria mi prese"
                },
                {
                    "verse": "sì del piacer del viso, onde s'accese"
                },
                {
                    "verse": "l'alma dolente di dolci disiri,"
                }
            ],
            [
                {
                    "verse": "di pianger mi notrico e di sospiri,"
                },
                {
                    "verse": "perché lontan mi truovo dal paese"
                },
                {
                    "verse": "dove dimora quella, che discese"
                },
                {
                    "verse": "di cielo in terra per darmi martiri!"
                }
            ],
            [
                {
                    "verse": "Ma spero, per amor del propio loco"
                },
                {
                    "verse": "dov'abita quaggiù, quando suo corso"
                },
                {
                    "verse": "Antropòs arà fatto, a veder quello"
                }
            ],
            [
                {
                    "verse": "presto ritornerà; e io del foco,"
                },
                {
                    "verse": "nel quale io ardo sanza alcun soccorso,"
                },
                {
                    "verse": "uscirò rimirando il volto bello."
                }
            ]
        ]
    },
    {
        "url": "https://github.com/linhd-postdata/biblioteca_italiana/blob/master/xml/bibit001159",
        "author": "Giovanni di Iacopo Pigli",
        "collection": "Poesie",
        "title": "VIII",
        "manually_checked": false,
        "text": [
            [
                {
                    "verse": "Sotto candidi veli in bruna vesta"
                },
                {
                    "verse": "m'aparve gire altera e peregrina"
                },
                {
                    "verse": "una donna gentil, vaga e onesta."
                }
            ],
            [
                {
                    "verse": "Fiamettavan suo occhi uno splendore"
                },
                {
                    "verse": "ch'a rimirar paria cosa divina;"
                },
                {
                    "verse": "per che in me s'accese più l'ardore"
                }
            ],
            [
                {
                    "verse": "di volere imitar con cor sincero,"
                },
                {
                    "verse": "infin che l'alma fia di vita priva,"
                },
                {
                    "verse": "e poi, se dopo morte albìtro ha intero,"
                }
            ],
            [
                {
                    "verse": "questa leggiadra donna e questa diva."
                }
            ]
        ]
    },
    {
        "url": "https://github.com/linhd-postdata/biblioteca_italiana/blob/master/xml/bibit001159",
        "author": "Giovanni di Iacopo Pigli",
        "collection": "Poesie",
        "title": "IX",
        "manually_checked": false,
        "text": [
            [
                {
                    "verse": "Strigoli di porco e di castrone"
                },
                {
                    "verse": "fatto hanno guerra co' forcon d'Arezzo,"
                },
                {
                    "verse": "per modo tal che vinsono al da sezzo"
                },
                {
                    "verse": "le chiocciole che uscivan di Mugnone."
                }
            ],
            [
                {
                    "verse": "Però a Citerna fu arso 'l baglione"
                },
                {
                    "verse": "e di Val d'Orcia vennon, già gran pezzo,"
                },
                {
                    "verse": "molte farfalle per filare a prezzo"
                },
                {
                    "verse": "e la camella mosse lor quistione."
                }
            ],
            [
                {
                    "verse": "Ma 'l babuino le tolse a difendere"
                },
                {
                    "verse": "col broccoliere e con la spada in mano,"
                },
                {
                    "verse": "infin che la bertuccia volle intendere."
                }
            ],
            [
                {
                    "verse": "Che spiriti son questi, che pel piano"
                },
                {
                    "verse": "vanno la notte per volere ofendere"
                },
                {
                    "verse": "i pipistrei che ci mandò il Soldano?"
                }
            ],
            [
                {
                    "verse": "E pur così pian piano"
                },
                {
                    "verse": "vanno le gatte lungo la marina"
                },
                {
                    "verse": "in zoccoli, ché han preso medicina."
                }
            ]
        ]
    },
    {
        "url": "https://github.com/linhd-postdata/biblioteca_italiana/blob/master/xml/bibit001159",
        "author": "Giovanni di Iacopo Pigli",
        "collection": "Poesie",
        "title": "X",
        "manually_checked": false,
        "text": [
            [
                {
                    "verse": "Al gusto quel che piace tutto è buono,"
                },
                {
                    "verse": "agli occhi ciò che miran con efetto"
                },
                {
                    "verse": "sempre par bello e prendonne diletto,"
                },
                {
                    "verse": "come l'audito fa d'un dolce suono."
                }
            ],
            [
                {
                    "verse": "S'io piango, rido, canto o s'io ragiono"
                },
                {
                    "verse": "di quel ch'Amor m'ha posto per oggetto,"
                },
                {
                    "verse": "non me lo imputi nessuno a difetto;"
                },
                {
                    "verse": "e, se pure il farà, io gliel perdono,"
                }
            ],
            [
                {
                    "verse": "perché non dubbi' è ben saper ch'Amore"
                },
                {
                    "verse": "a nobiltà di sangue o a bellezza"
                },
                {
                    "verse": "non ha riguardo; ma come gli piace"
                }
            ],
            [
                {
                    "verse": "infonde a sua possanza con fervore"
                },
                {
                    "verse": "nel suggetto atto a sostener l'asprezza,"
                },
                {
                    "verse": "che nell'ultimo dà sanza mai pace."
                }
            ]
        ]
    },
    {
        "url": "https://github.com/linhd-postdata/biblioteca_italiana/blob/master/xml/bibit001159",
        "author": "Giovanni di Iacopo Pigli",
        "collection": "Poesie",
        "title": "XI",
        "manually_checked": false,
        "text": [
            [
                {
                    "verse": "Trentasei volte ha già rivolto il corso"
                },
                {
                    "verse": "la figlia di Latona nel suo sito,"
                },
                {
                    "verse": "ch'Amor mi prese e tienmi sì ghermito"
                },
                {
                    "verse": "di due begli occhi, ch'io stessi m'inforso"
                }
            ],
            [
                {
                    "verse": "se mai scioglier potrassi il duro morso,"
                },
                {
                    "verse": "mentre che 'l corpo fia coll'alma unito,"
                },
                {
                    "verse": "dal lasso cor, ch'è già sì sbigottito"
                },
                {
                    "verse": "per grieve doglia, se non ha soccorso"
                }
            ],
            [
                {
                    "verse": "da que' duo lumi, che in gran tormento"
                },
                {
                    "verse": "tengon la vita mia che si disface,"
                },
                {
                    "verse": "perché lontan mi sto da lor presenza."
                }
            ],
            [
                {
                    "verse": "Ma ancora spero rimaner contento,"
                },
                {
                    "verse": "quando que' rivedrò con buona pace;"
                },
                {
                    "verse": "per or convienmi avere pazienza."
                }
            ]
        ]
    },
    {
        "url": "https://github.com/linhd-postdata/biblioteca_italiana/blob/master/xml/bibit001159",
        "author": "Giovanni di Iacopo Pigli",
        "collection": "Poesie",
        "title": "XII",
        "manually_checked": false,
        "text": [
            [
                {
                    "verse": "Quella virtù che 'l cor gentil notrica"
                },
                {
                    "verse": "e mansueta rend'ogni fera alma,"
                },
                {
                    "verse": "or vago ardir mi porge e 'l core incalma"
                },
                {
                    "verse": "che un mio concetto a te scrivendo dica,"
                }
            ],
            [
                {
                    "verse": "perché, d'amor leggendo sua rubrica,"
                },
                {
                    "verse": "intesi il fin della cercata palma,"
                },
                {
                    "verse": "che dolce fa parer la grave salma"
                },
                {
                    "verse": "e raro premia altrui di sua fatica."
                }
            ],
            [
                {
                    "verse": "Ond'io saper vorrei da cui procede"
                },
                {
                    "verse": "che dolcemente offende e dona morte"
                },
                {
                    "verse": "e l'alma nel suo mal contenta sede,"
                }
            ],
            [
                {
                    "verse": "e se virtù si chiama o crudel sorte,"
                },
                {
                    "verse": "e s'occhio uman già mai sua forma vede."
                },
                {
                    "verse": "Deh, dimel, priego, o dolce mio consorte!"
                }
            ]
        ]
    },
    {
        "url": "https://github.com/linhd-postdata/biblioteca_italiana/blob/master/xml/bibit001159",
        "author": "Giovanni di Iacopo Pigli",
        "collection": "Poesie",
        "title": "XIII",
        "manually_checked": false,
        "text": [
            [
                {
                    "verse": "Quel dolce, vivo e glorïoso frutto,"
                },
                {
                    "verse": "che nasce in l'alma e per ben far rïesce"
                },
                {
                    "verse": "con quel favor che da Mercurio e Pesce"
                },
                {
                    "verse": "procede con dolcezza e mai fia strutto,"
                }
            ],
            [
                {
                    "verse": "mi fa d'ogni altro pianto il viso asciutto,"
                },
                {
                    "verse": "e tanto nel mio core il tuo amor cresce"
                },
                {
                    "verse": "che 'l mio disio con la tua voglia m'esce,"
                },
                {
                    "verse": "e del passato tempo spegne il lutto."
                }
            ],
            [
                {
                    "verse": "Amore è cosa viva e naturale"
                },
                {
                    "verse": "quando vertù nel petto e 'l ciel lo stampa;"
                },
                {
                    "verse": "ma contro a lui far pugna è cosa dura."
                }
            ],
            [
                {
                    "verse": "Per che fra tutti gli altri principali"
                },
                {
                    "verse": "nel cor ti porto, e luce ogni tua lampa:"
                },
                {
                    "verse": "ond'io per voglia t'amo e per natura."
                }
            ]
        ]
    },
    {
        "url": "https://github.com/linhd-postdata/biblioteca_italiana/blob/master/xml/bibit001159",
        "author": "Giovanni di Iacopo Pigli",
        "collection": "Poesie",
        "title": "XIV",
        "manually_checked": false,
        "text": [
            [
                {
                    "verse": "Amor, che pasce e con virtù notrica"
                },
                {
                    "verse": "la mente innamorata e ciba l'alma,"
                },
                {
                    "verse": "conserva ogni mio senso in alta calma"
                },
                {
                    "verse": "e vuol che di lui sempre ardendo i' dica."
                }
            ],
            [
                {
                    "verse": "O sacra salma, o altissima rubrica,"
                },
                {
                    "verse": "che porgi con trïunfo dolce palma,"
                },
                {
                    "verse": "o soavissimo pondo, o vaga salma,"
                },
                {
                    "verse": "che spegni del mio petto ogni fatica,"
                }
            ],
            [
                {
                    "verse": "da te ne viene il ben, da te procede"
                },
                {
                    "verse": "il mio riposo e la mia vita e morte"
                },
                {
                    "verse": "e la viva alma teco alberga e sède!"
                }
            ],
            [
                {
                    "verse": "Tu me adombrasti con benigna sorte"
                },
                {
                    "verse": "la voce, lo 'ntelletto e 'l cor, che vede"
                },
                {
                    "verse": "la tua deità, ch'è sempre a me consorte."
                }
            ],
            [
                {
                    "verse": "Per che nella tua corte"
                },
                {
                    "verse": "racogli, se ti piace, il mio Bernardo,"
                },
                {
                    "verse": "ché, com'io, senta l'amoroso dardo."
                }
            ]
        ]
    },
    {
        "url": "https://github.com/linhd-postdata/biblioteca_italiana/blob/master/xml/bibit001159",
        "author": "Giovanni di Iacopo Pigli",
        "collection": "Poesie",
        "title": "XV",
        "manually_checked": false,
        "text": [
            [
                {
                    "verse": "Porcellane rifritte in insalata"
                },
                {
                    "verse": "piacciono assai a questi rusticani,"
                },
                {
                    "verse": "che d'ogni cosa mangion come cani"
                },
                {
                    "verse": "e massime trovandosi in brigata."
                }
            ],
            [
                {
                    "verse": "Un capo di castrone con l'agliata"
                },
                {
                    "verse": "parrebbe loro istarne e fagiani,"
                },
                {
                    "verse": "ungendosene il ceffo con le mani,"
                },
                {
                    "verse": "perché hanno di questo gran derrata."
                }
            ],
            [
                {
                    "verse": "Vedi? con questa gente mi ritruovo,"
                },
                {
                    "verse": "caro fratello, sol per passar tempo,"
                },
                {
                    "verse": "non ogni giorno, ché vanno a lavorare;"
                }
            ],
            [
                {
                    "verse": "ma i dì festivi da lor non mi muovo,"
                },
                {
                    "verse": "perché non ho con altri a perder tempo,"
                },
                {
                    "verse": "volendo il giorno grande consumare."
                }
            ],
            [
                {
                    "verse": "Però vorrei pregare"
                },
                {
                    "verse": "l'altissimo Signor che me ne cavi,"
                },
                {
                    "verse": "e da questi cotal le man mi lavi."
                }
            ]
        ]
    },
    {
        "url": "https://github.com/linhd-postdata/biblioteca_italiana/blob/master/xml/bibit001159",
        "author": "Giovanni di Iacopo Pigli",
        "collection": "Poesie",
        "title": "XVI",
        "manually_checked": false,
        "text": [
            [
                {
                    "verse": "Prezzemoli bolliti in acqua amara,"
                },
                {
                    "verse": "porri scalogni e agli con cipolle"
                },
                {
                    "verse": "cantavano a Bologna per bimolle,"
                },
                {
                    "verse": "come fanno gli Ermin con voce chiara."
                }
            ],
            [
                {
                    "verse": "Però quest'anno la mostarda è cara,"
                },
                {
                    "verse": "che a mangiarne troppa sarie folle,"
                },
                {
                    "verse": "se già non vi mettessi vin di Colle"
                },
                {
                    "verse": "o de' vermigli del pian di Ferrara."
                }
            ],
            [
                {
                    "verse": "E questi sarieno atti a ristagnare"
                },
                {
                    "verse": "chi orinassi troppo, al parer mio,"
                },
                {
                    "verse": "e con essi mangiar frittelle amare."
                }
            ],
            [
                {
                    "verse": "Però consiglio te, compagno mio,"
                },
                {
                    "verse": "che tu ne faccia ogn'anno insaleggiare,"
                },
                {
                    "verse": "e farannoti pro per men ch'un fio."
                }
            ],
            [
                {
                    "verse": "Dimmi stù credi ch'io"
                },
                {
                    "verse": "guarisca della tossa o dell'orina"
                },
                {
                    "verse": "usando spesso questa medecina."
                }
            ]
        ]
    },
    {
        "url": "https://github.com/linhd-postdata/biblioteca_italiana/blob/master/xml/bibit001159",
        "author": "Giovanni di Iacopo Pigli",
        "collection": "Poesie",
        "title": "XVII",
        "manually_checked": false,
        "text": [
            [
                {
                    "verse": "Fave riconce con fior di borrana"
                },
                {
                    "verse": "latughe cotte con acqua di scabiosa"
                },
                {
                    "verse": "guariron monna Ciola, ch'è ritrosa,"
                },
                {
                    "verse": "d'una infermità assai istrana."
                }
            ],
            [
                {
                    "verse": "E perché gli orsi si stien nella tana"
                },
                {
                    "verse": "non ti maravigliar, perché noiosa"
                },
                {
                    "verse": "è lor la neve sopra ogni altra cosa,"
                },
                {
                    "verse": "quando di verno vien con tramontana."
                }
            ],
            [
                {
                    "verse": "E' pipistrelli, che volan di notte,"
                },
                {
                    "verse": "è perch'egli hanno forte in odio il sole,"
                },
                {
                    "verse": "e 'l dì si pascon sol di mele cotte."
                }
            ],
            [
                {
                    "verse": "Però di maggio nascon le viuole"
                },
                {
                    "verse": "e di gennaio si veggon poche botte,"
                },
                {
                    "verse": "perché i ciurmator ciascun ne vuole."
                }
            ],
            [
                {
                    "verse": "Deh, non mi dar parole"
                },
                {
                    "verse": "e dimmi, car fratello, se l'ortica"
                },
                {
                    "verse": "sarebbe buona al mal della vescica!"
                }
            ]
        ]
    },
    {
        "url": "https://github.com/linhd-postdata/biblioteca_italiana/blob/master/xml/bibit001159",
        "author": "Giovanni di Iacopo Pigli",
        "collection": "Poesie",
        "title": "XVIII",
        "manually_checked": false,
        "text": [
            [
                {
                    "verse": "A voler ben guarir dell'anguinaia,"
                },
                {
                    "verse": "tolgasi quatro fette di popone"
                },
                {
                    "verse": "e pestinsi con sugo di mellone"
                },
                {
                    "verse": "e con un dolce canto di ghiandaia"
                }
            ],
            [
                {
                    "verse": "e mettavi il romor d'una pescaia."
                },
                {
                    "verse": "Queste hanno già guarito più persone,"
                },
                {
                    "verse": "mettendovi dell'acqua di Mugnone,"
                },
                {
                    "verse": "o vuoi di fonte Beccia o fonte Gaia."
                }
            ],
            [
                {
                    "verse": "E se questo rimedio non gli giova,"
                },
                {
                    "verse": "legga Avicenna overo Galïeno,"
                },
                {
                    "verse": "e troveravvi medicina nuova,"
                }
            ],
            [
                {
                    "verse": "cioè le barbe d'un campo di fieno"
                },
                {
                    "verse": "lavate molto con acqua che piova,"
                },
                {
                    "verse": "e poi rasciutte quando è bel sereno."
                }
            ],
            [
                {
                    "verse": "E, non guarendo a pieno,"
                },
                {
                    "verse": "tolga dimolti noccioli d'orbache"
                },
                {
                    "verse": "e friggale nel grasso di lumache."
                }
            ]
        ]
    },
    {
        "url": "https://github.com/linhd-postdata/biblioteca_italiana/blob/master/xml/bibit001159",
        "author": "Giovanni di Iacopo Pigli",
        "collection": "Poesie",
        "title": "XIX",
        "manually_checked": false,
        "text": [
            [
                {
                    "verse": "La vita senza frutto è grieve morte"
                },
                {
                    "verse": "a l'alma nostra in questo miser mondo,"
                },
                {
                    "verse": "né già mai fruirà il ciel giocondo,"
                },
                {
                    "verse": "ma messa fia nelle tartaree porte,"
                }
            ],
            [
                {
                    "verse": "dove sempre starà con dure sorte,"
                },
                {
                    "verse": "con ogni pena in orribil profondo,"
                },
                {
                    "verse": "né più ritornerà al cieco mondo,"
                },
                {
                    "verse": "se non per aspettar l'etterna morte."
                }
            ],
            [
                {
                    "verse": "Adunque, ciascun cerchi aver vertute"
                },
                {
                    "verse": "mentre che 'l può, e non aspetti tempo,"
                },
                {
                    "verse": "se giugner vuole all'etterna salute,"
                }
            ],
            [
                {
                    "verse": "perché al viver nostro è poco tempo;"
                },
                {
                    "verse": "l'ore senza esercizio son perdute,"
                },
                {
                    "verse": "né indri[e]to torna mai il perso tempo."
                }
            ],
            [
                {
                    "verse": "E però prenda tempo"
                },
                {
                    "verse": "ciascun che può, e non voglia aspettare"
                },
                {
                    "verse": "domani o l'altro a ben adoperare."
                }
            ]
        ]
    },
    {
        "url": "https://github.com/linhd-postdata/biblioteca_italiana/blob/master/xml/bibit001159",
        "author": "Giovanni di Iacopo Pigli",
        "collection": "Poesie",
        "title": "XX",
        "manually_checked": false,
        "text": [
            [
                {
                    "verse": "A voler fare buona medicina"
                },
                {
                    "verse": "a chi troppo orinassi il giorno e notte,"
                },
                {
                    "verse": "tolga la pelle di dodici botte,"
                },
                {
                    "verse": "mettavi dentro uno staio di salina,"
                }
            ],
            [
                {
                    "verse": "e tolga poi un quarto di saggina"
                },
                {
                    "verse": "e tutto fa bollir con mele cotte"
                },
                {
                    "verse": "e con le scorze di chiocciole rotte"
                },
                {
                    "verse": "e con un moggio di spenta calcina."
                }
            ],
            [
                {
                    "verse": "Però che Galïeno e Ipocràte"
                },
                {
                    "verse": "e Avicenna con gli altri dottori,"
                },
                {
                    "verse": "tutti s'acordan, guariro un frate"
                }
            ],
            [
                {
                    "verse": "con queste cose e con molti romori"
                },
                {
                    "verse": "di molte donne tutte scapigliate,"
                },
                {
                    "verse": "fuggendo innanzi a' lor persecutori."
                }
            ],
            [
                {
                    "verse": "E per questi romori"
                },
                {
                    "verse": "s'acozzarono insieme le cicale,"
                },
                {
                    "verse": "a voler far co' grilli il carnasciale."
                }
            ]
        ]
    },
    {
        "url": "https://github.com/linhd-postdata/biblioteca_italiana/blob/master/xml/bibit001159",
        "author": "Giovanni di Iacopo Pigli",
        "collection": "Poesie",
        "title": "XXI",
        "manually_checked": false,
        "text": [
            [
                {
                    "verse": "Da poi che piaciuto è al gran Monarca"
                },
                {
                    "verse": "dal mondo tôrre esta anima gentile,"
                },
                {
                    "verse": "è collocata nel suo santo ovile,"
                },
                {
                    "verse": "dove entrar non si può sanza la barca"
                }
            ],
            [
                {
                    "verse": "della infinita grazia, e quella carca"
                },
                {
                    "verse": "delle inclite vertù e core umìle,"
                },
                {
                    "verse": "di qua lasciando ogn'atto e pensier vile,"
                },
                {
                    "verse": "imitando Noè entrante in arca."
                }
            ],
            [
                {
                    "verse": "Adunque, nessun pianga né si doglia"
                },
                {
                    "verse": "della trasmigrazion dal mondo al cielo,"
                },
                {
                    "verse": "c'ha fatto l'alma del nostro Giovanni."
                }
            ],
            [
                {
                    "verse": "Spogliata s'è della terreste spoglia"
                },
                {
                    "verse": "e èssi induta d'un candido velo"
                },
                {
                    "verse": "e a fruire è gita gli etterni anni."
                }
            ]
        ]
    }
]