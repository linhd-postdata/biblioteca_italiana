[
    {
        "url": "https://github.com/linhd-postdata/biblioteca_italiana/blob/master/xml/bibit001684",
        "author": "Antonio Roselli",
        "collection": "Poesie",
        "title": "I",
        "manually_checked": false,
        "text": [
            [
                {
                    "verse": "Quelli or veggiàn che si dierono in sorte"
                },
                {
                    "verse": "per eredi di Dio in santa via"
                },
                {
                    "verse": "e poi tornâro indietro per la morte."
                }
            ],
            [
                {
                    "verse": "La divina virtù, benigna e pia,"
                },
                {
                    "verse": "per introdur la nova e vera legge"
                },
                {
                    "verse": "incarnò el santo Verbo di Maria."
                }
            ],
            [
                {
                    "verse": "Questo divino agnel fé la sua gregge"
                },
                {
                    "verse": "in summa povertà di virtù tanta"
                },
                {
                    "verse": "che pari alcuna a questa non si legge."
                }
            ],
            [
                {
                    "verse": "Poi, raguardando a la fragile pianta"
                },
                {
                    "verse": "de l'umana natura quanto è inferma,"
                },
                {
                    "verse": "che in povertà non sapia viver santa,"
                }
            ],
            [
                {
                    "verse": "perché sua buona Chiesa stesse ferma,"
                },
                {
                    "verse": "né per questa lassasse el divin culto,"
                },
                {
                    "verse": "tant' òr gli diè che da lei ben si scherma."
                }
            ],
            [
                {
                    "verse": "È 'l tôrne, più dicendo, insano e stulto;"
                },
                {
                    "verse": "e questo in lor figura la corona,"
                },
                {
                    "verse": "che fa di pochi crin lor capo culto."
                }
            ],
            [
                {
                    "verse": "La mirabile vita, santa e buona,"
                },
                {
                    "verse": "perseverò insin che fu confitto"
                },
                {
                    "verse": "quel mendace sermon, che ancor rinsona,"
                }
            ],
            [
                {
                    "verse": "che Cesar Costantin l'amplo profitto"
                },
                {
                    "verse": "desse del magno dona a santa Madre,"
                },
                {
                    "verse": "pel qual n'ha oggi il ciel quasi in dispitto;"
                }
            ],
            [
                {
                    "verse": "per che da poi l'estituzion leggiadre"
                },
                {
                    "verse": "sempre son state strette da la soga"
                },
                {
                    "verse": "de' temporali e lor opere ladre."
                }
            ],
            [
                {
                    "verse": "Diventata è la nova sinagoga"
                },
                {
                    "verse": "madre di fornicar, Babilon magna,"
                },
                {
                    "verse": "che fra' miseri avar ciechi s'afoga."
                }
            ],
            [
                {
                    "verse": "Puttaneggia costei, bramosa cagna,"
                },
                {
                    "verse": "oggi co' regi e l'idolàtria face,"
                },
                {
                    "verse": "che disfé degli Ebrei sì gran compagna."
                }
            ],
            [
                {
                    "verse": "Per por rimedio a tale ardente face,"
                },
                {
                    "verse": "la divina giustizia Ambrosio santo"
                },
                {
                    "verse": "e me mandò a ricordar la pace"
                }
            ],
            [
                {
                    "verse": "già predicata nel suo primo canto"
                },
                {
                    "verse": "con Girolamo pio, che ta' ricordi"
                },
                {
                    "verse": "per far con voi durò fatica tanto."
                }
            ],
            [
                {
                    "verse": "Ma poco valse, ché più vi son sordi"
                },
                {
                    "verse": "e su tratti da' dolci ben terreni,"
                },
                {
                    "verse": "nei qua', lassando Idio, son vissi ingordi."
                }
            ],
            [
                {
                    "verse": "Né c'è valuto e mandati sereni"
                },
                {
                    "verse": "per quel che tutto arse di caritate,"
                },
                {
                    "verse": "che ancor Dio fé per spenger tal veleni;"
                }
            ],
            [
                {
                    "verse": "né del consorte suo pien di pietate,"
                },
                {
                    "verse": "tutto divin, sarafico Francesco"
                },
                {
                    "verse": "che volson rinovar la prima etate,"
                }
            ],
            [
                {
                    "verse": "ché quasi ciascun oggi lieto e fresco"
                },
                {
                    "verse": "cheric'ha non per Dio né per virtute,"
                },
                {
                    "verse": "ma per d'oro e d'argento aver gran desco."
                }
            ],
            [
                {
                    "verse": "Questi son tratti da catene acute"
                },
                {
                    "verse": "d'oro infocato, che gli tiran dietro,"
                },
                {
                    "verse": "dimenticando l'eternal salute;"
                }
            ],
            [
                {
                    "verse": "e ciascuno è giboso, claudo e tetro"
                },
                {
                    "verse": "da putrida caligine; or rimira"
                },
                {
                    "verse": "la turba che sospira tristo metro."
                }
            ],
            [
                {
                    "verse": "Onde io vidi color, qual divina ira"
                },
                {
                    "verse": "gastiga, indrieto venir forte tratti"
                },
                {
                    "verse": "e curvi come l'arco che si tira."
                }
            ],
            [
                {
                    "verse": "Gridavan tutti gl'infelici capti:"
                },
                {
                    "verse": "«Mal di Gereboan la via seguimmo"
                },
                {
                    "verse": "e di Giezi, per ch'or siàn sì disfatti!"
                }
            ],
            [
                {
                    "verse": "E mal dietro a color miseri gimmo,"
                },
                {
                    "verse": "che vendevan nel tempio le colombe,"
                },
                {
                    "verse": "né 'l santo minister di Dio udimmo!"
                }
            ],
            [
                {
                    "verse": "Ché queste eran le voglie torte e gombe"
                },
                {
                    "verse": "di chi el Santo Spirito aliena,"
                },
                {
                    "verse": "cacciati fuor de' tempi e sante tombe»."
                }
            ],
            [
                {
                    "verse": "Guardando e zoppi stretti a la gran pena,"
                },
                {
                    "verse": "vidi un che fatto avea di sé tal arco,"
                },
                {
                    "verse": "qual mai fesse delfin de la sua schena;"
                }
            ],
            [
                {
                    "verse": "onde, dicendo a lui, mi feci al varco:"
                },
                {
                    "verse": "«Che t'è cagion di così duro pianto"
                },
                {
                    "verse": "e di pena crudel e grave incarco?»"
                }
            ],
            [
                {
                    "verse": "Respuose: «Perché volsi el Spirto Santo"
                },
                {
                    "verse": "per simonia, per che ancor con forza"
                },
                {
                    "verse": "mi rivisti' del gran papale amanto."
                }
            ],
            [
                {
                    "verse": "Questa eretica specie, ch'oggi sforza"
                },
                {
                    "verse": "quasi ogni reo prelato, ancor mi trasse,"
                },
                {
                    "verse": "poi che presi le chiave e la gran forza,"
                }
            ],
            [
                {
                    "verse": "che ogni spiritual grazia alienasse,"
                },
                {
                    "verse": "preponendo e cattivi agli uomin santi,"
                },
                {
                    "verse": "che le plebi di Dio mal governasse»,"
                }
            ],
            [
                {
                    "verse": "Io cominciai con così aspri canti:"
                },
                {
                    "verse": "«Scelerati, quanto è giusto el giudicio,"
                },
                {
                    "verse": "che vi tien stretti a così duri pianti!"
                }
            ],
            [
                {
                    "verse": "Ché 'l povero, mirabil, santo inizio"
                },
                {
                    "verse": "pien di zel, di virtù contemplativo,"
                },
                {
                    "verse": "colle ricchezze volto avete in vizio."
                }
            ],
            [
                {
                    "verse": "Non seguitate el primo padre divo,"
                },
                {
                    "verse": "ch'a Simon disse: ‘Teco in perdizione"
                },
                {
                    "verse": "sia la pecunia e di Dio tu sia privo’."
                }
            ],
            [
                {
                    "verse": "Del crucifisso fatto gonfalone"
                },
                {
                    "verse": "avete e delle chiavi e de la croce"
                },
                {
                    "verse": "a ogni ruberia ed estorsione."
                }
            ],
            [
                {
                    "verse": "Né la vostra ambizione a color nòce"
                },
                {
                    "verse": "che siena eversi a la legge di Cristo,"
                },
                {
                    "verse": "ma sol fidel cristian percote e coce."
                }
            ],
            [
                {
                    "verse": "Con pianta di fervor di Dio amisto,"
                },
                {
                    "verse": "feron Clemente, Lino e Ciprïano"
                },
                {
                    "verse": "e Marcellino e 'l venerabil Sisto"
                }
            ],
            [
                {
                    "verse": "l'alto divin principio, e non umano,"
                },
                {
                    "verse": "umeli perseguiti in nei martiri,"
                },
                {
                    "verse": "volendo sol del cielo el regno in mano."
                }
            ],
            [
                {
                    "verse": "E voi, superbi, fier tiranni diri,"
                },
                {
                    "verse": "cercate sol del mondo el tristo regno."
                },
                {
                    "verse": "Ahi, iusticia di Dio, ché non t'adiri?"
                }
            ],
            [
                {
                    "verse": "Ché quei che dovrian esser padre e segno"
                },
                {
                    "verse": "e direttivi de l'umana vita"
                },
                {
                    "verse": "a porre inverso el cielo ogni suo ingegno,"
                }
            ],
            [
                {
                    "verse": "seguire il mondo cieco ognun c'invita,"
                },
                {
                    "verse": "in ogni gran lussuria disonesti,"
                },
                {
                    "verse": "sì che ogni via di Dio hanno smarita."
                }
            ],
            [
                {
                    "verse": "Digiuni e scalzi e primi padri onesti"
                },
                {
                    "verse": "fùr con vestiri umìli; voi elati"
                },
                {
                    "verse": "tirate di scarlatto le gran vesti,"
                }
            ],
            [
                {
                    "verse": "da molti servi a portarle aiutati,"
                },
                {
                    "verse": "sì che più bestie aiutano una grande,"
                },
                {
                    "verse": "onde se' primi fùr santi e beati,"
                }
            ],
            [
                {
                    "verse": "di pan pasciuti e di povare ghiande,"
                },
                {
                    "verse": "voi in ogni lasciva sète involti,"
                },
                {
                    "verse": "servi di Bacco e di molte vivande,"
                }
            ],
            [
                {
                    "verse": "sì che' servi di Dio non son or molti."
                },
                {
                    "verse": "E quei che son devoti, onesti e miti,"
                },
                {
                    "verse": "voi isfrenati reputate stolti,"
                }
            ],
            [
                {
                    "verse": "perché non seguon vostri bestial riti"
                },
                {
                    "verse": "di lussurie, rapine e varie pompe,"
                },
                {
                    "verse": "de le qual siete mal cinti e vestiti."
                }
            ],
            [
                {
                    "verse": "Quanto gli essempli vostri mal corrompe"
                },
                {
                    "verse": "la sciacca plebe, poveri idioti,"
                },
                {
                    "verse": "che guardan quanto mal per voi si rompe"
                }
            ],
            [
                {
                    "verse": "nelle ricchezze e 'n questi mortal loti,"
                },
                {
                    "verse": "de' quai son quei che vengono legati"
                },
                {
                    "verse": "en legazion con lor pazzie non noti!"
                }
            ],
            [
                {
                    "verse": "Entran per le città superbi e 'nfiati"
                },
                {
                    "verse": "con gran cavalleria, con vestimenti"
                },
                {
                    "verse": "lor di scarlatto e cava' covertati."
                }
            ],
            [
                {
                    "verse": "Fansi far ciel di ricchi coprimenti,"
                },
                {
                    "verse": "che portan sopra 'l capo, quando vanno,"
                },
                {
                    "verse": "sì che di sé fan idolo a le genti"
                }
            ],
            [
                {
                    "verse": "credule, pie, che contra mal gli vanno."
                },
                {
                    "verse": "Non fé così quel benedetto agnello,"
                },
                {
                    "verse": "che venne a tôr la colpa e 'l nostro danno,"
                }
            ],
            [
                {
                    "verse": "che, sedendo umil sopra d'uno asello,"
                },
                {
                    "verse": "al popol venne suo divoto e pio"
                },
                {
                    "verse": "pover vestito d'inconsutil vello,"
                }
            ],
            [
                {
                    "verse": "sì che ben si mostrò figliuol di Dio."
                }
            ]
        ]
    }
]